{
  "id": "ua-law-2824-17",
  "type": "statute",
  "title": "Закон України (2824-17)",
  "title_en": "",
  "short_name": "2824-17",
  "status": "in_force",
  "issued_date": "2010-12-21",
  "url": "https://zakon.rada.gov.ua/laws/show/2824-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо оплати одноразової відпустки у зв'язку\nз усиновленням дитини\n( Відомості Верховної Ради України (ВВР), 2011, N 27, ст.227 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Частини другу і третю статті 182 Кодексу законів про працю\nУкраїни ( 322-08 ) (Відомості Верховної Ради УРСР, 1971 р.,\nдодаток до N 50, ст. 375) викласти в такій редакції:\n\"Жінкам, які усиновили дитину з числа дітей-сиріт або дітей,\nпозбавлених батьківського піклування, старше трьох років,\nнадається одноразова оплачувана відпустка у зв'язку з усиновленням\nдитини тривалістю 56 календарних днів (70 календарних днів - при\nусиновленні двох і більше дітей) без урахування святкових і\nнеробочих днів після набрання законної сили рішенням про\nусиновлення дитини. Ця відпустка може бути використана також\nбатьком дитини.\nЖінкам, які усиновили дитину (або одночасно двох і більше\nдітей), надаються відпустки для догляду за нею на умовах і в\nпорядку, встановлених статтями 179 і 181 цього Кодексу\".\n2. У Законі України \"Про відпустки\" ( 504/96-ВР ) (Відомості\nВерховної Ради України, 1997 р., N 2, ст. 4; 2004 р., N 6, ст. 38;\n2009 р., N 7, ст. 70; 2010 р., N 7, ст. 50):\n1) частину першу статті 18-1 викласти в такій редакції:\n\"Особі, яка усиновила дитину з числа дітей-сиріт або дітей,\nпозбавлених батьківського піклування, старше трьох років,\nнадається одноразова оплачувана відпустка у зв'язку з усиновленням\nдитини тривалістю 56 календарних днів (70 календарних днів - при\nусиновленні двох і більше дітей) без урахування святкових і\nнеробочих днів після набрання законної сили рішенням про\nусиновлення дитини (якщо усиновлювачами є подружжя - одному з них\nна їх розсуд)\";\n2) частину другу статті 21 після слів \"творчої відпустки\"\nдоповнити словами \"відпустки у зв'язку з усиновленням дитини\";\n3) частину першу статті 23 після цифр \"16\" доповнити цифрами\n\"18-1\".\nII. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 21 грудня 2010 року\nN 2824-VI\n\nПро внесення змін до деяких законодавчих актів України щодо оплати одноразової відпустки у зв'язку з усиновленням дитини\nЗакон України від 21.12.2010 № 2824-VI\n\nПрийняття від 21.12.2010\nПостійна адреса:\nhttps://zakon.rada.gov.ua/go/2824-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}