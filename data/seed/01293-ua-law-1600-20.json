{
  "id": "ua-law-1600-20",
  "type": "statute",
  "title": "Закон України (1600-20)",
  "title_en": "",
  "short_name": "1600-20",
  "status": "in_force",
  "issued_date": "2021-07-01",
  "url": "https://zakon.rada.gov.ua/laws/show/1600-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України щодо ставки податку на додану вартість при оподаткуванні операцій з постачання окремих видів сільськогосподарської продукції\n\n(Відомості Верховної Ради України (ВВР), 2021, № 36, ст. 309)\n\nВерховна Рада України постановляє :\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. У підпункті \"г\" пункту 193.1 статті 193 цифри і слова \"0102, 0103, 0104 10, 0401 (в частині молока незбираного), 1002, 1004, 1204 00, 1207, 1212 91\" та слова і цифри \"крім операцій з ввезення на митну територію України товарів, визначених у пункті 197.18 статті 197 цього Кодексу\" виключити.\n\n2. У підрозділі 2 розділу XX \"Перехідні положення\":\n\nв абзаці першому пункту 54 -1 слова \"Законом України \"Про внесення змін до Податкового кодексу України щодо ставки податку на додану вартість з операцій з постачання на митній території України та ввезення на митну територію України окремих видів сільськогосподарської продукції\" замінити словами \" Законом України \"Про внесення змін до Податкового кодексу України щодо ставки податку на додану вартість з операцій з постачання окремих видів сільськогосподарської продукції\";\n\nдоповнити пунктом 54 -2 такого змісту:\n\n\"54 -2 . Установити, що для платників податку на додану вартість, які здійснюють операції з постачання на митній території України та ввезення на митну територію України сільськогосподарської продукції (товарів), що класифікується за такими кодами згідно з УКТ ЗЕД : 0102, 0103, 0104 10, 0401 (в частині молока незбираного), 1002, 1004, 1204 00, 1207, 1212 91, у зв’язку з встановленням ставки податку на додану вартість 20 відсотків на ці операції, встановлюються такі особливості:\n\n1) у разі якщо перша подія при постачанні товарів, визначених абзацом першим цього пункту, відбулася до набрання чинності Законом України \"Про внесення змін до Податкового кодексу України щодо ставки податку на додану вартість при оподаткуванні операцій з постачання окремих видів сільськогосподарської продукції\", перерахунок ставки податку на додану вартість і суми податку на дату настання другої події не здійснюється;\n\n2) у разі якщо після набрання чинності Законом України \"Про внесення змін до Податкового кодексу України щодо ставки податку на додану вартість при оподаткуванні операцій з постачання окремих видів сільськогосподарської продукції\" відбувається повернення попередньої оплати (авансу) або поставлених товарів, визначених абзацом першим цього пункту, у зв’язку зі зменшенням кількості або вартості таких товарів, перша подія при постачанні яких відбулася до вказаної дати, коригування сум податкових зобов’язань з податку на додану вартість здійснюється, виходячи із ставки податку на додану вартість 14 відсотків;\n\n3) у разі якщо після набрання чинності Законом України \"Про внесення змін до Податкового кодексу України щодо ставки податку на додану вартість при оподаткуванні операцій з постачання окремих видів сільськогосподарської продукції\" відбувається постачання товарів, визначених абзацом першим цього пункту, або перерахування коштів у зв’язку із збільшенням кількості або вартості таких товарів, перша подія при постачанні яких відбулася до вказаної дати, коригування сум податкових зобов’язань з податку на додану вартість здійснюється, виходячи із ставки податку на додану вартість 20 відсотків.\n\nУ разі здійснення платником податку операцій з постачання на митній території України товарів, визначених абзацом першим цього пункту, які були придбані до набрання чинності Законом України \"Про внесення змін до Податкового кодексу України щодо ставки податку на додану вартість при оподаткуванні операцій з постачання окремих видів сільськогосподарської продукції\", за таким платником податку зберігається податковий кредит з податку на додану вартість у розмірі, який був нарахований при придбанні таких товарів\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, та застосовується до податкових періодів, починаючи з першого числа місяця, наступного за місяцем опублікування цього Закону.\n\n2. Кабінету Міністрів України у тримісячний строк з дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n1 липня 2021 року\n\n№ 1600-IX\n\nПро внесення змін до Податкового кодексу України щодо ставки податку на додану вартість при оподаткуванні операцій з постачання окремих видів сільськогосподарської продукції\nЗакон України від 01.07.2021 № 1600-IX\n\nПрийняття від 01.07.2021\nПостійна адреса:\nhttps://zakon.rada.gov.ua/go/1600-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}