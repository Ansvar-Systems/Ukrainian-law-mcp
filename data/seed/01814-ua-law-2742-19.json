{
  "id": "ua-law-2742-19",
  "type": "statute",
  "title": "Закон України (2742-19)",
  "title_en": "",
  "short_name": "2742-19",
  "status": "in_force",
  "issued_date": "2019-06-06",
  "url": "https://zakon.rada.gov.ua/laws/show/2742-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо військових стандартів\n\n(Відомості Верховної Ради (ВВР), 2019, № 29, ст.117)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про оборону України\" (Відомості Верховної Ради України, 2000 р., № 49, ст. 420 із наступними змінами):\n\n1) статтю 1 доповнити абзацами вісімнадцятим - двадцять другим такого змісту:\n\n\"військова стандартизація - діяльність, що полягає в установленні положень для загального та неодноразового використання щодо наявних чи потенційних завдань і спрямована на досягнення оптимального ступеня упорядкування у сфері оборони;\n\nвійськовий стандарт - стандарт, прийнятий органом військової стандартизації, що встановлює для загального і неодноразового використання правила та настанови щодо діяльності у сфері оборони і спрямований на досягнення оптимального ступеня упорядкування у зазначеній сфері. Для цілей цього Закону до військових стандартів також належать стандарти НАТО та стандарти у сфері оборони держави - члена НАТО;\n\nстандарт НАТО - стандарт, розроблений, прийнятий та опублікований Організацією Північноатлантичного договору;\n\nстандарт у сфері оборони держави - члена НАТО - стандарт, розроблений, прийнятий та опублікований державою - членом Організації Північноатлантичного договору;\n\nорган військової стандартизації - орган військового управління, до функцій якого віднесено розроблення, прийняття, внесення змін, скасування, відновлення дії, оприлюднення, запровадження та застосування військових стандартів\";\n\n2) статтю 3 після абзацу вісімнадцятого доповнити новим абзацом такого змісту:\n\n\"здійснення військової стандартизації\".\n\nУ зв’язку з цим абзаци дев’ятнадцятий - двадцять перший вважати відповідно абзацами двадцятим - двадцять другим;\n\n3) частину другу статті 10 після абзацу тринадцятого доповнити трьома новими абзацами такого змісту:\n\n\"забезпечує нормативно-правове регулювання відносин у сфері військової стандартизації;\n\nвстановлює порядок розроблення, прийняття, внесення змін, скасування, відновлення дії, оприлюднення, запровадження та застосування військових стандартів;\n\nвизначає орган військової стандартизації з числа підпорядкованих органів військового управління\".\n\nУ зв’язку з цим абзаци чотирнадцятий - шістнадцятий вважати відповідно абзацами сімнадцятим - дев’ятнадцятим;\n\n4) частину третю статті 11 після абзацу дев’ятнадцятого доповнити новим абзацом такого змісту:\n\n\"розробляє та застосовує військові стандарти в межах своїх повноважень\".\n\nУ зв’язку з цим абзаци двадцятий і двадцять перший вважати відповідно абзацами двадцять першим і двадцять другим;\n\n5) частину третю статті 12 після абзацу восьмого доповнити новим абзацом такого змісту:\n\n\"розробляють та застосовують військові стандарти в межах своїх повноважень\".\n\nУ зв’язку з цим абзац дев’ятий вважати абзацом десятим;\n\n6) частину першу статті 13 після абзацу одинадцятого доповнити новим абзацом такого змісту:\n\n\"розробляють та застосовують військові стандарти\".\n\nУ зв’язку з цим абзац дванадцятий вважати абзацом тринадцятим.\n\n2. У Законі України \"Про стандартизацію\" (Відомості Верховної Ради України, 2014 р., № 31, ст. 1058; 2015 р., № 14, ст. 96):\n\n1) частину другу статті 2 після слів \"лікарські засоби\" доповнити словами \"військові стандарти\";\n\n2) частину четверту статті 23 виключити.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у шестимісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити розроблення Міністерством оборони України нормативно-правових актів, необхідних для реалізації цього Закону.\n\nПрезидент України\n\nВ.ЗЕЛЕНСЬКИЙ\n\nм. Київ\n\n6 червня 2019 року\n\n№ 2742-VIII\n\nПро внесення змін до деяких законів України щодо військових стандартів\nЗакон України від 06.06.2019 № 2742-VIII\n\nПрийняття від 06.06.2019\nПостійна адреса:\nhttps://zakon.rada.gov.ua/go/2742-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}