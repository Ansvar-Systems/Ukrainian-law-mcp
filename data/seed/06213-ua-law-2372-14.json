{
  "id": "ua-law-2372-14",
  "type": "statute",
  "title": "Закон України (2372-14)",
  "title_en": "",
  "short_name": "2372-14",
  "status": "in_force",
  "issued_date": "2001-04-05",
  "url": "https://zakon.rada.gov.ua/laws/show/2372-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про адміністративні\nправопорушення у зв'язку з прийняттям Закону України\n\"Про бухгалтерський облік та фінансову звітність в Україні\"\n( Відомості Верховної Ради України (ВВР), 2001, N 24, ст.126 )\n\nУ зв'язку з прийняттям Закону України \"Про бухгалтерський\nоблік та фінансову звітність в Україні\" ( 996-14 ) Верховна Рада\nУкраїни п о с т а н о в л я є :\n1. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\nа) доповнити Кодекс статтею 166-6 такого змісту:\n\" Стаття 166-6. Порушення порядку подання фінансової звітності\nта ведення бухгалтерського обліку при\nліквідації юридичної особи\nНеподання або несвоєчасне подання, подання за невстановленою\nформою чи подання недостовірної фінансової звітності,\nліквідаційного балансу, пов'язаних із ліквідацією юридичної особи,\nголовою ліквідаційної комісії, ліквідатором, іншими\nвідповідальними особами, залученими до ліквідації юридичної\nособи, -\nтягне за собою накладення штрафу від тридцяти до шістдесяти\nнеоподатковуваних мінімумів доходів громадян.\nВедення з порушенням встановленого порядку бухгалтерського\nобліку господарських операцій, пов'язаних із ліквідацією юридичної\nособи, включаючи оцінку майна і зобов'язань юридичної особи та\nскладання ліквідаційного балансу, що здійснюється відповідальними\nза це особами, -\nтягне за собою накладення штрафу від тридцяти до шістдесяти\nнеоподатковуваних мінімумів доходів громадян.\nУхилення голови ліквідаційної комісії, ліквідатора, інших\nвідповідальних осіб, залучених до ліквідації юридичної особи, від\nорганізації ведення бухгалтерського обліку господарських операцій,\nпов'язаних з ліквідацією юридичної особи, включаючи оцінку майна\nі зобов'язань юридичної особи та складання ліквідаційного\nбалансу, -\nтягне за собою накладення штрафу від сорока до ста\nнеоподатковуваних мінімумів доходів громадян.\nДії, передбачені частинами першою, другою чи третьою цієї\nстатті, вчинені особою, яку протягом року було піддано\nадміністративному стягненню за такі ж порушення, -\nтягнуть за собою накладення штрафу від п'ятдесяти до ста\nдвадцяти неоподатковуваних мінімумів доходів громадян\";\nб) частину першу статей 234-1, 234-2, 234-3 доповнити словами\nі цифрами \"порушенням порядку подання фінансової звітності та\nведення бухгалтерського обліку при ліквідації юридичної особи\n(стаття 166-6)\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 5 квітня 2001 року\nN 2372-III\n\nПро внесення змін до Кодексу України про адміністративні правопорушення у зв'язку з прийняттям Закону України \"Про бухгалтерський облік та фінансову звітність в Україні\"\nЗакон України від 05.04.2001 № 2372-III\n\nПрийняття від 05.04.2001\nПостійна адреса:\nhttps://zakon.rada.gov.ua/go/2372-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}