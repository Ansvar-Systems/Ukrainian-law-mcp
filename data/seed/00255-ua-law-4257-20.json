{
  "id": "ua-law-4257-20",
  "type": "statute",
  "title": "Закон України (4257-20)",
  "title_en": "",
  "short_name": "4257-20",
  "status": "in_force",
  "issued_date": "2025-02-25",
  "url": "https://zakon.rada.gov.ua/laws/show/4257-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" щодо звільнення осіб, які перебували в місцях несвободи внаслідок збройної агресії проти України, від сплати адміністративного збору за оформлення паспорта громадянина України\n\n(Відомості Верховної Ради (ВВР), 2025, № 32, ст.115)\n\nВерховна Рада України постановляє :\n\nI. Внести до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" (Відомості Верховної Ради України, 2013 р., № 51, ст. 716 із наступними змінами) такі зміни:\n\n1. Частину четверту статті 20 після абзацу другого доповнити новим абзацом такого змісту:\n\n\"За оформлення особі, яка перебувала в місцях несвободи внаслідок збройної агресії проти України, паспорта громадянина України адміністративний збір не справляється, якщо така особа протягом одного року з дня її звільнення подає заяву на оформлення паспорта громадянина України та отриману у встановленому Кабінетом Міністрів України порядку інформацію про перебування такої особи в місцях несвободи внаслідок збройної агресії проти України із зазначенням дати звільнення\".\n\nУ зв’язку з цим абзаци третій - сьомий вважати відповідно абзацами четвертим - восьмим.\n\n2. Абзац четвертий частини шостої статті 21 викласти в такій редакції:\n\n\"Паспорт громадянина України видається особам, визначеним абзацами третім і четвертим частини четвертої статті 20 цього Закону, не пізніше ніж через три робочі дні з дня оформлення заяви-анкети на його отримання, поданої протягом одного року з дня звільнення такої особи\".\n\nII. Прикінцеві положення\n\n1. Цей Закон набирає чинності через один місяць з дня його опублікування, крім пункту 2 цього розділу, який набирає чинності з дня, наступного за днем опублікування цього Закону.\n\n2. Кабінету Міністрів України протягом одного місяця з дня опублікування цього Закону:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n25 лютого 2025 року\n\n№ 4257-IX\n\nПро внесення змін до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" щодо звільнення осіб, які перебували в місцях несвободи внаслідок збройної агресії проти України, від сплати адміністративного збору за оформлення паспорта громадянина України\nЗакон України від 25.02.2025 № 4257-IX\n\nПрийняття від 25.02.2025\nПостійна адреса:\nhttps://zakon.rada.gov.ua/go/4257-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}