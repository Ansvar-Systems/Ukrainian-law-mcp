{
  "id": "ua-law-1241-18",
  "type": "statute",
  "title": "Закон України (1241-18)",
  "title_en": "",
  "short_name": "1241-18",
  "status": "in_force",
  "issued_date": "2014-05-06",
  "url": "https://zakon.rada.gov.ua/laws/show/1241-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо виплати одноразової грошової допомоги\n\n(Відомості Верховної Ради (ВВР), 2014, № 27, ст.907)\n\nВерховна Рада України постановляє :\n\nI. Внести зміни до таких законів України:\n\n1. Статтю 9 Закону України \"Про пенсійне забезпечення осіб, звільнених з військової служби, та деяких інших осіб\" (Відомості Верховної Ради України, 1992 р., № 29, ст. 399; 2006 р., № 37, ст. 318; 2007 р., № 33, ст. 442; 2009 р., № 24, ст. 296; 2012 р., № 12-13, ст. 82, № 22, ст. 216; 2013 р., № 14, ст. 89; 2014 р., № 6-7, ст. 80, № 11, ст. 132) доповнити частиною восьмою такого змісту:\n\n\"Дія цієї статті не поширюється на осіб, які станом на 16 березня 2014 року проходили службу на території Автономної Республіки Крим та міста Севастополя, крім осіб, які в установленому порядку продовжили службу за межами тимчасово окупованої території України\".\n\n2. Пункт 2 статті 15 Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190; 2006 р., № 37, ст. 318; 2012 р., № 12-13, ст. 82, № 22, ст. 216; 2013 р., № 14, ст. 89; 2014 р., № 11, ст. 132; із змінами, внесеними Законом України від 27 березня 2014 року № 1169-VII) доповнити абзацом восьмим такого змісту:\n\n\"Одноразова грошова допомога, передбачена цим пунктом, не виплачується військовослужбовцям, які станом на 16 березня 2014 року проходили службу на території Автономної Республіки Крим та міста Севастополя і в установленому порядку не продовжили її проходження за межами тимчасово окупованої території України\".\n\nII. Цей Закон набирає чинності з дня, наступного за днем його опублікування.\n\nВиконуючий обов'язки\n\nПрезидента України,\n\nГолова Верховної Ради\n\nУкраїни\n\nО.ТУРЧИНОВ\n\nм. Київ\n\n6 травня 2014 року\n\n№ 1241-VII\n\nПро внесення змін до деяких законів України щодо виплати одноразової грошової допомоги\nЗакон України від 06.05.2014 № 1241-VII\n\nПрийняття від 06.05.2014\nПостійна адреса:\nhttps://zakon.rada.gov.ua/go/1241-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}