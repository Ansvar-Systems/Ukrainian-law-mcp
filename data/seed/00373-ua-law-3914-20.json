{
  "id": "ua-law-3914-20",
  "type": "statute",
  "title": "Закон України (3914-20)",
  "title_en": "",
  "short_name": "3914-20",
  "status": "in_force",
  "issued_date": "2024-08-21",
  "url": "https://zakon.rada.gov.ua/laws/show/3914-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до статті 15 \"Прикінцеві та перехідні положення\" Закону України \"Про гуманітарну допомогу\" щодо розширення переліку набувачів гуманітарної допомоги на період дії воєнного стану\n\n(Відомості Верховної Ради (ВВР), 2025, № 2, ст.2)\n\nВерховна Рада України постановляє:\n\n1. Статтю 15 \"Прикінцеві та перехідні положення\" Закону України \"Про гуманітарну допомогу\" (Відомості Верховної Ради України, 1999 р., № 51, ст. 451 із наступними змінами) доповнити пунктом 3 -8 такого змісту:\n\n\"3 -8 . Встановити, що в період дії воєнного стану, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом 12 місяців після його припинення чи скасування:\n\nотримувачами та/або набувачами гуманітарної допомоги для забезпечення надання споживачам комунальних послуг можуть бути суб’єкти господарювання незалежно від форми власності, які надають комунальні послуги та є операторами об’єктів критичної інфраструктури, що потребують невідкладного відновлення функціонування та/або забезпечення стабільного надання споживачам комунальних послуг;\n\nотримувач гуманітарної допомоги для забезпечення надання споживачам комунальних послуг передає її безпосередньо набувачам за погодженням із центральним органом виконавчої влади, що забезпечує формування та реалізує державну політику у сфері благоустрою населених пунктів, житлово-комунального господарства, управління побутовими відходами;\n\nположення абзацу третього частини другої статті 12 цього Закону не застосовується до суб’єктів господарювання, визначених абзацом другим цього пункту\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n21 серпня 2024 року\n\n№ 3914-IX\n\nПро внесення зміни до статті 15 \"Прикінцеві та перехідні положення\" Закону України \"Про гуманітарну допомогу\" щодо розширення переліку набувачів гуманітарної допомоги на період дії воєнного стану\nЗакон України від 21.08.2024 № 3914-IX\n\nПрийняття від 21.08.2024\nПостійна адреса:\nhttps://zakon.rada.gov.ua/go/3914-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}