{
  "id": "ua-law-969-15",
  "type": "statute",
  "title": "Закон України (969-15)",
  "title_en": "",
  "short_name": "969-15",
  "status": "in_force",
  "issued_date": "2003-06-19",
  "url": "https://zakon.rada.gov.ua/laws/show/969-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про місцеве самоврядування в Україні\"\n( Відомості Верховної Ради України (ВВР), 2003, N 45, ст.360 )\n\nВерховна Рада України п о с т а н о в л я є :\nI. Внести до Закону України \"Про місцеве самоврядування в\nУкраїні\" ( 280/97-ВР ) (Відомості Верховної Ради України, 1997 р.,\nN 24, ст. 170) такі зміни:\n1. Підпункт 2 пункту \"б\" статті 30 викласти в такій редакції:\n\"2) здійснення відповідно до законодавства контролю за\nналежною експлуатацією та організацією обслуговування населення\nпідприємствами житлово-комунального господарства, торгівлі та\nгромадського харчування, побутового обслуговування, транспорту,\nзв'язку, за технічним станом, використанням та утриманням інших\nоб'єктів нерухомого майна усіх форм власності, за належними,\nбезпечними і здоровими умовами праці на цих підприємствах і\nоб'єктах; прийняття рішень про скасування даного ними дозволу на\nексплуатацію об'єктів у разі порушення нормативно-правових актів з\nохорони праці, екологічних, санітарних правил, інших вимог\nзаконодавства\".\n2. Підпункт 6 пункту \"б\" частини першої статті 33 викласти в\nтакій редакції:\n\"6) вжиття необхідних заходів щодо ліквідації наслідків\nнадзвичайних ситуацій відповідно до закону, інформування про них\nнаселення, залучення в установленому законом порядку до цих робіт\nпідприємств, установ та організацій, а також населення\".\n3. У пункті \"б\" частини першої статті 34:\nпідпункт 1 викласти в такій редакції:\n\"1) підготовка і подання на затвердження ради цільових\nмісцевих програм поліпшення стану безпеки і умов праці та\nвиробничого середовища, територіальних програм зайнятості та\nзаходів щодо соціальної захищеності різних груп населення від\nбезробіття, організація їх виконання; участь у розробленні\nцільових регіональних програм поліпшення стану безпеки і умов\nпраці та виробничого середовища, зайнятості населення, що\nзатверджуються відповідно районними, обласними радами\";\nпідпункт 8 викласти в такій редакції:\n\"8) здійснення контролю за охороною праці, забезпеченням\nсоціального захисту працівників підприємств, установ та\nорганізацій усіх форм власності, у тому числі зайнятих на роботах\nіз шкідливими та небезпечними умовами праці, за якістю проведення\nатестації робочих місць щодо їх відповідності нормативно-правовим\nактам про охорону праці, за наданням працівникам відповідно до\nзаконодавства пільг та компенсацій за роботу в шкідливих умовах\".\n4. Підпункт 2 пункту \"б\" частини першої статті 38 викласти в\nтакій редакції:\n\"2) вжиття у разі надзвичайних ситуацій необхідних заходів\nвідповідно до закону щодо забезпечення державного і громадського\nпорядку, життєдіяльності підприємств, установ та організацій,\nврятування життя людей, захисту їх здоров'я, збереження\nматеріальних цінностей\".\n5. У частині першій статті 44:\nпункт 6 після слів \"заходи щодо\" доповнити словами \"охорони\nпраці та\";\nпункт 15 викласти в такій редакції:\n\"15) вжиття необхідних заходів щодо ліквідації наслідків\nнадзвичайних ситуацій відповідно до закону, інформування про них\nнаселення, залучення в установленому законом порядку до цих робіт\nпідприємств, установ та організацій, а також населення\".\nII. Прикінцеві положення\n1. Цей Закон набирає чинності з 1 січня 2004 року.\n2. Кабінету Міністрів України у проекті Державного бюджету\nУкраїни на 2004 рік передбачити відповідне фінансування на заходи,\nпов'язані з реалізацією цього Закону.\n\nПрезидент України Л.КУЧМА\n\nм. Київ, 19 червня 2003 року\nN 969-IV\n\nПро внесення змін до Закону України \"Про місцеве самоврядування в Україні\"\nЗакон України від 19.06.2003 № 969-IV\n\nПрийняття від 19.06.2003\nПостійна адреса:\nhttps://zakon.rada.gov.ua/go/969-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}