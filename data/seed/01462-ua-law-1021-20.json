{
  "id": "ua-law-1021-20",
  "type": "statute",
  "title": "Закон України (1021-20)",
  "title_en": "",
  "short_name": "1021-20",
  "status": "in_force",
  "issued_date": "2020-12-02",
  "url": "https://zakon.rada.gov.ua/laws/show/1021-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 3 Закону України \"Про публічні закупівлі\" щодо закупівлі природного газу\n\n(Відомості Верховної Ради (ВВР), 2021, № 12, ст.94)\n\nВерховна Рада України постановляє:\n\n1. Внести до статті 3 Закону України \"Про публічні закупівлі\" (Відомості Верховної Ради України, 2019 р., № 45, ст. 289; із змінами, внесеними Законом України від 17 липня 2020 року № 808-IX) такі зміни:\n\n1) частину п’яту після абзацу двадцять другого доповнити новим абзацом такого змісту:\n\n\"22) природний газ, закупівля якого здійснюється суб’єктами ринку природного газу, визначеними Законом України \"Про ринок природного газу\", на товарних біржах, діяльність яких регулюється законом, що визначає правові умови створення та функціонування (діяльності) товарних бірж, та які відповідають вимогам кодексу газотранспортної системи \".\n\nУ зв’язку з цим абзац двадцять третій вважати абзацом двадцять четвертим;\n\n2) частину шосту доповнити пунктами 11-13 такого змісту:\n\n\"11) природний газ, закупівля якого здійснюється оператором газотранспортної системи у замовника послуг транспортування в обсязі допущеного таким замовником позитивного добового небалансу;\n\n12) природний газ, закупівля якого здійснюється замовником послуг транспортування в оператора газотранспортної системи в обсязі допущеного замовником негативного добового небалансу;\n\n13) природний газ, закупівля якого здійснюється оператором газотранспортної системи, оператором газосховищ та операторами газорозподільних систем для забезпечення власної господарської діяльності (у тому числі для власних виробничо-технічних потреб, покриття витрат та виробничо-технологічних витрат, вчинення балансуючих дій) відповідно до Закону України \"Про ринок природного газу\", кодексу газотранспортної системи , кодексу газосховищ та кодексу газорозподільних систем , за умови що такі закупівлі здійснюються на товарних біржах, діяльність яких регулюється законом, що визначає правові умови створення та функціонування (діяльності) товарних бірж, та які відповідають вимогам кодексу газотранспортної системи\".\n\n2. Цей Закон набирає чинності з дня, наступного за днем його опублікування, крім підпункту 1 пункту 1 цього Закону, який набирає чинності з 1 липня 2021 року.\n\nПрезидент України\n\nВ.ЗЕЛЕНСЬКИЙ\n\nм. Київ\n\n2 грудня 2020 року\n\n№ 1021-IX\n\nПро внесення змін до статті 3 Закону України \"Про публічні закупівлі\" щодо закупівлі природного газу\nЗакон України від 02.12.2020 № 1021-IX\n\nПрийняття від 02.12.2020\nПостійна адреса:\nhttps://zakon.rada.gov.ua/go/1021-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}