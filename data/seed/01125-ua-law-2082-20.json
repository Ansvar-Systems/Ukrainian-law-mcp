{
  "id": "ua-law-2082-20",
  "type": "statute",
  "title": "Закон України (2082-20)",
  "title_en": "",
  "short_name": "2082-20",
  "status": "in_force",
  "issued_date": "2022-02-17",
  "url": "https://zakon.rada.gov.ua/laws/show/2082-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до статті 197 Податкового кодексу України щодо підтримки наукової і науково-технічної діяльності\n\n(Відомості Верховної Ради (ВВР), 2023, № 16, ст.58)\n\nВерховна Рада України постановляє:\n\nI. Статтю 197 Податкового кодексу України (Відомості Верховної Ради України, 2011 р., №№ 13-17, ст. 112) доповнити пунктом 197.28 такого змісту:\n\n\"197.28. Звільняються від оподаткування операції із ввезення на митну територію України у митному режимі імпорту товарів, визначених пунктом 21 частини першої статті 282 Митного кодексу України, що ввозяться державними науковими установами, державними закладами вищої освіти для забезпечення власної освітньої, наукової та науково-технічної діяльності.\n\nОбсяги, порядок ввезення та цільового використання таких товарів визначаються Кабінетом Міністрів України.\n\nУ разі порушення вимог щодо цільового використання товарів, визначених пунктом 21 частини першої статті 282 Митного кодексу України, платник податку збільшує податкові зобов'язання за результатами податкового періоду, на який припадає порушення, на суму податку, що мала бути сплачена у момент ввезення таких товарів, сплачує пеню, нараховану відповідно до цього Кодексу, та несе фінансову, адміністративну та іншу відповідальність, встановлену цим Кодексом та законодавством України.\n\nЗвільнення від оподаткування, встановлене цим пунктом, не застосовується до операцій із ввезення на митну територію України у митному режимі імпорту товарів, що мають походження з країни, визнаної державою-окупантом згідно із законом України та/або визнаної державою-агресором по відношенню до України згідно із законодавством, або ввозяться з території такої держави-окупанта (агресора) та/або з окупованої території України, визначеної такою згідно із законом України\".\n\nII. Прикінцеві положення\n\n1. Цей Закон набирає чинності з 1 липня 2022 року.\n\n2. Кабінету Міністрів України у місячний строк з дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n17 лютого 2022 року\n\n№ 2082-IX\n\nПро внесення зміни до статті 197 Податкового кодексу України щодо підтримки наукової і науково-технічної діяльності\nЗакон України від 17.02.2022 № 2082-IX\n\nПрийняття від 17.02.2022\nПостійна адреса:\nhttps://zakon.rada.gov.ua/go/2082-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}