{
  "id": "ua-law-1114-19",
  "type": "statute",
  "title": "Закон України (1114-19)",
  "title_en": "",
  "short_name": "1114-19",
  "status": "in_force",
  "issued_date": "2016-04-19",
  "url": "https://zakon.rada.gov.ua/laws/show/1114-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо забезпечення права на здобуття освіти осіб, місцем проживання яких є територія проведення антитерористичної операції\n\n(Відомості Верховної Ради (ВВР), 2016, № 22, ст.452)\n\nВерховна Рада України постановляє:\n\nI. Внести зміни до таких законів України:\n\n1. Частину другу статті 34 Закону України \"Про загальну середню освіту\" (Відомості Верховної Ради України, 1999 р., № 28, ст. 230) доповнити абзацом другим такого змісту:\n\n\"Особи, місцем проживання яких є територія проведення антитерористичної операції (на період її проведення), мають право пройти державну підсумкову атестацію та отримати документ державного зразка про повну загальну середню освіту у порядку, встановленому центральним органом виконавчої влади, що забезпечує формування державної політики у сфері освіти\".\n\n2. У Законі України \"Про вищу освіту\" (Відомості Верховної Ради України, 2014 р., № 37-38, ст. 2004; 2015 р., № 28, ст. 244):\n\n1) частину першу статті 13 доповнити пунктом 24 -1 такого змісту:\n\n\"24 -1 ) оприлюднює перелік вищих навчальних закладів, розташованих на території Луганської та Донецької областей (де здійснюють свої повноваження обласні військово-цивільні адміністрації), та вищих навчальних закладів, евакуйованих з території проведення антитерористичної операції (на період її проведення) і тимчасово окупованої території\";\n\n2) частину четверту статті 44 доповнити абзацом другим такого змісту:\n\n\"Для осіб, місцем проживання яких є територія проведення антитерористичної операції (на період її проведення) та які отримали документ про загальну середню освіту, прийом на навчання до одного з вищих навчальних закладів, розташованих на території Луганської та Донецької областей (де здійснюють свої повноваження обласні військово-цивільні адміністрації), та до вищих навчальних закладів, евакуйованих з території проведення антитерористичної операції (на період її проведення) і тимчасово окупованої території, здійснюється відповідно до абзацу першого частини четвертої цієї статті або на конкурсній основі за результатами вступних випробувань\".\n\n3. Закон України \"Про тимчасові заходи на період проведення антитерористичної операції\" (Відомості Верховної Ради України, 2014 р., № 44, ст. 2040; 2015 р., № 16, ст. 112, № 23, ст. 158; 2016 р., № 5, ст. 50) доповнити статтею 9 -2 такого змісту:\n\n\" Стаття 9 -2 . Забезпечення реалізації права на освіту\n\nДержава створює додаткові можливості для прийому на навчання до вищих навчальних закладів, проходження державної підсумкової атестації та отримання документа державного зразка про повну загальну середню освіту особами, місцем проживання яких є територія проведення антитерористичної операції (на період її проведення).\n\nДля осіб, місцем проживання яких є територія проведення антитерористичної операції (на період її проведення), центральний орган виконавчої влади, що забезпечує формування державної політики у сфері освіти, визначає порядок проходження державної підсумкової атестації та отримання документа державного зразка про повну загальну середню освіту, а також умови прийому на навчання до вищих навчальних закладів, розташованих на території Луганської та Донецької областей (де здійснюють свої повноваження обласні військово-цивільні адміністрації), та вищих навчальних закладів, евакуйованих з території проведення антитерористичної операції (на період її проведення) і тимчасово окупованої території\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, та вводиться в дію через місяць з дня набрання ним чинності.\n\n2. Кабінету Міністрів України у місячний строк з дня набрання чинності цим Законом забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n19 квітня 2016 року\n\n№ 1114-VIII\n\nПро внесення змін до деяких законів України щодо забезпечення права на здобуття освіти осіб, місцем проживання яких є територія проведення антитерористичної операції\nЗакон України від 19.04.2016 № 1114-VIII\n\nПрийняття від 19.04.2016\nПостійна адреса:\nhttps://zakon.rada.gov.ua/go/1114-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}