{
  "id": "ua-law-770-19",
  "type": "statute",
  "title": "Закон України (770-19)",
  "title_en": "",
  "short_name": "770-19",
  "status": "in_force",
  "issued_date": "2015-11-10",
  "url": "https://zakon.rada.gov.ua/laws/show/770-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кримінального кодексу України щодо вдосконалення інституту спеціальної конфіскації з метою усунення корупційних ризиків при її застосуванні\n\n(Відомості Верховної Ради (ВВР), 2015, № 49-50, ст.464)\n\nВерховна Рада України постановляє :\n\n1. Внести до Кримінального кодексу України (Відомості Верховної Ради України, 2001 р., № 25-26, ст. 131) такі зміни:\n\n1) текст статті 96 -1 викласти в такій редакції:\n\n\"1. Спеціальна конфіскація - примусове безоплатне вилучення за рішенням суду у власність держави грошей, цінностей, у тому числі коштів, що знаходяться на банківських рахунках чи на зберіганні у банках або інших фінансових установах, іншого майна, включаючи майно третіх осіб, у випадках, визначених цим Кодексом, за вчинення злочину, передбаченого статтями 146-150 -1 , 152-156, 190-192, 198, 201, 209-212 -1 , 222, 233, 255-260, 301-320, 354, 361-365 -2 , 368-369 -2 цього Кодексу\";\n\n2) у статті 96 -2 :\n\nчастину четверту викласти в такій редакції:\n\n\"4. Гроші, цінності, у тому числі кошти, що знаходяться на банківських рахунках чи на зберіганні у банках або інших фінансових установах, інше майно, зазначені в цій статті, передані особою, яка вчинила злочин, передбачений цим Кодексом, третій особі, яка отримала чи придбала у підозрюваної, обвинуваченої чи засудженої особи майно, одержане злочинним шляхом, у випадках, передбачених частиною першою статті 96 -1 цього Кодексу, безоплатно або в обмін, на суму, значно нижчу ринкової вартості, або знала чи повинна була знати, що мета такої передачі - уникнення конфіскації або спеціальної конфіскації, підлягають спеціальній конфіскації.\n\nВищезазначені відомості щодо третьої особи повинні бути встановлені в судовому порядку на підставі достатності доказів.\n\nСпеціальна конфіскація не може бути застосована до майна, яке перебуває у власності добросовісного набувача\";\n\nдоповнити частиною шостою такого змісту:\n\n\"6. Спеціальна конфіскація не застосовується у разі вчинення особою злочину з необережності\";\n\n3) у статті 201 :\n\nв абзаці другому частини першої слова \"з конфіскацією предметів контрабанди\" виключити;\n\nв абзаці другому частини другої слова \"з конфіскацією предметів контрабанди та\" виключити;\n\n4) в абзаці другому частин першої - третьої статті 209 слова \"з конфіскацією коштів або іншого майна, одержаних злочинним шляхом, та\" виключити;\n\n5) у статті 301 :\n\nв абзаці другому частини першої слова \"з конфіскацією порнографічних предметів та засобів їх виготовлення і розповсюдження\" виключити;\n\nв абзаці другому частини другої слова \"з конфіскацією порнографічної кіно- та відеопродукції, засобів її виготовлення і демонстрування\" виключити;\n\nв абзаці другому частин третьої - п’ятої слова \"та з конфіскацією порнографічних предметів, кіно- та відеопродукції, матеріальних носіїв комп’ютерних програм, засобів їх виготовлення, розповсюдження і демонстрування\" виключити;\n\n6) у статті 305 :\n\nв абзаці другому частини першої слова \"з конфіскацією наркотичних засобів, психотропних речовин, їх аналогів чи прекурсорів або фальсифікованих лікарських засобів, що були предметом контрабанди\" виключити;\n\nв абзаці другому частини другої слова \"з конфіскацією наркотичних засобів, психотропних речовин, їх аналогів чи прекурсорів або фальсифікованих лікарських засобів, що були предметом контрабанди, та\" виключити;\n\nв абзаці другому частини третьої слова \"із конфіскацією наркотичних засобів, психотропних речовин, їх аналогів чи прекурсорів або фальсифікованих лікарських засобів, що були предметом контрабанди, та\" виключити;\n\n7) в абзаці другому частин першої та другої статті 306 слова \"з конфіскацією коштів або іншого майна, одержаних злочинним шляхом, та\" виключити;\n\n8) в абзаці другому частин першої - четвертої статті 354 слова \"із спеціальною конфіскацією\" виключити;\n\n9) в абзаці другому частин першої та другої статті 361 слова \"та з конфіскацією програмних та технічних засобів, за допомогою яких було вчинено несанкціоноване втручання, які є власністю винної особи\" виключити;\n\n10) в абзаці другому частин першої та другої статті 361 -1 слова \"з конфіскацією програмних чи технічних засобів, призначених для несанкціонованого втручання в роботу електронно-обчислювальних машин (комп’ютерів), автоматизованих систем, комп’ютерних мереж чи мереж електрозв’язку, які є власністю винної особи\" виключити;\n\n11) в абзаці другому частин першої та другої статті 361 -2 слова \"з конфіскацією програмних або технічних засобів, за допомогою яких було здійснено несанкціоновані збут або розповсюдження інформації з обмеженим доступом, які є власністю винної особи\" виключити;\n\n12) у статті 362 :\n\nв абзаці другому частини першої слова \"з конфіскацією програмних або технічних засобів, за допомогою яких було вчинено несанкціоновані зміна, знищення або блокування інформації, які є власністю винної особи\" виключити;\n\nв абзаці другому частини другої слова \"та з конфіскацією програмних чи технічних засобів, за допомогою яких було здійснено несанкціоновані перехоплення або копіювання інформації, які є власністю винної особи\" виключити;\n\nв абзаці другому частини третьої слова \"та з конфіскацією програмних або технічних засобів, за допомогою яких було здійснено несанкціоновані дії з інформацією, які є власністю винної особи\" виключити;\n\n13) в абзаці другому частини другої статті 363 -1 слова \"та з конфіскацією програмних або технічних засобів, за допомогою яких було здійснено масове розповсюдження повідомлень електрозв’язку, які є власністю винної особи\" виключити;\n\n14) в абзаці другому частин першої та другої статей 364 , 364 -1 , абзаці другому частин першої - третьої статті 365 -2 , абзаці другому частин першої - четвертої статті 368 слова \"та зі спеціальною конфіскацією\" виключити;\n\n15) в абзаці другому частин першої - третьої статті 368 -2 слова \"зі спеціальною конфіскацією та\" виключити;\n\n16) в абзаці другому частин першої - четвертої статті 368 -3 слова \"із спеціальною конфіскацією\" та \"та зі спеціальною конфіскацією\" виключити;\n\n17) в абзаці другому частин першої - четвертої статей 368 -4 , 369 слова \"із спеціальною конфіскацією\" та \"та із спеціальною конфіскацією\" виключити;\n\n18) у статті 369 -2 :\n\nв абзаці другому частин першої та другої слова \"із спеціальною конфіскацією\" виключити;\n\nв абзаці другому частини третьої слова \"та із спеціальною конфіскацією\" виключити.\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n10 листопада 2015 року\n\n№ 770-VIII\n\nПро внесення змін до Кримінального кодексу України щодо вдосконалення інституту спеціальної конфіскації з метою усунення корупційних ризиків при її застосуванні\nЗакон України від 10.11.2015 № 770-VIII\n\nПрийняття від 10.11.2015\nПостійна адреса:\nhttps://zakon.rada.gov.ua/go/770-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}