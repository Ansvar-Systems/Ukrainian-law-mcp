{
  "id": "ua-law-436-19",
  "type": "statute",
  "title": "Закон України (436-19)",
  "title_en": "",
  "short_name": "436-19",
  "status": "in_force",
  "issued_date": "2015-05-19",
  "url": "https://zakon.rada.gov.ua/laws/show/436-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Тимчасове зупинення платежів за державними зовнішніми запозиченнями, гарантованим державою боргом та гарантійними зобов’язаннями держави",
      "content": "У зв’язку із вчиненням правочинів з державним боргом за державними зовнішніми запозиченнями та гарантованим державою боргом за зовнішніми кредитами (позиками) за переліком згідно з додатком 1 чи додатком 2 до цього Закону шляхом обміну, зміни умов, випуску та продажу відповідних боргових зобов’язань Кабінет Міністрів України має право до 1 жовтня 2024 року приймати рішення про тимчасове зупинення здійснення платежів за всіма або деякими відповідними борговими зобов’язаннями чи гарантійними зобов’язаннями держави щодо відповідних боргових зобов’язань. Тимчасове зупинення здійснення платежів запроваджується за кожним борговим зобов’язанням чи гарантійним зобов’язанням держави щодо відповідних боргових зобов’язань на строк до вчинення такого правочину (правочинів) та зміни умов відповідного запозичення щодо всіх кредиторів.\nУ зв’язку із вчиненням правочинів з гарантованим державою боргом за зовнішніми кредитами (позиками) за переліком згідно з додатком 4 до цього Закону шляхом зміни умов боргових зобов’язань Кабінет Міністрів України має право до 1 жовтня 2025 року приймати рішення про тимчасове зупинення здійснення платежів за гарантійними зобов’язаннями держави щодо відповідних боргових зобов’язань. Тимчасове зупинення здійснення платежів запроваджується за гарантійним зобов’язанням держави щодо відповідних боргових зобов’язань на строк до вчинення такого правочину (правочинів) та зміни умов відповідного запозичення щодо всіх кредиторів.\nУ разі прийняття Кабінетом Міністрів України рішення про тимчасове зупинення здійснення платежів за гарантійними зобов’язаннями держави щодо відповідних боргових зобов’язань відповідний уповноважений орган управління суб’єкта господарювання державного сектору економіки має право прийняти рішення тимчасово зупинити здійснення платежів за такими зобов’язаннями."
    },
    {
      "provision_ref": "art2",
      "section": "2",
      "title": "Стаття 2. Тимчасове зупинення платежів за місцевими зовнішніми запозиченнями",
      "content": "У зв’язку із вчиненням правочинів з місцевим боргом за місцевими зовнішніми запозиченнями за переліком згідно з додатком 1 до цього Закону шляхом обміну (зміни умов діючих позик), випуску та продажу відповідних боргових зобов’язань міська рада має право приймати рішення про тимчасове зупинення здійснення платежів за всіма або деякими відповідними борговими зобов’язаннями. Тимчасове зупинення здійснення платежів запроваджується за кожним борговим зобов’язанням на строк до вчинення такого правочину (правочинів) та зміни умов відповідного запозичення щодо всіх кредиторів."
    },
    {
      "provision_ref": "art2-1",
      "section": "2-1",
      "title": "Стаття 2-1. Тимчасове зупинення платежів за державними деривативами",
      "content": "У зв’язку із вчиненням правочинів з державними деривативами за переліком згідно з додатком 3 до цього Закону у спосіб, передбачений пунктом 35 розділу VI \"Прикінцеві та перехідні положення\" Бюджетного кодексу України, Кабінет Міністрів України має право приймати рішення про тимчасове зупинення здійснення платежів за зобов’язаннями за державними деривативами. Тимчасове зупинення здійснення платежів запроваджується на строк до вчинення такого правочину (правочинів) та визначення його умов."
    },
    {
      "provision_ref": "art3",
      "section": "3",
      "title": "Стаття 3. Мораторій на задоволення вимог кредиторів",
      "content": "У разі прийняття Кабінетом Міністрів України рішення відповідно до статті 1 та/або статті 2 -1 цього Закону або міською радою рішення відповідно до статті 2 цього Закону з дня набрання чинності таким рішенням щодо держави Україна, територіальної громади міста та інших суб’єктів згідно з таким рішенням (далі - суб’єкти мораторію) і виключно щодо тих зобов’язань, стосовно яких прийнято таке рішення Кабінетом Міністрів України або міською радою:\nтимчасово зупиняється примусова реалізація будь-якого майна суб’єктів мораторію, тобто його відчуження шляхом звернення стягнення на майно суб’єктів мораторію за рішеннями, що підлягають примусовому виконанню відповідно до Закону України \"Про виконавче провадження\";\nтимчасово зупиняється дія Закону України \"Про гарантії держави щодо виконання судових рішень\";\nцентральний орган виконавчої влади, що реалізує державну політику у сфері казначейського обслуговування бюджетних коштів, тимчасово зупиняє списання коштів на виконання зобов’язань за переліком згідно з додатком 1 , додатком 2 , додатком 3 чи додатком 4 до цього Закону."
    },
    {
      "provision_ref": "art4",
      "section": "4",
      "title": "Стаття 4. Прикінцеві положення",
      "content": "1. Цей Закон набирає чинності з дня, наступного за днем його опублікування.\n2. Кабінету Міністрів України у місячний строк з дня набрання чинності цим Законом:\nподати до Верховної Ради України пропозиції щодо внесення змін до законів України, що випливають із цього Закону;\nпривести свої нормативно-правові акти у відповідність із цим Законом.\nП.ПОРОШЕНКО\nДодаток 1\n\nдо Закону України\n\nвід 19 травня 2015 року № 436-VIII\nПЕРЕЛІК\n\nзовнішніх боргових зобов’язань, щодо яких планується вчинення правочинів стосовно зміни умов запозичень у 2015 році\nБоргове зобов’язання, рік виникнення\nРік погашення\nОблігації зовнішньої державної позики:\n2005\n2015\n2006\n2016\n2007\n2017\n2010\n2020\n2010\n2015\n2011\n2021\n2011\n2016\n2012\n2017\n2012\n2022\n2013\n2023\n2013\n2015\nЗовнішні запозичення суб’єктів господарювання державного сектору економіки:\nєврооблігації державного підприємства \"Фінансування інфраструктурних проектів\", випущені під державні гарантії у 2010, 2011, 2012 роках\n2017, 2018, 2017\nкредити Укравтодору, залучені під державні гарантії у 2005, 2006, 2009, 2010, 2011 роках\n2015, 2016, 2017, 2015, 2016\nкредит державного підприємства \"Конструкторське бюро \"Південне\" імені М.К.Янгеля\", залучений під державну гарантію у 2011 році\n2018\nкредит державного підприємства для постачання медичних установ \"Укрмедпостач\", залучений під державну гарантію у 2009 році\n2020\nМісцевий борг за місцевими зовнішніми запозиченнями:\nмісцеві зовнішні запозичення Київської міської ради, випущені у 2005 і 2011 роках\n2015, 2016\nДодаток 2\n\nдо Закону України\n\nвід 19 травня 2015 року № 436-VIII\nПЕРЕЛІК\n\nзовнішніх боргових зобов’язань, щодо яких планується вчинення правочинів з державним боргом та гарантованим державою боргом у 2024 році\nНазва, рік виникнення\nДата/дати остаточного погашення\nОблігації зовнішніх державних позик:\nОблігації зовнішніх державних позик 2015 року четвертої - дев’ятої серій\n1 вересня 2024 р. - 1 вересня 2029 р., залежно від серії\nОблігації зовнішніх державних позик 2017 року\n25 березня 2033 р.,\n25 вересня 2033 р.,\n25 березня 2034 р.,\n25 вересня 2034 р.\nОблігації зовнішніх державних позик 2018 року першої та другої серій\n1 лютого 2026 р. (перша серія),\n1 листопада 2030 р. (друга серія)\nОблігації зовнішніх державних позик 2019 року\n20 червня 2028 р.\nОблігації зовнішніх державних позик 2020 року\n27 січня 2032 р.\nОблігації зовнішніх державних позик 2020 року\n15 березня 2035 р.\nОблігації зовнішніх державних позик 2021 року\n21 травня 2031 р.\nКредити (позики), залучені державою від іноземних держав, іноземних фінансових установ і міжнародних фінансових організацій:\nКредити від Cargill Financial Services International, Inc.\nКредити від Cargill Financial Services International, Inc. 2019 року\n2024 р.\nКредити від Cargill Financial Services International, Inc. 2020 року\n2024-2026 рр.\nКредити від Cargill Financial Services International, Inc. 2021 року\n2024, 2026 рр.\nЗовнішні запозичення суб’єктів господарювання державного сектору економіки:\nЄврооблігації Державного агентства відновлення та розвитку інфраструктури України (раніше - Державне агентство автомобільних доріг України), випущені під державну гарантію у 2021 році\n24 червня 2030 р.\nЗелені облігації сталого розвитку приватного акціонерного товариства \"Національна енергетична компанія \"Укренерго\", випущені під державну гарантію у 2021 році\n9 листопада 2028 р.\nДодаток 3\n\nдо Закону України\n\nвід 19 травня 2015 року № 436-VIII\nПЕРЕЛІК\n\nзобов’язань за державними деривативами, щодо яких планується вчинення правочинів з державними деривативами у 2024 році\nНазва, рік виникнення\nРік закінчення обігу\nДержавні деривативи 2015 року\n2041 р.\nДодаток 4\n\nдо Закону України\n\nвід 19 травня 2015 року № 436-VIII\nПЕРЕЛІК\n\nзовнішніх боргових зобов’язань, щодо яких планується вчинення правочинів з гарантованим державою боргом у 2025 році\nНазва, рік виникнення\nДата/дати остаточного погашення\nКредит АТ \"Державна продовольчо-зернова корпорація України\", залучений від Експортно-імпортного банку Китаю під державну гарантію у 2012 році\n2030 рік."
    }
  ],
  "definitions": []
}