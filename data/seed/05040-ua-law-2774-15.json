{
  "id": "ua-law-2774-15",
  "type": "statute",
  "title": "Закон України (2774-15)",
  "title_en": "",
  "short_name": "2774-15",
  "status": "in_force",
  "issued_date": "2005-07-07",
  "url": "https://zakon.rada.gov.ua/laws/show/2774-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 1909-IX ( 1909-20 ) від 18.11.2021 }\nПро внесення змін до Закону України \"Про страхування\"\n( Відомості Верховної Ради України (ВВР), 2005, N 37, ст.447 )\n\nВерховна Рада України п о с т а н о в л я є :\nI. Внести до Закону України \"Про страхування\" ( 85/96-ВР )\n(Відомості Верховної Ради України, 2002 р., N 7, ст. 50, N 16,\nст. 114; 2004 р., N 2, ст. 6; 2005 р., N 1, ст. 1) такі зміни:\n1. У статті 2:\n1) частину першу замінити трьома частинами такого змісту:\n\"Страховиками, які мають право здійснювати страхову\nдіяльність на території України, є:\nфінансові установи, які створені у формі акціонерних, повних,\nкомандитних товариств або товариств з додатковою відповідальністю\nзгідно із Законом України \"Про господарські товариства\"\n( 1576-12 ), з урахуванням того, що учасників кожної з таких\nфінансових установ повинно бути не менше трьох, та інших\nособливостей, передбачених цим Законом, а також одержали у\nвстановленому порядку ліцензію на здійснення страхової діяльності\n(далі - страховики-резиденти);\nзареєстровані Уповноваженим органом відповідно до цього\nЗакону та законодавства України постійні представництва у формі\nфілій іноземних страхових компаній, які також одержали у\nвстановленому порядку ліцензію на здійснення страхової діяльності\n(далі - філії страховиків-нерезидентів).\nСтраховиками-нерезидентами вважаються фінансові установи, що\nстворені та мають ліцензію на провадження страхової діяльності\nвідповідно до законодавства тих іноземних держав, у яких вони\nзареєстровані.\nПоложення цього Закону, що застосовуються до\nстраховиків-резидентів, застосовуються до філій\nстраховиків-нерезидентів з особливостями, встановленими цим\nЗаконом\".\nУ зв'язку з цим частини другу - тринадцяту вважати відповідно\nчастинами четвертою - п'ятнадцятою;\n2) у частині сьомій слова \"При створенні страховика\" і\n\"статутного фонду страховика\" замінити відповідно словами \"При\nстворенні страховика-резидента\" і \"статутного фонду\nстраховика-резидента\";\n3) після частини восьмої доповнити чотирма новими частинами\nтакого змісту:\n\"Порядок реєстрації, ліцензування, здійснення нагляду за\nдіяльністю, застосування заходів впливу та ліквідації філій\nстраховиків-нерезидентів встановлюються цим Законом та\nнормативно-правовими актами Уповноваженого органу.\nСтраховик-нерезидент має право на відкриття філії в Україні\nза таких умов:\n1) держава, в якій зареєстрований страховик-нерезидент, не\nналежить до держав, які не беруть участі в міжнародному\nспівробітництві у сфері запобігання та протидії легалізації\n(відмиванню) доходів, одержаних злочинним шляхом, і фінансуванню\nтероризму, а також співпрацює із Групою з розробки фінансових\nзаходів боротьби з відмиванням грошей (FATF);\n2) між уповноваженим органом із здійснення нагляду за\nстраховими компаніями країни, в якій зареєстрований\nстраховик-нерезидент, та Уповноваженим органом підписано\nмеморандум (укладено угоду) про обмін інформацією;\n3) за страховою діяльністю відповідно до законодавства країни\nреєстрації страховика-нерезидента здійснюється державний нагляд;\n4) між Україною та країною, в якій зареєстрований\nстраховик-нерезидент, укладено міжнародний договір про запобігання\nподатковим ухиленням та уникнення подвійного оподаткування;\n5) страховик-нерезидент розташований на території країн або\nокремих територій, які згідно з рішенням Організації економічного\nспівробітництва та розвитку ООН не мають офшорного статусу, або на\nтериторії інших країн, якщо неофшорний статус такого страховика\nпідтверджений висновком відповідної торгово-економічної місії;\n6) рейтинг фінансової надійності (стійкості)\nстраховика-нерезидента відповідає вимогам, встановленим\nУповноваженим органом;\n7) мінімальний розмір гарантійного депозиту на рахунках\nуповноважених банків-резидентів, які мають ліцензію на здійснення\nоперацій на усій території України та не перебувають на момент\nрозміщення такого депозиту у процедурі санації, фінансового\nоздоровлення чи банкрутства, на момент реєстрації філії є не\nменшим за мінімальний розмір статутного фонду\nстраховика-резидента, встановлений у статті 30 цього Закону.\nПорядок режиму рахунку, на якому обліковується такий депозит,\nустановлюється спільним рішенням Кабінету Міністрів України та\nНаціонального банку України.\nВимоги до гарантійного депозиту встановлюються Уповноваженим\nорганом;\n8) наявність письмового безвідкличного зобов'язання\nстраховика-нерезидента про безумовне виконання ним зобов'язань,\nякі виникли у зв'язку з діяльністю його філії на території\nУкраїни;\n9) страховикам України надане право відкривати свої філії на\nтериторії іноземної держави, в якій створений і діє\nстраховик-нерезидент.\nРеєстрація філій страховиків-нерезидентів здійснюється\nУповноваженим органом.\nДіяльність філії страховика-нерезидента повинна відповідати\nвимогам, встановленим цим Законом та/або нормативно-правовими\nактами Уповноваженого органу\".\nУ зв'язку з цим частини дев'яту - п'ятнадцяту вважати\nвідповідно частинами тринадцятою - дев'ятнадцятою.\n2. У статті 30:\n1) абзац другий частини першої викласти в такій редакції:\n\"наявності сплаченого статутного фонду для\nстраховиків-резидентів або гарантійного депозиту для філій\nстраховиків-нерезидентів та наявності гарантійного фонду\nстраховика\";\n2) частину другу викласти в такій редакції:\n\"Мінімальний розмір статутного фонду (гарантійного депозиту)\nстраховика, який займається видами страхування іншими, ніж\nстрахування життя, встановлюється у сумі, еквівалентній\n1 млн євро, а страховика, який займається страхуванням життя,\n10 млн євро за валютним обмінним курсом валюти України\".\n3. Статтю 31 після частини двадцятої доповнити новою частиною\nтакого змісту:\n\"Страхові резерви філій страховиків-нерезидентів повинні бути\nрозміщені на території України\".\nУ зв'язку з цим частини двадцять першу та двадцять другу\nвважати відповідно частинами двадцять другою та двадцять третьою.\n4. Статтю 37 після пункту 2 доповнити новим пунктом такого\nзмісту:\n\"3) відкликати ліцензію на провадження страхової діяльності\nфілією страховика-нерезидента, якщо страховика-нерезидента\nпозбавлено ліцензії на провадження страхової діяльності або якщо\nйого ліквідовано/оголошено банкрутом у країні, в якій його\nзареєстровано\".\nУ зв'язку з цим пункти 3-11 вважати відповідно пунктами 4-12.\n5. У статті 38:\n1) в абзаці першому частини четвертої слово \"страховик\"\nзамінити словами \"страховик-резидент\";\n2) доповнити частиною сьомою такого змісту:\n\"Уповноважений орган встановлює окремий порядок видачі\nліцензій, перелік документів, які додаються до заяви для одержання\nліцензії філією страховика-нерезидента, терміни розгляду заяви\nфілії страховика-нерезидента, виходячи з правил рівного доступу до\nринків фінансових послуг\".\n6. У статті 43:\n1) в абзаці першому частини першої слово \"страховика\"\nзамінити словами \"страховика-резидента\";\n2) в абзацах другому, третьому, четвертому і шостому частини\nдругої слова \"страховика\" і \"страховиком\" замінити відповідно\nсловами \"страховика-резидента\" і \"страховиком-резидентом\";\n3) у частині третій:\nв абзацах першому і третьому слова \"страховика\" і\n\"страховиків\" замінити відповідно словами \"страховика-резидента\" і\n\"страховиків-резидентів\";\nабзац четвертий викласти в такій редакції:\n\"залучення до числа учасників страховика-резидента інших\nстраховиків (у тому числі страховиків-нерезидентів) за умови\nпроведення ними всіх розрахунків за зобов'язаннями та боргами\nстраховика, строк сплати яких уже настав\";\n4) у частинах п'ятій і сьомій слово \"страховика\" замінити\nсловами \"страховика-резидента\";\n5) доповнити частиною восьмою такого змісту:\n\"Вимоги страхувальників, застрахованих осіб, вигодонабувачів\nта кредиторів задовольняються за рахунок активів філії\nстраховика-нерезидента, в разі їх недостатності - гарантійного\nдепозиту, а в разі недостатності активів філії\nстраховика-нерезидента та її гарантійного депозиту - за рахунок\nстраховика-нерезидента, який створив таку філію\".\nII. Прикінцеві положення\n1. Цей Закон набирає чинності через п'ять років після вступу\nУкраїни до Світової організації торгівлі.\n2. Уповноваженому органу в річний термін з дня опублікування\nцього Закону розробити та затвердити нормативно-правові акти, що\nвипливають із цього Закону.\n\nПрезидент України В.ЮЩЕНКО\n\nм. Київ, 7 липня 2005 року\nN 2774-IV\n\nПро внесення змін до Закону України \"Про страхування\"\nЗакон України від 07.07.2005 № 2774-IV\n\nВтрата чинності від 01.01.2024 , підстава — 1909-IX\nПостійна адреса:\nhttps://zakon.rada.gov.ua/go/2774-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}