{
  "id": "ua-law-2518-17",
  "type": "statute",
  "title": "Закон України (2518-17)",
  "title_en": "",
  "short_name": "2518-17",
  "status": "in_force",
  "issued_date": "2010-09-09",
  "url": "https://zakon.rada.gov.ua/laws/show/2518-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо охорони культурної спадщини\n( Відомості Верховної Ради України (ВВР), 2011, N 4, ст.22 )\n{ Із змінами, внесеними згідно з Кодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nЗаконом\nN 157-IX ( 157-20 ) від 03.10.2019 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) назву глави 7 викласти в такій редакції:\n\" Глава 7\nАДМІНІСТРАТИВНІ ПРАВОПОРУШЕННЯ\nУ СФЕРІ ОХОРОНИ ПРИРОДИ,\nВИКОРИСТАННЯ ПРИРОДНИХ РЕСУРСІВ,\nОХОРОНИ КУЛЬТУРНОЇ СПАДЩИНИ\";\n2) статтю 92 викласти в такій редакції:\n\" Стаття 92. Порушення вимог законодавства про охорону\nкультурної спадщини\nПорушення вимог законодавства про охорону культурної\nспадщини:\nухилення від підписання охоронних договорів на пам'ятки\nкультурної спадщини;\nпорушення режиму використання пам'ятки культурної спадщини;\nпорушення режиму історико-культурного заповідника чи\nісторико-культурної заповідної території;\nпроведення ремонтних, реставраційних, реабілітаційних робіт\nна пам'ятці культурної спадщини, зміна призначення пам'ятки\nкультурної спадщини, її частин та елементів, здійснення написів,\nпозначок на ній, на її території та в її охоронній зоні без\nписьмового дозволу відповідного органу охорони культурної\nспадщини;\nухилення від передачі в установленому порядку знайдених під\nчас археологічних розвідок, розкопок рухомих предметів, пов'язаних\nз нерухомими об'єктами культурної спадщини, на постійне зберігання\nдо музеїв (державних фондосховищ), у яких зберігаються музейні\nпредмети і музейні колекції, що є державною власністю і належать\nдо державної частини Музейного фонду України, -\nтягне за собою накладення штрафу на громадян від п'ятдесяти\nдо ста неоподатковуваних мінімумів доходів громадян і на посадових\nосіб - від ста до ста п'ятдесяти неоподатковуваних мінімумів\nдоходів громадян\";\n3) доповнити статтею 188-33 такого змісту:\n\" Стаття 188-33. Невиконання законних вимог посадових осіб\nорганів охорони культурної спадщини\nНевиконання законних вимог посадових осіб органів охорони\nкультурної спадщини щодо усунення порушень вимог законодавства про\nохорону культурної спадщини або створення перешкод для їх\nдіяльності -\nтягнуть за собою накладення штрафу від п'ятдесяти до ста\nнеоподатковуваних мінімумів доходів громадян.\nТі самі дії, вчинені повторно протягом року після накладення\nадміністративного стягнення, -\nтягнуть за собою накладення штрафу від ста до ста п'ятдесяти\nнеоподатковуваних мінімумів доходів громадян\";\n4) статтю 221 після цифр \"188-32\" доповнити цифрами \"188-33\";\n5) у пункті 1 частини першої статті 255:\nабзац \"органів охорони пам'яток історії та культури\n(стаття 92)\" викласти в такій редакції:\n\"органів охорони культурної спадщини (статті 92, 188-33)\";\nдоповнити абзацом такого змісту:\n\"адміністрацій історико-культурних заповідників,\nісторико-культурних заповідних територій (стаття 92)\";\n6) статтю 259 після частини третьої доповнити новою частиною\nтакого змісту:\n\"У разі вчинення порушень вимог законодавства про охорону\nкультурної спадщини, якщо особу порушника неможливо встановити на\nмісці вчинення порушення, уповноважені посадові особи органів\nохорони культурної спадщини, адміністрацій історико-культурних\nзаповідників та історико-культурних заповідних територій можуть\nдоставляти осіб, які вчинили ці правопорушення, до міліції чи до\nприміщення виконавчого органу сільської, селищної, міської ради\nдля встановлення особи порушника та складення протоколу про\nадміністративне правопорушення\".\nУ зв'язку з цим частини четверту - дев'яту вважати відповідно\nчастинами п'ятою - десятою.\n2. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) в абзаці другому частини першої статті 193 слова \"до\nп'ятдесяти\" замінити словами \"від ста до ста п'ятдесяти\";\n2) статтю 298 викласти в такій редакції:\n\" Стаття 298. Незаконне проведення пошукових робіт на об'єкті\nархеологічної спадщини, знищення, руйнування\nабо пошкодження об'єктів культурної спадщини\n1. Незаконне проведення археологічних розвідок, розкопок,\nінших земляних чи підводних робіт на об'єкті археологічної\nспадщини -\nкараються штрафом до ста неоподатковуваних мінімумів доходів\nгромадян або обмеженням волі на строк до двох років, або\nпозбавленням волі на той самий строк, з позбавленням права\nобіймати певні посади чи займатися певною діяльністю на строк до\nтрьох років або без такого.\n2. Умисне незаконне знищення, руйнування або пошкодження\nоб'єктів культурної спадщини чи їх частин -\nкараються штрафом до ста п'ятдесяти неоподатковуваних\nмінімумів доходів громадян або обмеженням волі на строк до трьох\nроків, або позбавленням волі на той самий строк, з позбавленням\nправа обіймати певні посади чи займатися певною діяльністю на\nстрок до трьох років або без такого.\n3. Дії, передбачені частиною другою цієї статті, вчинені щодо\nпам'яток національного значення, -\nкараються позбавленням волі на строк до п'яти років з\nпозбавленням права обіймати певні посади чи займатися певною\nдіяльністю на строк до трьох років або без такого.\n4. Дії, передбачені частинами другою або третьою цієї статті,\nвчинені з метою пошуку рухомих предметів, що походять із об'єктів\nархеологічної спадщини, -\nкараються позбавленням волі на строк від двох до п'яти років\nз позбавленням права обіймати певні посади чи займатися певною\nдіяльністю на строк до трьох років або без такого.\n5. Дії, передбачені частинами другою або третьою цієї статті,\nвчинені службовою особою з використанням службового становища, -\nкараються позбавленням волі на строк від трьох до восьми\nроків з позбавленням права обіймати певні посади чи займатися\nпевною діяльністю на строк до трьох років або без такого\".\n3. У Земельному кодексі України ( 2768-14 ) (Відомості\nВерховної Ради України, 2002 р., N 3-4, ст. 27):\n1) статтю 53 викласти в такій редакції:\n\" Стаття 53. Склад земель історико-культурного призначення\n1. До земель історико-культурного призначення належать землі,\nна яких розташовані пам'ятки культурної спадщини, їх комплекси\n(ансамблі), історико-культурні заповідники, історико-культурні\nзаповідні території, охоронювані археологічні території, музеї\nпросто неба, меморіальні музеї-садиби\";\n2) частину другу статті 54 викласти в такій редакції:\n\"2. Навколо історико-культурних заповідників,\nісторико-культурних заповідних територій, музеїв просто неба,\nмеморіальних музеїв-садиб, пам'яток культурної спадщини, їх\nкомплексів (ансамблів) встановлюються зони охорони пам'яток із\nзабороною діяльності, що шкідливо впливає або може вплинути на\nдодержання режиму використання таких земель\";\n3) частину першу статті 141 доповнити пунктом \"є\" такого\nзмісту:\n\"є) використання земельної ділянки у спосіб, що суперечить\nвимогам охорони культурної спадщини\".\n4. У Цивільному кодексі України ( 435-15 ) (Відомості\nВерховної Ради України, 2003 р., NN 40-44, ст. 356):\n1) у частині восьмій статті 319 слова \"національні, культурні\nта історичні\" замінити словом \"культурні\";\n2) у частині четвертій статті 343:\nв абзаці першому слова \"є пам'яткою історії та культури\"\nзамінити словами \"становить культурну цінність відповідно до\nзакону\";\nв абзаці третьому слова \"пам'ятка історії та культури була\nвиявлена\" замінити словами \"скарб, що становить культурну\nцінність, був виявлений\";\n3) у пункті 5 частини першої статті 346 слова \"пам'яток\nісторії та культури\" замінити словами \"пам'яток культурної\nспадщини\";\n4) у статті 352:\nу назві і тексті слова \"пам'ятка історії та культури\" у всіх\nвідмінках замінити словами \"пам'ятка культурної спадщини\" у\nвідповідному відмінку;\nу частинах першій і другій слова \"державний орган з питань\nохорони пам'яток історії та культури\" у всіх відмінках замінити\nсловами \"відповідний орган охорони культурної спадщини\" у\nвідповідному відмінку;\n5) у частині другій статті 417 слова \"пам'ятки історії та\nкультури\" замінити словами \"пам'ятки культурної спадщини\";\n6) частину четверту статті 576 викласти в такій редакції:\n\"4. Предметом застави не можуть бути:\nкультурні цінності, що є об'єктами права державної чи\nкомунальної власності і занесені або підлягають занесенню до\nДержавного реєстру національного культурного надбання;\nпам'ятки культурної спадщини, занесені до Переліку пам'яток\nкультурної спадщини, що не підлягають приватизації\";\n7) у частині третій статті 727 слова \"історичну, наукову\"\nвиключити.\n5. Частину другу статті 11 Закону України \"Про інвестиційну\nдіяльність\" ( 1560-12 ) (Відомості Верховної Ради України,\n1991 р., N 47, ст. 646; 2002 р., N 36, ст. 266; 2003 р., N 10-11,\nст. 86; 2004 р., N 17-18, ст. 250; 2005 р., N 7-8, ст. 162,\nNN 17-19, ст. 267) після слова \"культури\" доповнити словами\n\"охорони культурної спадщини\".\n\n{ Пункт 6 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n{ Пункт 7 розділу I втратив чинність на підставі Закону\nN 157-IX ( 157-20 ) від 03.10.2019 }\n\n8. Частину четверту статті 4 Закону України \"Про заставу\"\n( 2654-12 ) (Відомості Верховної Ради України, 1992 р., N 47,\nст. 642) викласти в такій редакції:\n\"Предметом застави не можуть бути:\nкультурні цінності, що є об'єктами права державної чи\nкомунальної власності і занесені або підлягають занесенню до\nДержавного реєстру національного культурного надбання;\nпам'ятки культурної спадщини, занесені до Переліку пам'яток\nкультурної спадщини, що не підлягають приватизації\".\n9. У пункті 2 статті 2 Закону України \"Про приватизацію\nдержавного житлового фонду\" ( 2482-12 ) (Відомості Верховної Ради\nУкраїни, 1992 р., N 36, ст. 524; 1994 р., N 24, ст. 182) слова\n\"музеїв-заповідників\" замінити словом \"музеїв\".\n10. У Законі України \"Про охорону культурної спадщини\"\n( 1805-14 ) (Відомості Верховної Ради України, 2000 р., N 39,\nст. 333; 2002 р., N 3-4, ст. 27, N 16, ст. 114; 2005 р., N 5,\nст. 114; 2007 р., N 33, ст. 440; 2009 р., N 8, ст. 105; 2010 р.,\nN 9, ст. 76):\n1) статтю 1 доповнити абзацом двадцять другим такого змісту:\n\"щойно виявлений об'єкт культурної спадщини - об'єкт\nкультурної спадщини, який занесено до Переліку об'єктів культурної\nспадщини відповідно до цього Закону\";\n2) абзац п'ятий частини другої статті 2 замінити двома\nабзацами такого змісту:\n\"об'єкти архітектури - окремі будівлі, архітектурні споруди,\nщо повністю або частково збереглися в автентичному стані і\nхарактеризуються відзнаками певної культури, епохи, певних стилів,\nтрадицій, будівельних технологій або є творами відомих авторів;\nоб'єкти містобудування - історично сформовані центри\nнаселених місць, вулиці, квартали, площі, комплекси (ансамблі) із\nзбереженою планувальною і просторовою структурою та історичною\nзабудовою, у тому числі поєднаною з ландшафтом, залишки давнього\nрозпланування та забудови, що є носіями певних містобудівних\nідей\".\nУ зв'язку з цим абзаци шостий - восьмий вважати відповідно\nабзацами сьомим - дев'ятим;\n3) абзац восьмий статті 4 викласти в такій редакції:\n\"оголошення комплексів (ансамблів) пам'яток\nісторико-культурними заповідниками державного значення та\nтериторій історико-культурними заповідними територіями\";\n4) у статті 5:\nу пункті 5 слова \"ведення списків цих об'єктів\" виключити;\nпункт 19 після слів \"їх територіях\" доповнити словами \"в\nісторико-культурних заповідниках, на історико-культурних\nзаповідних територіях\";\nпункт 26 викласти в такій редакції:\n\"26) управління в порядку, встановленому законом,\nісторико-культурними заповідниками державного значення\";\nу першому реченні пункту 28 слова \"та надання\" виключити;\n5) у статті 6:\nу частині першій:\nу пункті 10 слова \"та надання\" виключити;\nпункт 13 після слів \"в зонах охорони\" доповнити словами \"на\nщойно виявлених об'єктах культурної спадщини\";\nпункт 18 викласти в такій редакції:\n\"18) управління в порядку, встановленому законом,\nісторико-культурними заповідниками державного чи місцевого\nзначення\";\nпункт 7 частини другої після слів \"на пам'ятках місцевого\nзначення\" доповнити словами \"історико-культурних заповідних\nтериторіях\";\n6) доповнити статтею 6-1 такого змісту:\n\" Стаття 6-1. Порядок надання дозволів, погоджень і висновків\nорганами охорони культурної спадщини\nДозволи, погодження і висновки, передбачені цим Законом,\nнадаються органами охорони культурної спадщини безоплатно.\nРішення про надання або про відмову в наданні дозволу,\nпогодження чи висновку приймається органом охорони культурної\nспадщини протягом одного місяця з дня подання фізичною чи\nюридичною особою відповідних документів у порядку, встановленому\nКабінетом Міністрів України.\nНабуття суб'єктом господарювання права на провадження\nбудь-яких дій щодо здійснення господарської діяльності на об'єктах\nкультурної спадщини за декларативним принципом забороняється\";\n7) частину першу статті 13 після слів \"складові елементи\"\nдоповнити словами \"що становлять предмет його охорони\";\n8) частину другу статті 14 викласти в такій редакції:\n\"2. Об'єкт культурної спадщини до вирішення питання про його\nреєстрацію як пам'ятки вноситься до Переліку об'єктів культурної\nспадщини і набуває правового статусу щойно виявленого об'єкта\nкультурної спадщини, про що відповідний орган охорони культурної\nспадщини в письмовій формі повідомляє власника цього об'єкта або\nуповноважений ним орган (особу).\nПереліки об'єктів культурної спадщини затверджуються\nрішеннями відповідних органів охорони культурної спадщини.\nПорядок обліку об'єктів культурної спадщини визначає\nцентральний орган виконавчої влади у сфері охорони культурної\nспадщини\";\n9) у статті 18:\nабзац другий частини першої виключити;\nчастину другу доповнити словами \"без погодження відповідного\nоргану охорони культурної спадщини\";\n10) у частинах першій та другій статті 21 слова \"державний\nорган з питань охорони пам'яток історії та культури\" у всіх\nвідмінках замінити словами \"відповідний орган охорони культурної\nспадщини\" у відповідному відмінку;\n11) у статті 23:\nчастину першу викласти в такій редакції:\n\"Усі власники пам'яток, щойно виявлених об'єктів культурної\nспадщини чи їх частин або уповноважені ними органи (особи)\nнезалежно від форм власності на ці об'єкти зобов'язані укласти з\nвідповідним органом охорони культурної спадщини охоронний\nдоговір\";\nпісля частини першої доповнити новою частиною такого змісту:\n\"При передачі пам'ятки, щойно виявленого об'єкта культурної\nспадщини чи її (його) частини у володіння, користування чи\nуправління іншій особі істотною умовою договору про таку передачу\nє забезпечення особою, якій передається пам'ятка, щойно виявлений\nоб'єкт культурної спадщини чи її (його) частина, збереження\nпам'ятки, щойно виявленого об'єкта культурної спадщини чи її\n(його) частини відповідно до вимог цього Закону та умов охоронного\nдоговору, укладеного власником або уповноваженим ним органом\n(особою) з відповідним органом охорони культурної спадщини\".\nУ зв'язку з цим частини другу та третю вважати відповідно\nчастинами третьою та четвертою;\n12) у частині першій статті 25 слова \"відповідними органами\nохорони культурної спадщини на визначених ними умовах\" замінити\nсловами \"з дотриманням встановлених цим Законом вимог\";\n13) частину першу статті 26 доповнити абзацами третім -\nп'ятим такого змісту:\n\"Розробленню проектів консервації, реставрації, реабілітації,\nмузеєфікації, ремонту, пристосування пам'яток передує проведення\nнеобхідних науково-дослідних робіт, у тому числі археологічних і\nгеологічних.\nУ складі організаційно-функціональної структури\nпідприємства - виконавця робіт з консервації, реставрації,\nреабілітації, музеєфікації, ремонту, пристосування пам'яток мають\nпередбачатися підрозділи та/або фахівці, які забезпечують\nвиконання відповідних виробничо-технічних, виробничих функцій.\nГоловний архітектор проекту, керівники та виконавці робіт\nповинні мати освітні та освітньо-кваліфікаційні рівні для\nпроведення відповідних робіт\";\n14) абзац перший частини першої статті 32 викласти в такій\nредакції:\n\"1. З метою захисту традиційного характеру середовища окремих\nпам'яток, їх комплексів (ансамблів), історико-культурних\nзаповідників, історико-культурних заповідних територій навколо них\nмають встановлюватися зони охорони пам'яток: охоронні зони, зони\nрегулювання забудови, зони охоронюваного ландшафту, зони охорони\nархеологічного культурного шару\";\n15) статтю 33 викласти в такій редакції:\n\" Стаття 33. Історико-культурні заповідники та\nісторико-культурні заповідні території\n1. Комплекс (ансамбль) пам'яток з усією сукупністю\nкомпонентів, що становить культурну, історичну та наукову\nцінність, просторово, планувально і функціонально виділений у\nструктурі населеного пункту або локалізований поза його межами,\nможе бути оголошений історико-культурним заповідником державного\nабо місцевого значення.\nІсторико-культурним заповідником державного значення\nоголошується комплекс (ансамбль) пам'яток, що має особливу\nкультурну, історичну і наукову цінність, справив значний вплив на\nрозвиток культури, архітектури, містобудування, безпосередньо\nпов'язаний з видатними історичними подіями.\nІсторико-культурним заповідником місцевого значення\nоголошується комплекс (ансамбль) пам'яток, що відображає\nхарактерні особливості історії, культури, архітектури чи\nмістобудування окремого регіону або населеного пункту.\n2. Історико-культурною заповідною територією оголошується\nісторично сформована територія, в межах якої збереглася значна\nкількість об'єктів культурної спадщини.\nОголошення території історико-культурною заповідною\nтериторією здійснюється без вилучення пам'яток, їх комплексів\n(ансамблів), земельних ділянок, розташованих у межах такої\nтериторії, у їх власників або користувачів.\n3. Залежно від домінуючого виду об'єктів культурної спадщини\nісторико-культурні заповідники чи історико-культурні заповідні\nтериторії можуть бути історико-архітектурними,\nархітектурно-історичними, історико-меморіальними,\nісторико-археологічними, історико-етнографічними.\n4. У межах історико-культурного заповідника та\nісторико-культурної заповідної території забороняється діяльність,\nщо негативно впливає або може негативно вплинути на стан\nзбереження об'єктів культурної спадщини, режим їх охорони та\nвикористання.\nМістобудівні, архітектурні та ландшафтні перетворення,\nбудівельні, меліоративні, шляхові, земляні роботи, проведення\nмасових і видовищних заходів здійснюються:\nу межах історико-культурного заповідника - за погодженням з\nорганом, до сфери управління якого належить історико-культурний\nзаповідник;\nу межах історико-культурної заповідної території - за\nпогодженням з центральним органом виконавчої влади у сфері охорони\nкультурної спадщини, на підставі висновку органу, що забезпечує\nдотримання режиму історико-культурної заповідної території.\n5. Положення про історико-культурний заповідник\nзатверджується органом, до сфери управління якого він віднесений\nпри прийнятті рішення про оголошення комплексу (ансамблю) пам'яток\nісторико-культурним заповідником.\nПоложення про історико-культурну заповідну територію\nзатверджується центральним органом виконавчої влади у сфері\nохорони культурної спадщини.\n6. Межі, зони охорони, обсяги і строки проведення робіт з\nконсервації, реставрації, реабілітації, музеєфікації, ремонту і\nпристосування об'єктів культурної спадщини, благоустрою\nісторико-культурного заповідника та упорядження\nісторико-культурної заповідної території, а також заходи з охорони\nі використання об'єктів культурної спадщини, збереження і\nвідтворення традиційного характеру середовища визначаються\nвідповідно у плані організації території історико-культурного\nзаповідника або плані організації історико-культурної заповідної\nтериторії - науково-проектній документації, що розробляється\nвідповідно до закону в порядку, визначеному центральним органом\nвиконавчої влади у сфері охорони культурної спадщини.\nПлан організації території історико-культурного заповідника\nзатверджується органом, до сфери управління якого він віднесений\nпри прийнятті рішення про оголошення комплексу (ансамблю) пам'яток\nісторико-культурним заповідником.\nПлан організації історико-культурної заповідної території\nзатверджується центральним органом виконавчої влади у сфері\nохорони культурної спадщини\";\n16) доповнити статтями 33-1, 33-2 і 33-3 такого змісту:\n\" Стаття 33-1. Порядок оголошення комплексу (ансамблю)\nпам'яток історико-культурним заповідником\nабо території історико-культурною заповідною\nтериторією\n1. Підготовку і подання клопотання про оголошення комплексу\n(ансамблю) пам'яток історико-культурним заповідником або території\nісторико-культурною заповідною територією можуть здійснювати\nфізичні та/або юридичні особи.\nУ клопотанні з урахуванням культурної, історичної та наукової\nцінності комплексу (ансамблю) пам'яток чи окремої території\nобґрунтовується необхідність їх оголошення відповідно\nісторико-культурним заповідником або історико-культурною\nзаповідною територією.\nДо клопотання додаються документи, що підтверджують\nобґрунтування необхідності оголошення комплексу (ансамблю)\nпам'яток чи території відповідно історико-культурним заповідником\nабо історико-культурною заповідною територією.\n2. Клопотання про оголошення комплексу (ансамблю) пам'яток\nісторико-культурним заповідником або території історико-культурною\nзаповідною територією надається органу охорони культурної спадщини\nРади міністрів Автономної Республіки Крим, обласної, Київської і\nСевастопольської міських державних адміністрацій чи відповідного\nвиконавчого органу місцевої ради за місцезнаходженням відповідних\nкомплексу (ансамблю) пам'яток або території. Клопотання\nрозглядається у місячний строк з дня його отримання.\nЗа наслідками розгляду клопотання орган охорони культурної\nспадщини Ради міністрів Автономної Республіки Крим, обласної,\nКиївської і Севастопольської міських державних адміністрацій чи\nвідповідний виконавчий орган місцевої ради надає висновок про\nдоцільність оголошення комплексу (ансамблю) пам'яток\nісторико-культурним заповідником або території історико-культурною\nзаповідною територією разом з необхідними документами відповідному\nоргану, визначеному частиною третьою цієї статті.\nПерелік документів, необхідних для прийняття рішення про\nоголошення комплексу (ансамблю) пам'яток історико-культурним\nзаповідником або території історико-культурною заповідною\nтериторією, визначає Кабінет Міністрів України.\n3. Рішення про оголошення комплексу (ансамблю) пам'яток\nісторико-культурним заповідником державного значення або території\nісторико-культурною заповідною територією приймає Кабінет\nМіністрів України.\nРішення про оголошення комплексу (ансамблю) пам'яток\nісторико-культурним заповідником місцевого значення приймає\nвідповідно Верховна Рада Автономної Республіки Крим, обласна,\nКиївська і Севастопольська міські ради.\nСтаття 33-2. Особливості управління та функціонування\nісторико-культурних заповідників\n1. З метою забезпечення дотримання режиму\nісторико-культурного заповідника, визначеного положенням про\nнього, орган, до сфери управління якого належить заповідник,\nутворює адміністрацію історико-культурного заповідника.\nАдміністрація історико-культурного заповідника здійснює\nкультурно-освітню, науково-дослідну діяльність у сфері охорони\nкультурної спадщини та музейній справі, а також туристичну\nдіяльність.\n2. Завдання, напрями діяльності адміністрації\nісторико-культурного заповідника, порядок управління\nісторико-культурним заповідником визначаються положенням про неї,\nщо затверджується органом, до сфери управління якого належить\nісторико-культурний заповідник.\nТипове положення про адміністрацію історико-культурного\nзаповідника затверджує Кабінет Міністрів України.\n3. Адміністрація історико-культурного заповідника відповідно\nдо закону:\n1) проводить роботу з виявлення, фіксації, класифікації,\nскладення облікової документації на об'єкти культурної спадщини,\nготує документацію для їх державної реєстрації;\n2) інформує відповідний орган охорони культурної спадщини про\nпошкодження, руйнування, загрозу або можливу загрозу пошкодження,\nруйнування об'єктів історико-культурного заповідника;\n3) здійснює науково-методичне керівництво проведенням робіт з\nдослідження, консервації, реабілітації, реставрації, ремонту,\nпристосування і музеєфікації пам'яток та інших робіт на території\nісторико-культурного заповідника та в зонах його охорони;\n4) надає висновки відповідному органу охорони культурної\nспадщини щодо можливості розміщення реклами на території\nісторико-культурного заповідника та в зонах його охорони;\n5) вживає заходів для запобігання і припинення порушення\nвимог законодавства про охорону культурної спадщини, а також для\nусунення негативних наслідків і відшкодування шкоди, завданої\nтакими порушеннями;\n6) здійснює інші заходи щодо охорони та збереження об'єктів\nісторико-культурного заповідника.\nЗ метою забезпечення дотримання режиму історико-культурного\nзаповідника його адміністрація відповідно до закону може\nзабезпечувати охорону об'єктів і території заповідника.\n4. Відповідно до завдань та напрямів діяльності адміністрація\nісторико-культурного заповідника може надавати платні послуги,\nперелік яких затверджується Кабінетом Міністрів України.\n5. Майно історико-культурного заповідника, що перебуває у\nдержавній або комунальній власності, передається його\nадміністрації на праві оперативного управління і не підлягає\nвідчуженню.\n6. Земельні ділянки в межах історико-культурного заповідника\nнадаються його адміністрації в користування відповідно до закону.\n7. Історико-культурний заповідник може мати власну символіку.\nСтаття 33-3. Особливості управління та функціонування\nісторико-культурних заповідних територій\n1. Забезпечення дотримання режиму історико-культурної\nзаповідної території з розташованими на ній об'єктами культурної\nспадщини, визначеного у положенні про неї, здійснюється за\nрішенням Кабінету Міністрів України органом охорони культурної\nспадщини за місцезнаходженням такої території або адміністрацією\nісторико-культурної заповідної території чи адміністрацією\nісторико-культурного заповідника, з яким пов'язана ця територія.\n2. У разі прийняття Кабінетом Міністрів України рішення про\nзабезпечення дотримання режиму історико-культурної заповідної\nтериторії її адміністрацією така адміністрація створюється\nКабінетом Міністрів України.\n3. З метою забезпечення дотримання режиму історико-культурної\nзаповідної території її адміністрація виконує функції, передбачені\nчастиною третьою статті 33-2 цього Закону.\n4. Завдання та напрями діяльності адміністрації\nісторико-культурної заповідної території визначаються в положенні\nпро неї, що затверджується Кабінетом Міністрів України\";\n17) частину першу статті 34 викласти в такій редакції:\n\"Землі, на яких розташовані пам'ятки, історико-культурні\nзаповідники, історико-культурні заповідні території, охоронювані\nархеологічні території, належать до земель історико-культурного\nпризначення, включаються до державних земельних кадастрів, планів\nземлекористування, проектів землеустрою, іншої\nпроектно-планувальної та містобудівної документації\";\n18) в абзаці шостому частини другої статті 35 слова \"а в разі\nпотреби - взяти участь у підготовці зазначених об'єктів до\nекспозиції, а пов'язаних з ними матеріалів - до проведення їх\nдержавної реєстрації як пам'яток\" виключити;\n19) у статті 37:\nчастину другу викласти в такій редакції:\n\"Роботи на щойно виявлених об'єктах культурної спадщини\nздійснюються за наявності письмового дозволу відповідного органу\nохорони культурної спадщини на підставі погодженої з ним\nнауково-проектної документації\";\nу частині третій слово \"надання\" замінити словом\n\"відведення\";\n20) статтю 43 викласти в такій редакції:\n\" Стаття 43. Кримінальна відповідальність за незаконне\nпроведення пошукових робіт на об'єкті\nархеологічної спадщини, знищення, руйнування або\nпошкодження об'єктів культурної спадщини\nЗа незаконне проведення археологічних розвідок, розкопок,\nінших земляних чи підводних робіт на об'єкті археологічної\nспадщини, а також за умисне незаконне знищення, руйнування або\nпошкодження об'єктів культурної спадщини чи їх частин винні особи\nпритягаються до кримінальної відповідальності відповідно до\nзакону\";\n21) частину першу статті 44 доповнити абзацом п'ятим такого\nзмісту:\n\"за ухилення власника пам'ятки або уповноваженого ним органу\nвід підписання охоронного договору або за порушення ним режиму\nвикористання пам'ятки - у розмірі від ста до тисячі\nнеоподатковуваних мінімумів доходів громадян\";\n22) назву та частину першу статті 46 викласти в такій\nредакції:\n\" Стаття 46. Адміністративна відповідальність за порушення\nвимог цього Закону\n1. За ухилення від підписання охоронних договорів на\nпам'ятки, порушення режиму використання пам'ятки, порушення режиму\nісторико-культурного заповідника чи історико-культурної заповідної\nтериторії, проведення ремонтних, реставраційних, реабілітаційних\nробіт на пам'ятці, зміну призначення пам'ятки, її частин та\nелементів, здійснення написів, позначок на ній, на її території та\nв її охоронній зоні без письмового дозволу відповідного органу\nохорони культурної спадщини, ухилення від передачі в установленому\nпорядку знайдених під час археологічних розвідок, розкопок рухомих\nпредметів, пов'язаних з нерухомими об'єктами культурної спадщини,\nна постійне зберігання до музеїв (державних фондосховищ), у яких\nзберігаються музейні предмети і музейні колекції, що є державною\nвласністю і належать до державної частини Музейного фонду України,\nа також за невиконання законних вимог посадових осіб органів\nохорони культурної спадщини щодо усунення порушень вимог\nзаконодавства про охорону культурної спадщини або створення\nперешкод для їх діяльності винні особи притягаються до\nадміністративної відповідальності відповідно до закону\".\n11. Частину третю статті 14 Закону України \"Про іпотеку\"\n( 898-15 ) (Відомості Верховної Ради України, 2003 р., N 38,\nст. 313) викласти в такій редакції:\n\"Предметом іпотеки не можуть бути пам'ятки культурної\nспадщини, занесені до Переліку пам'яток культурної спадщини, що не\nпідлягають приватизації\".\n12. У Законі України \"Про охорону археологічної спадщини\"\n( 1626-15 ) (Відомості Верховної Ради України, 2004 р., N 26,\nст. 361):\n1) статтю 1 викласти в такій редакції:\n\" Стаття 1. Визначення термінів\nУ цьому Законі наведені нижче терміни вживаються в такому\nзначенні:\nархеологічна спадщина України (далі - археологічна\nспадщина) - сукупність об'єктів археологічної спадщини, що\nперебувають під охороною держави, та пов'язані з ними території, а\nтакож рухомі культурні цінності (археологічні предмети), що\nпоходять з об'єктів археологічної спадщини;\nархеологічна розвідка - вид наукового дослідження\nархеологічної спадщини, не пов'язаний з руйнуванням культурного\nшару (крім обмеженого шурфування для визначення товщини\nкультурного шару) об'єкта археологічної спадщини і спрямований на\nвиявлення, локалізацію (картографування), інтерпретацію об'єктів\nархеологічної спадщини, уточнення даних про вже відомі об'єкти\nархеологічної спадщини;\nархеологічні розкопки - вид наукового дослідження\nархеологічної спадщини, спрямований на пошук і вивчення\nархеологічних залишків на території об'єкта археологічної\nспадщини, що здійснюється шляхом систематичного обстеження земної\nчи підводної поверхні та включає земляні і підводні роботи,\nнаслідком яких може бути часткове або повне руйнування\nдосліджуваного об'єкта;\nдозвіл - документ установленого зразка, виданий центральним\nорганом виконавчої влади у сфері охорони культурної спадщини, що\nдає право на проведення археологічних розвідок, розкопок на\nтериторії пам'ятки, охоронюваній археологічній території, в зонах\nохорони, історичних ареалах населених місць, а також на\nдослідження решток життєдіяльності людини, що містяться під земною\nповерхнею та водою;\nдослідник археологічної спадщини (далі - археолог) - вчений\n(громадянин України, іноземець або особа без громадянства), який\nмає відповідну фахову освіту і кваліфікацію, професійно здійснює\nархеологічні дослідження із складенням наукової звітності та\nпублікацією наукових результатів;\nкваліфікаційний документ - посвідчення установленого зразка,\nщо визначає фаховий рівень дослідника;\nнаукове дослідження археологічної спадщини (далі -\nархеологічне дослідження) - наукова діяльність, спрямована на\nздобуття нових знань про об'єкти археологічної спадщини,\nзакономірності розвитку давнього суспільства і людини на основі\nрезультатів аналізу археологічних матеріалів і документованої\nінформації (публікацій, наукових звітів тощо) археологічного\nхарактеру;\nоб'єкт археологічної спадщини (далі - археологічний об'єкт) -\nмісце, споруда (витвір), комплекс (ансамбль), їх частини,\nпов'язані з ними території чи водні об'єкти, створені людиною,\nнезалежно від стану збереженості, що донесли до нашого часу\nцінності з археологічного, антропологічного та етнографічного\nпогляду і повністю або частково зберегли свою автентичність;\nохорона археологічної спадщини - комплекс заходів, що\nздійснюються відповідно до законодавства органами державної влади,\nпідприємствами, установами, організаціями, громадянами,\nспрямованих на ведення обліку (виявлення, наукове вивчення,\nкласифікацію, картографування, державну реєстрацію), захист,\nзбереження, належне утримання, відповідне використання,\nконсервацію, реставрацію, реабілітацію та музеєфікацію об'єктів\nархеологічної спадщини, а також поширення знань про археологічну\nспадщину;\nпам'ятка археології (далі - археологічна пам'ятка) -\nархеологічний об'єкт національного або місцевого значення,\nзанесений до Державного реєстру нерухомих пам'яток України\";\n2) у частині першій статті 3:\nабзаци п'ятий і восьмий викласти в такій редакції:\n\"визначення повноважень державних органів у сфері охорони\nархеологічної спадщини\";\n\"визначення відповідних прав та обов'язків осіб, у\nкористуванні або володінні яких перебувають археологічні об'єкти\nчи предмети\";\nв абзаці одинадцятому слова \"відкритих листів\" замінити\nсловами \"кваліфікаційних документів\", а після слів \"населених\nмісць\" доповнити словами \"а також дослідження решток\nжиттєдіяльності людини, що містяться під земною поверхнею або\nводою\";\n3) статті 4, 6 і 7 викласти в такій редакції:\n\" Стаття 4. Органи управління у сфері охорони археологічної\nспадщини\nДержавне управління у сфері охорони археологічної спадщини\nздійснюється Кабінетом Міністрів України та спеціально\nуповноваженими органами охорони культурної спадщини.\nДо спеціально уповноважених органів охорони культурної\nспадщини належать:\nцентральний орган виконавчої влади у сфері охорони культурної\nспадщини;\nорган охорони культурної спадщини Ради міністрів Автономної\nРеспубліки Крим;\nоргани охорони культурної спадщини обласних, Київської та\nСевастопольської міських, районних державних адміністрацій;\nоргани охорони культурної спадщини місцевих рад\";\n\" Стаття 6. Повноваження центрального органу виконавчої влади\nу сфері охорони культурної спадщини\nДо повноважень центрального органу виконавчої влади у сфері\nохорони культурної спадщини належать:\nрозроблення, затвердження та погодження нормативно-правових\nактів, що регулюють питання охорони археологічної спадщини;\nведення державного обліку об'єктів археологічної спадщини;\nоголошення топографічно визначених територій чи водних\nоб'єктів, в яких містяться об'єкти культурної спадщини або можлива\nїх наявність, охоронюваними археологічними територіями;\nвизначення меж територій археологічних пам'яток національного\nзначення, затвердження зон їх охорони, охоронюваних археологічних\nтериторій, історичних ареалів населених місць та встановлення\nрежиму їх використання;\nздійснення нагляду за виконанням робіт з дослідження,\nконсервації, реабілітації, реставрації, ремонту, пристосування,\nмузеєфікації та інших робіт на об'єктах археологічної спадщини і в\nзонах їх охорони, на охоронюваних археологічних територіях, в\nісторичних ареалах населених місць відповідно до закону;\nпогодження проектів відведення земельних ділянок на території\nпам'яток та в зонах їх охорони, на охоронюваних археологічних\nтериторіях, в історичних ареалах населених місць відповідно до\nзакону;\nпогодження програм та проектів містобудівних, архітектурних і\nландшафтних перетворень, будівельних, меліоративних, шляхових,\nземляних робіт на пам'ятках національного значення та в зонах їх\nохорони, на охоронюваних археологічних територіях, в історичних\nареалах населених місць з урахуванням експертного висновку за\nрезультатами наукової археологічної експертизи зазначених\nпроектів;\nвидача дозволів на проведення археологічних розвідок,\nрозкопок на території пам'ятки, в зонах охорони, на охоронюваній\nархеологічній території, в історичних ареалах населених місць, а\nтакож на дослідження решток життєдіяльності людини, що містяться\nпід земною поверхнею та водою;\nзаборона будь-якої діяльності юридичних або фізичних осіб, що\nзагрожує об'єкту археологічної спадщини або порушує вимоги\nзаконодавства про охорону археологічної спадщини, в порядку,\nвстановленому законом;\nвидача розпоряджень та приписів щодо охорони археологічних\nпам'яток, припинення робіт на таких пам'ятках, їх територіях та в\nзонах охорони, на охоронюваних археологічних територіях, в\nісторичних ареалах населених місць, якщо такі роботи виконуються\nза відсутності затверджених або погоджених відповідними органами\nохорони культурної спадщини програм та проектів, передбачених цим\nЗаконом дозволів або з відхиленням від них;\nзастосування фінансових санкцій за порушення вимог цього\nЗакону;\nнауково-методичне керівництво з питань охорони і використання\nархеологічної спадщини;\nздійснення контролю за переміщенням археологічних предметів\nчерез державний кордон;\nздійснення інших повноважень відповідно до закону.\nСтаття 7. Повноваження інших органів охорони культурної\nспадщини\nДо повноважень органу охорони культурної спадщини Ради\nміністрів Автономної Республіки Крим, органів охорони культурної\nспадщини обласних, Київської та Севастопольської міських, районних\nдержавних адміністрацій та органів охорони культурної спадщини\nмісцевих рад належать:\nздійснення контролю за виконанням цього Закону, інших\nнормативно-правових актів щодо охорони археологічної спадщини;\nвизначення меж територій археологічних пам'яток місцевого\nзначення, затвердження зон їх охорони;\nзабезпечення в межах відповідної\nадміністративно-територіальної одиниці належного захисту та\nутримання об'єктів археологічної спадщини;\nздійснення відповідно до закону нагляду за станом схоронності\nархеологічних пам'яток;\nпогодження відповідно до закону проектів відведення земельних\nділянок;\nпогодження програм та проектів містобудівних, архітектурних і\nландшафтних перетворень, будівельних, меліоративних, шляхових,\nземляних робіт, виконання яких може позначитися на стані пам'яток\nмісцевого значення, їх територій і зон охорони, з урахуванням\nекспертного висновку за результатами наукової археологічної\nекспертизи зазначених проектів;\nреєстрація кваліфікаційних документів та дозволів на\nпроведення археологічних розвідок, розкопок, а також на\nдослідження решток життєдіяльності людини, що містяться під земною\nповерхнею та водою;\nвидання розпоряджень і приписів щодо охорони пам'яток\nмісцевого значення, припинення робіт на пам'ятках, їх територіях\nта в зонах охорони, якщо такі роботи виконуються за відсутності\nзатверджених або погоджених відповідним органом охорони культурної\nспадщини програм та проектів, передбачених цим Законом дозволів\nабо з відхиленням від них;\nздійснення інших повноважень відповідно до закону\";\n4) доповнити статтею 7-1 такого змісту:\n\" Стаття 7-1. Порядок надання дозволів, погоджень органами\nохорони культурної спадщини\nДозволи і погодження, передбачені цим Законом, надаються\nорганами охорони культурної спадщини безоплатно.\nРішення про надання або відмову в наданні дозволу чи\nпогодження приймається органом охорони культурної спадщини\nпротягом одного місяця з дня подання фізичною чи юридичною особою\nвідповідних документів у порядку, встановленому Кабінетом\nМіністрів України.\nНабуття суб'єктом господарювання права на провадження певних\nдій для здійснення господарської діяльності, щодо яких цим Законом\nпередбачено отримання дозволу чи погодження, за декларативним\nпринципом забороняється\";\n5) у статті 8:\nу частині другій слова \"спеціально уповноваженим\" виключити;\nу частині четвертій слова \"Порядок проведення Державного\"\nзамінити словами \"Порядок ведення державного\";\n6) абзаци третій і четвертий частини першої статті 9 викласти\nв такій редакції:\n\"польові дослідження (археологічні розвідки, розкопки, інші\nземляні і підводні роботи);\nпісляпольові дослідження (шифрування, реставрація,\nзамальовування та фотографування знахідок, архівні, лабораторні та\nінші види вивчення археологічних пам'яток і предметів, знайдених\nпід час польових досліджень тощо)\";\n7) доповнити статтею 9-1 такого змісту:\n\" Стаття 9-1. Наукова археологічна експертиза\n1. Наукова археологічна експертиза - діяльність, метою якої є\nдослідження археологічної спадщини, що здійснюється шляхом\nобстеження територій та водних об'єктів, вивчення архівних\nматеріалів, а також підготовка науково обґрунтованих експертних\nвисновків щодо наявності на обстежуваних територіях об'єктів\nархеологічної спадщини, режимів їх використання, можливості та\nумов виконання містобудівних, архітектурних і ландшафтних\nперетворень, інших земляних і підводних робіт на об'єктах\nекспертизи.\n2. Проведення наукової археологічної експертизи передує\nпогодженню комісіями з розгляду питань, пов'язаних з погодженням\nдокументації із землеустрою, проектів землеустрою, якими\nпередбачається:\nвідведення земельних ділянок у власність юридичним особам;\nвикористання земельних ділянок для проведення містобудівних,\nархітектурних та ландшафтних перетворень, будівельних, земляних і\nпідводних робіт, виконання яких може позначитися на стані об'єктів\nархеологічної спадщини;\nзміна цільового призначення земельних ділянок для потреб\nбудівництва та інших цілей, що може негативно вплинути на об'єкти\nархеологічної спадщини.\n3. Відсутність висновку за результатами наукової\nархеологічної експертизи є підставою для відмови в погодженні\nпроектів землеустрою, зазначених у частині другій цієї статті.\n4. Наукова археологічна експертиза може здійснюватися:\nнауково-дослідними організаціями та установами, вищими\nнавчальними закладами III та IV рівнів акредитації державної форми\nвласності, адміністраціями історико-культурних заповідників,\nмузеями державної та комунальної форми власності, у штаті яких\nпрацюють археологи, які мають відповідну кваліфікацію,\nпідтверджену кваліфікаційним документом;\nекспертами, що мають відповідну кваліфікацію, підтверджену\nкваліфікаційним документом.\n5. Порядок здійснення наукової археологічної експертизи,\nвстановлення вартості послуг такої експертизи визначає Кабінет\nМіністрів України\";\n8) у статті 10:\nчастину другу доповнити реченням такого змісту: \"Порядок\nвидачі дозволів визначається Кабінетом Міністрів України\";\nу частині третій слова \"відкритого листа - кваліфікаційного\nдокумента, виданого Інститутом археології Національної академії\nнаук України\" замінити словами \"кваліфікаційного документа,\nвиданого кваліфікаційною радою, створеною відповідно до Закону\nУкраїни \"Про охорону культурної спадщини\" ( 1805-14 );\nчастину четверту викласти в такій редакції:\n\"Проведення археологічних розвідок, розкопок, інших земляних\nта підводних робіт для пошуку об'єктів археологічної спадщини або\nпов'язаних з ними рухомих предметів за відсутності передбаченого\nзаконом дозволу, зокрема на використання металошукачів, детекторів\nнеоднорідності ґрунту чи будь-якого іншого пошукового обладнання\nабо відповідної технології, є незаконним\";\n9) статті 11 і 12 викласти в такій редакції:\n\" Стаття 11. Науковий звіт дослідника археологічної спадщини\nАрхеолог, який здійснює археологічне дослідження на території\nУкраїни, надає до початку наступного польового сезону науковий\nзвіт про виконані в попередньому польовому сезоні археологічні\nроботи органу, що видав дозвіл, та визначеним Кабінетом Міністрів\nУкраїни державній архівній установі чи архівному підрозділу\nдержавної наукової установи.\nВимоги до складення та порядку подання наукового звіту\nзатверджуються вченою радою Інституту археології Національної\nакадемії наук України.\nНаукові звіти підлягають довічному зберіганню.\nСтаття 12. Інститут археології Національної академії наук\nУкраїни\nІнститут археології Національної академії наук України є\nдержавною науковою установою у сфері дослідження археологічної\nспадщини, що відповідно до законодавства:\nорганізує і здійснює наукові та науково-рятувальні\nдослідження археологічних об'єктів;\nкоординує наукові дослідження, що здійснюються на території\nУкраїни науковими установами та організаціями незалежно від їх\nпідпорядкування та форми власності;\nрозробляє, затверджує та впроваджує наукові методики\nдослідження археологічної спадщини;\nздійснює наукову археологічну експертизу програм та проектів\nмістобудівних, архітектурних і ландшафтних перетворень,\nбудівельних, меліоративних, шляхових, земляних робіт, виконання\nяких може негативно позначитися на стані об'єктів археологічної\nспадщини, їх територій та зон охорони;\nведе науковий архів звітів про археологічні дослідження;\nздійснює наукову експертизу результатів дослідження\nархеологічної спадщини\";\n10) у статті 14:\nу частині другій слова \"відкритий лист\" та \"земляних\"\nзамінити відповідно словами \"кваліфікаційний документ\" та\n\"відповідних\";\nчастину третю викласти в такій редакції:\n\"Археологічна експедиція може утворюватися Інститутом\nархеології Національної академії наук України, науковими\nустановами Національної академії наук України, в яких є\nархеологічні відділи, вищими навчальними закладами III або IV\nрівня акредитації державної форми власності в межах програм\nпідготовки студентів, адміністраціями історико-культурних\nзаповідників, музеями державної та комунальної форми власності, у\nштаті яких працюють археологи, які мають відповідну кваліфікацію,\nпідтверджену кваліфікаційним документом\";\nу частині четвертій слова \"очолюються дослідником, який\nотримав відкритий лист, і\" виключити;\n11) статтю 15 викласти в такій редакції:\n\" Стаття 15. Права та обов'язки дослідника археологічної\nспадщини\nДослідник археологічної спадщини має право на:\nпоновлення наукових досліджень об'єкта археологічної\nспадщини, що він досліджував раніше;\nдоступ до польової документації, наукових звітів та\nархеологічних предметів, виявлених ним під час археологічних\nдосліджень.\nДослідник археологічної спадщини зобов'язаний:\nдотримуватися принципів наукового дослідження археологічної\nспадщини, визначених цим Законом;\nздійснювати археологічні дослідження відповідно до вимог\nзаконодавства про охорону культурної спадщини, зокрема\nнормативно-правових актів центрального органу виконавчої влади у\nсфері охорони культурної спадщини;\nпередати всі виявлені під час досліджень археологічні\nпредмети на постійне зберігання визначеній у дозволі установі для\nзанесення до державної частини Музейного фонду України;\nнадати польову документацію та науковий звіт про проведені\nроботи органу, що видав дозвіл, та визначеним Кабінетом Міністрів\nУкраїни державній архівній установі чи архівному підрозділу\nдержавної наукової установи у встановленому законодавством порядку\nдля занесення до Національного архівного фонду;\nзабезпечити належну консервацію відповідних об'єктів\nкультурної спадщини, упорядження території після завершення\nробіт\";\n12) у статті 18:\nу частині першій слова \"та задокументовані\" і \"спеціально\nуповноваженим\" виключити, а слова \"методики, затвердженої\"\nзамінити словами \"методик, затверджених\";\nчастину третю викласти в такій редакції:\n\"Знахідки підлягають передачі на зберігання до визначених у\nдозволі на проведення археологічних розвідок, розкопок, інших\nземляних робіт, а також на дослідження решток життєдіяльності\nлюдини, що містяться під земною поверхнею та водою, фондів музеїв,\nу яких зберігаються музейні колекції і предмети, що є державною\nвласністю і належать до державної частини Музейного фонду\nУкраїни\";\n13) у статті 19:\nу назві та абзаці першому слово \"власності\" замінити словом\n\"володінні\";\nв абзаці другому слово \"правил\" замінити словами \"вимог\nзаконодавства щодо\";\n14) у частині другій статті 21 слово \"власності\" замінити\nсловом \"володіння\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у шестимісячний строк з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити прийняття нормативно-правових актів, що\nвипливають із цього Закону.\n\nПрезидент України В.ЯНУКОВИЧ\n\nм. Київ, 9 вересня 2010 року\nN 2518-VI\n\nПро внесення змін до деяких законодавчих актів України щодо охорони культурної спадщини\nЗакон України від 09.09.2010 № 2518-VI\n\nРедакція від 01.02.2020 , підстава — 157-IX\nПостійна адреса:\nhttps://zakon.rada.gov.ua/go/2518-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}