{
  "id": "ua-law-3035-20",
  "type": "statute",
  "title": "Закон України (3035-20)",
  "title_en": "",
  "short_name": "3035-20",
  "status": "in_force",
  "issued_date": "2023-04-11",
  "url": "https://zakon.rada.gov.ua/laws/show/3035-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України\n\n(Відомості Верховної Ради (ВВР), 2023, № 68, ст.233)\n\nВерховна Рада України постановляє:\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1 . У частині четвертій статті 13:\n\nвключити абзац чотирнадцятий такого змісту:\n\n\"підгрупа 4 - 30 відсотків дивідендів (доходу), нарахованих на акції (частки) господарських товариств, у статутних капіталах яких є майнові права інтелектуальної власності, виключні майнові права на які належать державним науковим установам (крім державних наукових установ оборонно-промислового комплексу), державним університетам, академіям, інститутам\";\n\nв абзаці двадцять першому слова і цифри \"підгруп 1 та 3 другої групи\" замінити словами і цифрами \"підгруп 1, 3 і 4 другої групи\".\n\n2. У статті 24 -2 :\n\n1) пункт 1 частини третьої після слів \"фінансове забезпечення будівництва, реконструкції, ремонту і утримання автомобільних доріг загального користування державного значення\" доповнити словами \"розвитку, будівництва, ремонту, облаштування, модернізації та утримання пунктів пропуску через державний кордон для автомобільного сполучення\";\n\n2) частину п’яту доповнити абзацом другим такого змісту:\n\n\"Перелік заходів з розвитку, будівництва, ремонту, облаштування, модернізації та утримання пунктів пропуску через державний кордон для автомобільного сполучення із зазначенням обсягів бюджетних коштів для фінансового забезпечення таких заходів затверджується Кабінетом Міністрів України\".\n\n3 . Доповнити статтею 24 -6 такого змісту:\n\n\" Стаття 24 -6 . Державний фонд декарбонізації та енергоефективної трансформації\n\n1. Державний фонд декарбонізації та енергоефективної трансформації створюється у складі спеціального фонду Державного бюджету України.\n\n2. Джерелами формування державного фонду декарбонізації та енергоефективної трансформації є:\n\n1) доходи державного бюджету, визначені пунктом 7 -5 частини третьої статті 29 цього Кодексу;\n\n2) державні запозичення, залучені згідно з пунктом 1 частини третьої статті 15 цього Кодексу для реалізації інвестиційних проектів у сфері енергоефективності, збільшення використання відновлюваних джерел енергії та альтернативних видів палива і скорочення викидів вуглецю;\n\n3) інші надходження, визначені законом про Державний бюджет України.\n\n3. Кошти державного фонду декарбонізації та енергоефективної трансформації спрямовуються на:\n\n1) фінансове забезпечення заходів та державних цільових програм у сфері енергоефективності, збільшення використання відновлюваних джерел енергії та альтернативних видів палива і скорочення викидів вуглецю;\n\n2) фінансове забезпечення компенсації, відшкодування, здешевлення зобов'язань фізичних та юридичних осіб за кредитними та лізинговими договорами, які укладені для реалізації енергоефективних заходів, впровадження енергосервісу, збільшення використання відновлюваних джерел енергії та альтернативних видів палива і скорочення викидів вуглецю;\n\n3) виконання боргових зобов'язань за запозиченнями, отриманими державою на реалізацію інвестиційних проектів у сфері енергоефективності, збільшення використання відновлюваних джерел енергії та альтернативних видів палива і скорочення викидів вуглецю.\n\n4. Порядок використання коштів державного фонду декарбонізації та енергоефективної трансформації затверджується Кабінетом Міністрів України\".\n\n4 . У статті 29 :\n\n1) у частині другій:\n\nу пункті 16 -1 слова \"загального фонду\" замінити словами \"спеціального фонду\";\n\nпункт 17 доповнити словами і цифрою \"(крім надходжень, віднесених до підгрупи 4 другої групи власних надходжень бюджетних установ)\";\n\n2) частину третю доповнити пунктом 7 -5 такого змісту:\n\n\"7 -5 ) екологічний податок, що справляється за викиди в атмосферне повітря двоокису вуглецю стаціонарними джерелами забруднення\".\n\n5 . У частині четвертій статті 30:\n\nдоповнити пунктом 2 -5 такого змісту:\n\n\"2 -5 ) заходи, визначені частиною третьою статті 24 -6 цього Кодексу (за рахунок джерел, визначених пунктом 7 -5 частини третьої статті 29 цього Кодексу)\";\n\nу пункті 9 слова \"чотирнадцятим - двадцять першим\" замінити словами \"п’ятнадцятим - двадцять другим\".\n\n6 . Пункт 7 частини дев'ятої статті 33 доповнити словами і цифрами \"обсягу коштів державного фонду декарбонізації та енергоефективної трансформації (за напрямами, визначеними частиною третьою статті 24 -6 цього Кодексу)\".\n\n7 . Частину другу статті 59 після слів \"державного фонду внутрішніх водних шляхів\" доповнити словами \"державного фонду декарбонізації та енергоефективної трансформації\".\n\n8 . Частину другу статті 61 доповнити пунктом 8 -6 такого змісту:\n\n\"8 -6 ) звіт про надходження і використання коштів державного фонду декарбонізації та енергоефективної трансформації\".\n\n9. У розділі VI \"Прикінцеві та перехідні положення\":\n\n1) у пункті 22 -2 слова і цифри \"частини четвертої статті 103 -2 і частини четвертої статті 103 -3 цього Кодексу та\" виключити, слова і цифри \"Про Державний бюджет України на 2021 рік\" замінити словами і цифрами \"Про Державний бюджет України на 2022 рік\" , а цифри і слова \"1 січня 2022 року\" - цифрами і словами \"1 січня 2023 року згідно з пунктом 11 розділу \"Прикінцеві положення\" Закону України \"Про Державний бюджет України на 2022 рік\";\n\n2) пункт 22 -6 доповнити абзацом другим такого змісту:\n\n\"У період дії воєнного стану в Україні, як виняток з положень частини першої статті 72 і частини першої статті 74 цього Кодексу, місцеві запозичення від міжнародних фінансових організацій можуть спрямовуватися на поточні видатки місцевих бюджетів та надання фінансової підтримки комунальним підприємствам для погашення ними кредитів, залучених у міжнародних фінансових організаціях у попередні періоди під місцеві гарантії, якщо таке цільове призначення передбачено умовами кредитних угод з міжнародними фінансовими організаціями\";\n\n3) доповнити пунктами 22 -7 , 54 -1 і 56 такого змісту:\n\n\"22 -7 . Установити, що у період дії воєнного стану, як виняток з положень пункту 43 частини другої та пункту 6 -1 частини третьої статті 29 цього Кодексу, надходження до Державного спеціалізованого фонду фінансування загальнодержавних витрат на авіаційну діяльність та участь України у міжнародних авіаційних організаціях, визначені пунктом 2 частини п’ятої статті 12 Повітряного кодексу України, у повному обсязі зараховуються до спеціального фонду державного бюджету та спрямовуються на здійснення діяльності центрального органу виконавчої влади, що забезпечує реалізацію державної політики в галузі цивільної авіації, участь та представництво України в міжнародних авіаційних організаціях\";\n\n\"54 -1 . Дозволити Кабінету Міністрів України, як виняток з положень частини другої статті 57 цього Кодексу, спрямувати у 2023 році частину залишку коштів, джерелом формування яких були надходження спеціального фонду державного бюджету від внесків на регулювання, які сплачуються суб'єктами господарювання, що провадять діяльність у сферах енергетики та комунальних послуг, відповідно до статті 13 Закону України \"Про Національну комісію, що здійснює державне регулювання у сферах енергетики та комунальних послуг\", утвореного станом на 1 січня 2023 року, на здійснення заходів у сфері оборони\";\n\n\"56. Установити, як виняток з положень частини другої статті 10, частини дев’ятої статті 13, статті 23, частини третьої статті 29, частини четвертої статті 30 і частини другої статті 57 цього Кодексу, що під час дії воєнного стану та протягом одного року, наступного за роком, в якому буде припинено або скасовано воєнний стан:\n\nза рішенням Кабінету Міністрів України державним органам, які є головними розпорядниками коштів державного бюджету, можуть відкриватися рахунки у Національному банку України з метою залучення добровільних внесків (благодійних пожертв) від фізичних та юридичних осіб приватного права та/або публічного права для фінансового забезпечення заходів з відсічі збройної агресії проти України та ліквідації її наслідків, національної безпеки та оборони, відновлення, підтримки і розвитку України, надання гуманітарної допомоги;\n\nтакі кошти є джерелом формування спеціального фонду Державного бюджету України, обліковуються окремо у складі доходів, визначених пунктом 3 частини третьої статті 9 цього Кодексу, розподіляються Кабінетом Міністрів України (з відкриттям у разі потреби нових бюджетних програм, включаючи трансферти місцевим бюджетам), якщо інше не передбачено порядками використання таких коштів;\n\nпорядки використання таких коштів визначаються Кабінетом Міністрів України;\n\nза рішенням Кабінету Міністрів України може здійснюватися передача таких коштів з урахуванням їх цільового призначення іншому головному розпоряднику коштів державного бюджету (з відкриттям у разі потреби нових бюджетних програм, включаючи трансферти місцевим бюджетам);\n\nна кінець бюджетного періоду залишки таких коштів зберігаються на рахунках спеціального фонду державного бюджету для покриття відповідних витрат у наступних бюджетних періодах з урахуванням цільового призначення таких коштів та з дотриманням вимог цього пункту;\n\nКазначейство України на підставі звітів головних розпорядників коштів державного бюджету щомісячно складає звіти про надходження і використання таких коштів щодо кожного з відповідних рахунків, відкритих у Національному банку України, та не пізніше 25 числа місяця, наступного за звітним, подає зазначені звіти Верховній Раді України, Президенту України, Кабінету Міністрів України, Рахунковій палаті та Міністерству фінансів України;\n\nголовні розпорядники коштів державного бюджету щомісячно оприлюднюють на своїх офіційних сайтах інформацію про суму отриманих добровільних внесків (благодійних пожертв), перелік товарів, робіт і послуг, придбаних (наданих) за рахунок таких коштів протягом звітного періоду, загальну кількість зазначених товарів, робіт і послуг та загальну суму здійснених видатків за кожним видом зазначених товарів, робіт і послуг.\n\nЗалишки коштів, що утворилися на рахунках, відкритих у Національному банку України з метою залучення коштів, передбачених абзацом другим цього пункту, станом на 1 травня 2023 року, обліковуються, розподіляються та використовуються відповідно до цього пункту\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім пунктів 1 , 3 , 4 , 5 , 6 , 7 і 8 розділу I цього Закону, які набирають чинності з 1 січня 2024 року.\n\n2. Внести зміни до таких законів України:\n\n1) у статті 3 Закону України \"Про джерела фінансування дорожнього господарства України\" (Відомості Верховної Ради України, 1998 р., № 14, ст. 60 із наступними змінами):\n\nа) у частині четвертій:\n\nпункт 1 після слів \"фінансове забезпечення будівництва, реконструкції, ремонту і утримання автомобільних доріг загального користування державного значення\" доповнити словами \"розвитку, будівництва, ремонту, облаштування, модернізації та утримання пунктів пропуску через державний кордон для автомобільного сполучення\";\n\nдоповнити пунктом 5 такого змісту:\n\n\"5) формування державного фонду внутрішніх водних шляхів\";\n\nб) після частини сьомої доповнити новою частиною такого змісту:\n\n\"Перелік заходів з розвитку, будівництва, ремонту, облаштування, модернізації та утримання пунктів пропуску через державний кордон для автомобільного сполучення із зазначенням обсягів бюджетних коштів для фінансового забезпечення таких заходів затверджується Кабінетом Міністрів України\".\n\nУ зв’язку з цим частини восьму - одинадцяту вважати відповідно частинами дев’ятою - дванадцятою;\n\n2) пункт 16 -1 частини першої статті 42 Закону України \"Про Національний банк України\" (Відомості Верховної Ради України, 1999 р., № 29, ст. 238; із змінами, внесеними Законом України від 27 липня 2022 року № 2463-IX ) викласти в такій редакції:\n\n\"16 -1 ) веде під час дії воєнного стану та протягом одного року, наступного за роком, в якому буде припинено або скасовано воєнний стан, у визначеному ним порядку та з урахуванням положень пункту 56 розділу VI \"Прикінцеві та перехідні положення\" Бюджетного кодексу України рахунки:\n\nдержавних органів, призначені для фінансового забезпечення заходів з відсічі збройної агресії проти України та ліквідації її наслідків, національної безпеки та оборони, відновлення, підтримки і розвитку України, надання гуманітарної допомоги;\n\nдля залучення коштів на підтримку Збройних Сил України;\n\nФонду розвитку підприємництва, призначені для отримання та обслуговування позик, кредитів, грантів за програмами та проектами іноземних держав, їх урядів та уповноважених ними органів та організацій, а також міжнародних організацій та установ, які надають міжнародну технічну допомогу відповідно до міжнародних договорів України\".\n\n3. Кабінету Міністрів України у двомісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n11 квітня 2023 року\n\n№ 3035-IX\n\nПро внесення змін до Бюджетного кодексу України\nЗакон України від 11.04.2023 № 3035-IX\n\nПрийняття від 11.04.2023\nПостійна адреса:\nhttps://zakon.rada.gov.ua/go/3035-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}