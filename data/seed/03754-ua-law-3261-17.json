{
  "id": "ua-law-3261-17",
  "type": "statute",
  "title": "Закон України (3261-17)",
  "title_en": "",
  "short_name": "3261-17",
  "status": "in_force",
  "issued_date": "2011-04-21",
  "url": "https://zakon.rada.gov.ua/laws/show/3261-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо вдосконалення дозвільної\nсистеми у сфері господарської діяльності\n( Відомості Верховної Ради України (ВВР), 2011, N 43, ст.444 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити статтею 188-38 такого змісту:\n\" Стаття 188-38. Невиконання приписів посадових осіб\nспеціально уповноваженого органу з питань\nдозвільної системи у сфері господарської\nдіяльності\nНевиконання приписів посадових осіб спеціально уповноваженого\nоргану з питань дозвільної системи у сфері господарської\nдіяльності щодо усунення порушень порядку видачі документів\nдозвільного характеру -\nтягне за собою накладення штрафу на посадових осіб від\nдвадцяти до п'ятдесяти неоподатковуваних мінімумів доходів\nгромадян\";\n2) статтю 221 після цифр \"188-35\" доповнити цифрами \"188-38\";\n3) у пункті 1 частини першої статті 255:\nв абзаці \"спеціально уповноваженого органу з питань\nліцензування, державної регуляторної політики та дозвільної\nсистеми у сфері господарської діяльності та його територіальних\nорганів (статті 166-10 - 166-12)\" після слова і цифр \"статті\n166-10 - 166-12\" доповнити цифрами \"188-38\";\nдоповнити абзацом такого змісту:\n\"міських рад міст обласного або республіканського Автономної\nРеспубліки Крим значення (їх виконавчих органів), районних і\nрайонних у містах Києві та Севастополі державних адміністрацій,\nКиївської та Севастопольської міських державних адміністрацій -\nдержавні адміністратори (частина друга статті 166-10 - в частині\nпорушення місцевим дозвільним органом строків прийняття рішення\nпро видачу документа дозвільного характеру)\".\n2. У Законі України \"Про дозвільну систему у сфері\nгосподарської діяльності\" ( 2806-15 ) (Відомості Верховної Ради\nУкраїни, 2005 р., N 48, ст. 483; 2010 р., N 13, ст. 128):\n1) частину третю статті 5 викласти в такій редакції:\n\"3. Державний адміністратор повинен мати вищу освіту та стаж\nроботи на державній службі або стаж роботи в органах місцевого\nсамоврядування не менше двох років, або стаж роботи в інших сферах\nуправління не менше трьох років\";\n2) доповнити статтею 9-1 такого змісту:\n\" Стаття 9-1. Контроль за додержанням вимог законодавства з\nпитань видачі документів дозвільного характеру\n1. Державний контроль за додержанням державними\nадміністраторами, дозвільними органами (їх посадовими особами)\nвимог законодавства з питань видачі документів дозвільного\nхарактеру, встановленого порядку їх видачі (у тому числі через\nдозвільні центри), за створенням та забезпеченням функціонування\nдозвільних центрів міськими радами міст обласного та/або\nреспубліканського Автономної Республіки Крим значення (їх\nвиконавчими органами), районними і районними у містах Києві та\nСевастополі державними адміністраціями, Київською та\nСевастопольською міськими державними адміністраціями здійснюється\nуповноваженим органом шляхом проведення планових та позапланових\nперевірок у встановленому ним порядку.\n2. Планові перевірки проводяться згідно з річним планом, який\nзатверджується уповноваженим органом.\nПланові перевірки дозвільного органу (його посадової особи)\nщодо додержання порядку видачі кожного окремого документа\nдозвільного характеру (його виду), державного адміністратора щодо\nдодержання встановленого порядку видачі документів дозвільного\nхарактеру, міської ради міста обласного та/або республіканського\nАвтономної Республіки Крим значення (їх виконавчих органів),\nрайонної і районної у містах Києві та Севастополі державної\nадміністрації, Київської та Севастопольської міських державних\nадміністрацій щодо створення та забезпечення функціонування\nдозвільного центру проводяться не частіше одного разу на рік.\nУповноважений орган проводить позапланові перевірки\nдодержання державним адміністратором та дозвільним органом (у тому\nчислі через дозвільні центри) вимог законодавства з питань видачі\nдокументів дозвільного характеру:\n1) на підставі письмової заяви про порушення вимог\nзаконодавства з питань видачі документів дозвільного характеру,\nподаної суб'єктом господарювання;\n2) за письмовими зверненнями або запитами органів виконавчої\nвлади, органів місцевого самоврядування (їх виконавчих органів),\nдержавних адміністраторів, правоохоронних органів щодо виявлених\nфактів порушення вимог законодавства з питань видачі документів\nдозвільного характеру;\n3) за письмовими зверненнями або запитами народних депутатів\nУкраїни, депутатів Верховної Ради Автономної Республіки Крим,\nдепутатів місцевих рад щодо виявлених фактів порушення вимог\nзаконодавства з питань видачі документів дозвільного характеру;\n4) за рішенням Президента України, Кабінету Міністрів України\nщодо виявлених фактів порушення вимог законодавства з питань\nвидачі документів дозвільного характеру;\n5) якщо дозвільним органом, державним адміністратором до\nуповноваженого органу не подана інформація про усунення порушень\nвимог законодавства з питань видачі документів дозвільного\nхарактеру;\n6) з метою перевірки виконання дозвільним органом, державним\nадміністратором припису уповноваженого органу про усунення\nпорушень вимог законодавства з питань видачі документів\nдозвільного характеру, зазначеного в акті перевірки;\n7) якщо під час проведення перевірки діяльності дозвільного\nцентру встановлені порушення вимог законодавства з питань видачі\nдокументів дозвільного характеру місцевими дозвільними органами\n(їх посадовими особами).\nДо участі у проведенні перевірки можуть залучатися\nпредставники органів виконавчої влади, органів місцевого\nсамоврядування (їх виконавчих органів), установ та організацій за\nпогодженням з їх керівниками.\nСтрок проведення планових чи позапланових перевірок не може\nперевищувати п'яти робочих днів.\n3. Керівник дозвільного органу (його посадова особа),\nдержавний адміністратор, міський голова міста обласного та/або\nреспубліканського Автономної Республіки Крим значення, голова\nрайонної і районної у містах Києві та Севастополі державної\nадміністрації, Київської та Севастопольської міських державних\nадміністрацій, відповідальний за створення та забезпечення\nфункціонування дозвільного центру, під час проведення перевірки\nзобов'язаний забезпечити надання документів, що стосуються\nпредмета перевірки, а також на усну або письмову вимогу осіб, які\nпроводять перевірку, забезпечувати копіювання документів, надавати\nписьмові пояснення з питань, що виникають під час проведення\nперевірки.\n4. Результати проведення планової чи позапланової перевірки\nоформлюються відповідним актом, який складається в довільній формі\nу двох примірниках (у разі залучення працівників інших органів\nвиконавчої влади, органів місцевого самоврядування (їх виконавчих\nорганів), установ та організацій - відповідно до кількості установ\nта організацій, представники яких брали участь у проведенні\nперевірки), підписується головою і членами комісії та\nзатверджується керівником уповноваженого органу.\nВ акті перевірки зазначаються:\nінформація про діяльність дозвільного органу, державного\nадміністратора та дозвільного центру;\nвідомості про виявлені факти порушення вимог законодавства з\nпитань видачі документів дозвільного характеру (якщо такі мають\nмісце) з посиланням на статті та пункти законодавчих і\nнормативно-правових актів, вимоги яких порушені;\nдані про складення протоколу про адміністративне\nправопорушення, передбачене статтею 166-10 Кодексу України про\nадміністративні правопорушення ( 80731-10 ) (у разі складення\nпротоколу);\nприпис про усунення недоліків та порушень вимог законодавства\nз питань видачі документів дозвільного характеру, виявлених під\nчас проведення перевірки, та строк їх усунення, що є обов'язковим\nдля виконання.\nІнформація про усунення недоліків та порушень вимог\nзаконодавства з питань видачі документів дозвільного характеру\nподається до уповноваженого органу у строки, встановлені у\nприписі, але не пізніше ніж протягом 30 днів з дня отримання\nдержавним адміністратором та дозвільним органом акта перевірки.\nОдин примірник акта перевірки видається керівникові\nдозвільного органу (його посадовій особі), державному\nадміністраторові, міському голові міста обласного та/або\nреспубліканського Автономної Республіки Крим значення, голові\nрайонної і районної у містах Києві та Севастополі державної\nадміністрації, Київської та Севастопольської міських державних\nадміністрацій, відповідальному за створення та забезпечення\nфункціонування дозвільного центру, другий примірник зберігається\nуповноваженим органом.\n5. Контроль за наявністю документів дозвільного характеру у\nсуб'єктів господарювання, необхідність одержання яких встановлена\nзаконом, здійснюють органи виконавчої влади та/або органи\nмісцевого самоврядування (їх виконавчі органи) в межах повноважень\nта в порядку, передбачених законом\".\nII. Цей Закон набирає чинності через шість місяців з дня його\nопублікування.\n\nПрезидент України В.ЯНУКОВИЧ\n\nм. Київ, 21 квітня 2011 року\nN 3261-VI\n\nПро внесення змін до деяких законодавчих актів України щодо вдосконалення дозвільної системи у сфері господарської діяльності\nЗакон України від 21.04.2011 № 3261-VI\n\nПрийняття від 21.04.2011\nПостійна адреса:\nhttps://zakon.rada.gov.ua/go/3261-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}