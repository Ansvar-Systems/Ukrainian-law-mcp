{
  "id": "ua-law-1917-14",
  "type": "statute",
  "title": "Закон України (1917-14)",
  "title_en": "",
  "short_name": "1917-14",
  "status": "in_force",
  "issued_date": "2000-07-13",
  "url": "https://zakon.rada.gov.ua/laws/show/1917-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про статус гірських населених пунктів в Україні\"\n( Відомості Верховної Ради України (ВВР), 2000, N 42, ст.350 )\n\nВерховна Рада України п о с т а н о в л я є :\nI. Внести до Закону України \"Про статус гірських населених\nпунктів в Україні\" ( 56/95-ВР ) (Відомості Верховної Ради України,\n1995 р., N 9, ст. 58) такі зміни:\n1. Преамбулу викласти у такій редакції:\n\"Цей Закон встановлює критерії, за якими населені пункти\nнабувають статусу гірських, визначає основні засади державної\nполітики щодо розвитку гірських населених пунктів та гарантії\nсоціального захисту громадян, що у них проживають, працюють або\nнавчаються\".\n2. У статті 1:\n1) у частині другій:\nабзац другий викласти у такій редакції:\n\"розташування населеного пункту або частини його, на якій\nпроживає більш як половина мешканців цього населеного пункту, на\nвисоті 400 метрів і вище над рівнем моря на території, рельєф якої\nдуже розчленований байраками, водотоками тощо, та розміщення 50 і\nбільше відсотків сільськогосподарських угідь у межах цього пункту\nна схилах крутизною 12 градусів і більше\";\nабзац третій доповнити словами \"або при її відсутності - менш\nяк 0,60 гектара сільськогосподарських угідь\";\nабзац четвертий доповнити словами \"вітровали, снігові намети,\nсейсмічність землі\";\n2) у частині третій цифру \"500\" замінити цифрою \"400\".\n3. Статтю 4 виключити.\n4. Частину другу статті 5 викласти у такій редакції:\n\"Посвідчення видається також окремим громадянам інших\nнаселених пунктів та тим, які проживають за межами населених\nпунктів, умови проживання яких відповідають критеріям,\nпередбаченим у статті 1 цього Закону, а також громадянам, які\nпостійно працюють або несуть службу на лісогосподарських\nпідприємствах, гідрометеорологічних станціях, заставах,\nобсерваторіях, інших об'єктах, що розташовані поза межами\nнаселених пунктів в місцевостях, що відповідають критеріям,\nпередбаченим у статті 1 цього Закону\".\n5. У тексті Закону слова \"Урядом Автономної Республіки Крим\",\n\"виконавчими комітетами обласних Рад народних депутатів\",\n\"виконавчим комітетом відповідної місцевої Ради народних\nдепутатів\" та \"виконавчого комітету місцевої Ради народних\nдепутатів\" замінити відповідно словами \"Радою міністрів Автономної\nРеспубліки Крим\", \"обласними державними адміністраціями\",\n\"виконавчим органом відповідної місцевої ради\" та \"виконавчого\nоргану місцевої ради\".\nII. Цей Закон набирає чинності з 1 січня 2001 року.\nIII. Кабінету Міністрів України з дня набрання чинності цим\nЗаконом:\nу місячний термін внести доповнення до переліку населених\nпунктів, яким надається статус гірських;\nу тримісячний термін подати на розгляд Верховної Ради України\nпропозиції щодо внесення до законів України змін, які випливають з\nцього Закону;\nпривести у відповідність з цим Законом свої\nнормативно-правові акти.\n\nПрезидент України Л.КУЧМА\n\nм. Київ, 13 липня 2000 року\nN 1917-III\n\nПро внесення змін до Закону України \"Про статус гірських населених пунктів в Україні\"\nЗакон України від 13.07.2000 № 1917-III\n\nНабрання чинності від 01.01.2001\nПостійна адреса:\nhttps://zakon.rada.gov.ua/go/1917-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}