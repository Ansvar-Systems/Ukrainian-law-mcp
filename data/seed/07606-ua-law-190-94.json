{
  "id": "ua-law-190-94",
  "type": "statute",
  "title": "Про межу малозабезпеченості",
  "title_en": "",
  "short_name": "190/94-ВР",
  "status": "in_force",
  "issued_date": "1994-10-04",
  "url": "https://zakon.rada.gov.ua/laws/show/190/94-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Межа малозабезпеченості",
      "content": "Межа малозабезпеченості - це величина середньодушового\nсукупного доходу, який забезпечує непрацездатному громадянинові\nспоживання товарів і послуг на мінімальному рівні, встановленому\nзаконодавством."
    },
    {
      "provision_ref": "art2",
      "section": "2",
      "title": "Стаття 2. Принципи визначення межі малозабезпеченості",
      "content": "Межа малозабезпеченості формується на основі\nнормативно-статистичного методу.\nНормативним методом формується набір продовольчих товарів,\nякий визначається відповідно до соціальних норм споживання для\nосіб непрацездатного віку, що розробляються науковими установами і\nорганізаціями відповідного профілю.\nВартість непродовольчих товарів і послуг та вартість\nутримання житла визначаються відповідно до фактичних витрат сімей\nз низькими доходами згідно з положенням, затвердженим Кабінетом\nМіністрів України. Вартість непродовольчих товарів не може\nстановити менше п'ятнадцяти відсотків вартості продуктового\nнабору."
    },
    {
      "provision_ref": "art3",
      "section": "3",
      "title": "Стаття 3. Порядок розробки набору товарів і послуг",
      "content": "Набір продовольчих товарів і послуг для визначення величини\nвартості межі малозабезпеченості розробляється з участю профспілок\nКабінетом Міністрів України.\nСтаття 4. Порядок визначення величини вартості\nмежі малозабезпеченості\nВеличина вартості межі малозабезпеченості щорічно\nзатверджується Верховною Радою України за поданням Кабінету\nМіністрів України при затвердженні Державного бюджету України і\nперіодично переглядається відповідно до зростання індексу цін на\nспоживчі товари і послуги разом з уточненням показників Державного\nбюджету України.\nУ виняткових випадках Верховна Рада України може затвердити\nвеличину вартості межі малозабезпеченості і не при затвердженні\nДержавного бюджету України.\nВідомості про величину вартості межі малозабезпеченості\nпублікуються в офіційних виданнях."
    },
    {
      "provision_ref": "art5",
      "section": "5",
      "title": "Стаття 5. Право на державну допомогу",
      "content": "Непрацездатні громадяни, які отримують пенсію,\nсередньодушовий сукупний доход сімей яких не перевищує величини\nвартості межі малозабезпеченості, мають право на одержання\nгрошової допомоги в порядку, визначеному Кабінетом Міністрів\nУкраїни.\nНадання цієї державної гарантії малозабезпеченим громадянам\nможе здійснюватися і в інших формах матеріальної допомоги\nвиходячи з конкретних умов і нужденності особи.\nПризначення державної допомоги здійснюється органами, що\nпризначають пенсію за місцем проживання особи, за її особистою\nзаявою, виходячи з нужденності цих осіб. До заяви додаються\nдокументи, що підтверджують величину середньодушового сукупного\nдоходу.\nСтаття 6. Відповідальність за порушення законодавства\nпро межу малозабезпеченості\nПосадові особи, винні у порушенні норм законодавства про межу\nмалозабезпеченості, несуть дисциплінарну та адміністративну\nвідповідальність в порядку, передбаченому чинним законодавством."
    }
  ],
  "definitions": []
}