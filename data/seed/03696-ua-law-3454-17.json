{
  "id": "ua-law-3454-17",
  "type": "statute",
  "title": "Закон України (3454-17)",
  "title_en": "",
  "short_name": "3454-17",
  "status": "in_force",
  "issued_date": "2011-06-02",
  "url": "https://zakon.rada.gov.ua/laws/show/3454-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо посилення відповідальності\nза порушення законодавства\nпро захист персональних даних\n( Відомості Верховної Ради України (ВВР), 2011, N 50, ст.549 )\n{ Із змінами, внесеними згідно із Законом\nN 4343-VI ( 4343-17 ) від 13.01.2012, ВВР, 2012, N 39, ст.471 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити статтями 188-39 і 188-40 такого змісту:\n\" Стаття 188-39. Порушення законодавства у сфері захисту\nперсональних даних\nНеповідомлення або несвоєчасне повідомлення суб'єкта\nперсональних даних про його права у зв'язку із включенням його\nперсональних даних до бази персональних даних, мету збору цих\nданих та осіб, яким ці дані передаються, -\nтягнуть за собою накладення штрафу на громадян від двохсот до\nтрьохсот неоподатковуваних мінімумів доходів громадян і на\nпосадових осіб, громадян - суб'єктів підприємницької діяльності -\nвід трьохсот до чотирьохсот неоподатковуваних мінімумів доходів\nгромадян.\nНеповідомлення або несвоєчасне повідомлення спеціально\nуповноваженого центрального органу виконавчої влади з питань\nзахисту персональних даних про зміну відомостей, що подаються для\nдержавної реєстрації бази персональних даних, -\nтягнуть за собою накладення штрафу на громадян від ста до\nдвохсот неоподатковуваних мінімумів доходів громадян і на\nпосадових осіб, громадян - суб'єктів підприємницької діяльності -\nвід двохсот до чотирьохсот неоподатковуваних мінімумів доходів\nгромадян.\nПовторне протягом року вчинення порушення з числа\nпередбачених частинами першою або другою цієї статті, за яке особу\nвже було піддано адміністративному стягненню, -\nтягне за собою накладення штрафу на громадян від трьохсот до\nп'ятисот неоподатковуваних мінімумів доходів громадян і на\nпосадових осіб, громадян - суб'єктів підприємницької діяльності -\nвід чотирьохсот до семисот неоподатковуваних мінімумів доходів\nгромадян.\nУхилення від державної реєстрації бази персональних даних -\nтягне за собою накладення штрафу на громадян від трьохсот до\nп'ятисот неоподатковуваних мінімумів доходів громадян і на\nпосадових осіб, громадян - суб'єктів підприємницької діяльності -\nвід п'ятисот до тисячі неоподатковуваних мінімумів доходів\nгромадян.\nНедодержання встановленого законодавством про захист\nперсональних даних порядку захисту персональних даних у базі\nперсональних даних, що призвело до незаконного доступу до них, -\nтягне за собою накладення штрафу від трьохсот до тисячі\nнеоподатковуваних мінімумів доходів громадян.\nСтаття 188-40. Невиконання законних вимог посадових осіб\nспеціально уповноваженого центрального органу\nвиконавчої влади з питань захисту персональних\nданих\nНевиконання законних вимог посадових осіб спеціально\nуповноваженого центрального органу виконавчої влади з питань\nзахисту персональних даних щодо усунення порушень законодавства\nпро захист персональних даних -\nтягне за собою накладення штрафу на посадових осіб,\nгромадян - суб'єктів підприємницької діяльності від ста до двохсот\nнеоподатковуваних мінімумів доходів громадян\";\n2) статтю 221 після цифр \"188-38\" доповнити цифрами \"188-39,\n188-40\";\n3) пункт 1 частини першої статті 255 доповнити абзацом такого\nзмісту:\n\"спеціально уповноваженого центрального органу виконавчої\nвлади з питань захисту персональних даних (188-39, 188-40)\".\n2. Статтю 182 Кримінального кодексу України ( 2341-14 )\n(Відомості Верховної Ради України, 2001 р., N 25-26, ст. 131)\nвикласти в такій редакції:\n\" Стаття 182. Порушення недоторканності приватного життя\n1. Незаконне збирання, зберігання, використання, знищення,\nпоширення конфіденційної інформації про особу або незаконна зміна\nтакої інформації, крім випадків, передбачених іншими статтями\nцього Кодексу, -\nкараються штрафом від п'ятисот до однієї тисячі\nнеоподатковуваних мінімумів доходів громадян або виправними\nроботами на строк до двох років, або арештом на строк до шести\nмісяців, або обмеженням волі на строк до трьох років.\n2. Ті самі дії, вчинені повторно, або якщо вони заподіяли\nістотну шкоду охоронюваним законом правам, свободам та інтересам\nособи, -\nкараються арештом на строк від трьох до шести місяців або\nобмеженням волі на строк від трьох до п'яти років, або\nпозбавленням волі на той самий строк.\nПримітка. Істотною шкодою у цій статті, якщо вона полягає у\nзаподіянні матеріальних збитків, вважається така шкода, яка в сто\nі більше разів перевищує неоподатковуваний мінімум доходів\nгромадян\".\nII. Цей Закон набирає чинності з 1 липня 2012 року. { Розділ II із змінами, внесеними згідно із Законом N 4343-VI\n( 4343-17 ) від 13.01.2012 }\n\nПрезидент України В.ЯНУКОВИЧ\n\nм. Київ, 2 червня 2011 року\nN 3454-VI\n\nПро внесення змін до деяких законодавчих актів України щодо посилення відповідальності за порушення законодавства про захист персональних даних\nЗакон України від 02.06.2011 № 3454-VI\n\nРедакція від 04.02.2012 , підстава — 4343-VI\nПостійна адреса:\nhttps://zakon.rada.gov.ua/go/3454-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}