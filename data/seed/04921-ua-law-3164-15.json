{
  "id": "ua-law-3164-15",
  "type": "statute",
  "title": "Закон України (3164-15)",
  "title_en": "",
  "short_name": "3164-15",
  "status": "in_force",
  "issued_date": "2005-12-01",
  "url": "https://zakon.rada.gov.ua/laws/show/3164-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються в такому значенні:\nвстановлені вимоги - вимоги, встановлені в технічних\nрегламентах, стандартах, кодексах усталеної практики та технічних\nумовах;\nеквівалентність - достатність різних результатів оцінки\nвідповідності для забезпечення одного і того ж рівня підтвердження\nвідповідності стосовно одних і тих же встановлених вимог;\nкоментарі - зауваження і пропозиції до проектів технічних\nрегламентів та процедур оцінки відповідності; { Абзац четвертий\nстатті 1 із змінами, внесеними згідно із Законом N 1315-VII\n( 1315-18 ) від 05.06.2014 }\nконтроль - перевірка проектної документації на продукцію,\nпроцесу її виготовлення і монтажу та визначення її відповідності\nвстановленим вимогам;\nміжнародні договори України - будь-які міжнародні договори\nУкраїни, у тому числі двосторонні та багатосторонні, про взаємне\nвизнання, розроблення і застосування технічних регламентів та\nпроцедур оцінки відповідності, стороною яких є Україна; { Абзац\nшостий статті 1 із змінами, внесеними згідно із Законом N 1315-VII\n( 1315-18 ) від 05.06.2014 }\nорган з оцінки відповідності - підприємство, установа,\nорганізація чи їх підрозділ, які провадять діяльність з оцінки\nвідповідності, включаючи калібрування, випробування, сертифікацію\nта інспектування; { Абзац сьомий статті 1 в редакції Закону\nN 4224-VI ( 4224-17 ) від 22.12.2011 }\nорган, що призначає, - орган, визначений або уповноважений\nПрезидентом України призначати органи з оцінки відповідності,\nтимчасово припиняти або відміняти їх призначення чи відміняти\nтимчасове припинення дії їх призначення; { Абзац восьмий статті 1\nіз змінами, внесеними згідно із Законом N 5463-VI ( 5463-17 ) від\n16.10.2012 }\nорганізації - підприємства, установи, організації, органи\nвлади чи інші установи, їх підрозділи чи їх об'єднання з правами\nюридичної особи чи без них, громадські організації чи приватні або\nзасновані на іншій формі власності підприємства, установи,\nорганізації, які виконують самостійні функції та мають установчий\nдокумент (статут) і свою структуру управління;\nоцінка відповідності - процес, який демонструє, що\nвстановлені вимоги щодо продукції, процесу, послуги, системи,\nособи чи органу були виконані; { Абзац десятий статті 1 в редакції\nЗакону N 4224-VI ( 4224-17 ) від 22.12.2011 }\nпідтвердження відповідності - видача документа (декларація\nпро відповідність або сертифікат відповідності) на основі рішення,\nяке приймається після проведення відповідних (необхідних) процедур\nоцінки відповідності, що довели виконання встановлених вимог;\nпослуга - результат економічної діяльності, яка не створює\nтовар, але продається та купується під час торговельних операцій;\nпроцедура оцінки відповідності - будь-яка процедура, яка\nпрямо чи опосередковано використовується для визначення того, чи\nвиконуються встановлені у відповідних технічних регламентах чи\nстандартах вимоги. Процедури оцінки відповідності включають\nпроцедури відбору зразків, випробування, здійснення контролю,\nоцінку, перевірку, реєстрацію, акредитацію та затвердження, а\nтакож їх поєднання;\nпризначення - надання органом, визначеним або уповноваженим\nПрезидентом України, органу з оцінки відповідності права\nвиконувати певну діяльність з оцінки відповідності вимогам\nтехнічних регламентів; { Абзац чотирнадцятий статті 1 із змінами,\nвнесеними згідно із Законом N 5463-VI ( 5463-17 ) від 16.10.2012 }\nризик - можливість виникнення та вірогідні масштаби наслідків\nнегативного впливу протягом певного періоду часу;\nдержавний ринковий нагляд - термін вживається у значенні,\nвизначеному Законом України \"Про державний ринковий нагляд і\nконтроль нехарчової продукції\" ( 2735-17 ); { Абзац шістнадцятий\nстатті 1 в редакції Закону N 2735-VI ( 2735-17 ) від 02.12.2010 }\nтехнічне регулювання - правове регулювання відносин у сфері\nвстановлення, застосування та виконання обов'язкових вимог до\nпродукції або пов'язаних з нею процесів, систем і послуг,\nперсоналу та органів, а також перевірка їх дотримання шляхом\nоцінки відповідності та/або ринкового нагляду;\nтехнічний регламент - закон України або нормативно-правовий\nакт, прийнятий Кабінетом Міністрів України, у якому визначено\nхарактеристики продукції або пов'язані з нею процеси чи способи\nвиробництва, а також вимоги до послуг, включаючи відповідні\nположення, дотримання яких є обов'язковим. Він може також містити\nвимоги до термінології, позначок, пакування, маркування чи\nетикетування, які застосовуються до певної продукції, процесу чи\nспособу виробництва."
    },
    {
      "provision_ref": "art2",
      "section": "2",
      "title": "Стаття 2. Сфера дії Закону",
      "content": "Цей Закон регулює відносини, пов'язані з діяльністю у сфері\nтехнічного регулювання, у тому числі оцінки відповідності, з\nзастосуванням її результатів, і поширюється на суб'єкти\nгосподарювання незалежно від їх форми власності та видів\nдіяльності, державні органи, а також на відповідні громадські\nорганізації.\nВимоги цього Закону не поширюються на процедурні питання щодо\nрозроблення, прийняття, перегляду, внесення змін і скасування\nтехнічних регламентів, які затверджуються законом.\nДія цього Закону не поширюється на санітарні заходи, які\nрозроблені та застосовуються для захисту людини від ризиків,\nпов'язаних із харчовими продуктами; заходи, що розробляються і\nзастосовуються на підставі медичних вимог безпеки для здоров'я\nлюдини; фітосанітарні заходи, які розроблені та застосовуються для\nзахисту рослин від шкідливих організмів; ветеринарно-санітарні\nзаходи, які розроблені та застосовуються для захисту життя і\nздоров'я людини та тварин від хвороб тварин.\nПоложення цього Закону не застосовуються до товарів, які\nконфісковані за вчинення адміністративних правопорушень та\nперебувають у розпорядженні митних органів; непрофесійної\nпродукції кустарного виробництва; вживаної та відремонтованої\nпродукції, що передається поза межами господарської діяльності;\nтоварів, змінених споживачами після їх придбання; виробів\nмистецтва та унікальних виробів народного художнього промислу, які\nввозяться і використовуються для особистих потреб, якщо інше не\nвизначено законом.\nСтаття 3. Законодавство України у сфері технічного\nрегулювання та оцінки відповідності\nЗаконодавство України у сфері технічного регулювання, у тому\nчислі оцінки відповідності, складається з цього Закону та інших\nнормативно-правових актів, що регулюють відносини в цій сфері."
    },
    {
      "provision_ref": "art4",
      "section": "4",
      "title": "Стаття 4. Об'єкти технічного регулювання",
      "content": "Об'єктами технічного регулювання є продукція, процеси та\nпослуги, зокрема матеріали, складники, обладнання, системи, їх\nсумісність, правила, процедури, функції, методи чи діяльність,\nперсонал і органи, а також вимоги до термінології, позначення,\nфасування, пакування, маркування, етикетування, системи управління\nякістю і системи екологічного управління.\nСтаття 5. Загальні принципи розроблення та застосування\nтехнічних регламентів та процедур оцінки\nвідповідності\nТехнічні регламенти та процедури оцінки відповідності\nрозробляються у такий спосіб, щоб не створювати або не призводити\nдо створення зайвих перешкод у торгівлі.\nТехнічні регламенти та процедури оцінки відповідності мають\nрозроблятися на основі: { Абзац перший частини другої статті 5 із\nзмінами, внесеними згідно із Законом N 1315-VII ( 1315-18 ) від\n05.06.2014 }\nміжнародних стандартів, якщо вони вже прийняті або\nперебувають на завершальній стадії розроблення, за винятком\nвипадків, якщо вони є неефективними або невідповідними з огляду на\nнедостатній рівень захисту або базові кліматичні, географічні\nумови, особливості держави, умови та суттєві технологічні\nпроблеми;\nрегіональних стандартів - лише у тому разі, якщо міжнародні\nстандарти не можуть бути використані з причин, зазначених у\nпопередньому абзаці;\nстандартів, технічних регламентів та процедур оцінки\nвідповідності або відповідних їх частин держав, що є членами\nвідповідних міжнародних чи регіональних організацій, або з якими\nукладено відповідні міжнародні договори України (договори про\nвзаємне визнання, розроблення та застосування стандартів,\nтехнічних регламентів та процедур оцінки відповідності);\nнаукових досягнень, знань і практики.\nУ разі якщо міжнародні стандарти, визначені в частині другій\nцієї статті, не беруться за основу для технічного регламенту або\nпроцедури оцінки відповідності, дається письмове пояснення на\nзапит заінтересованої сторони.\nТехнічні регламенти і процедури оцінки відповідності повинні,\nякщо можливо, враховувати особливі потреби розвитку, фінансові та\nторговельні потреби держав - членів СОТ, що розвиваються.\nТехнічні регламенти мають бути точними, чіткими та структурно\nуніфікованими, а вимоги, по можливості, мають стосуватися\nхарактеристик продукції, а не вимог до її конструкції чи опису.\nКоментарі заінтересованих сторін щодо проектів технічних\nрегламентів та процедур оцінки відповідності розглядаються\nвідповідною робочою групою чи іншим органом, що розробляє\nтехнічний регламент або процедуру оцінки відповідності."
    },
    {
      "provision_ref": "art6",
      "section": "6",
      "title": "Стаття 6. Мова документів",
      "content": "Технічні регламенти та процедури оцінки відповідності\nскладаються українською мовою та у разі потреби мовою відповідних\nміжнародних або регіональних організацій. Форма сертифікатів\nвідповідності та декларацій про відповідність розробляється\nукраїнською мовою і принаймні однією з офіційних мов відповідних\nміжнародних або регіональних організацій з оцінки відповідності,\nчленом яких є Україна."
    },
    {
      "provision_ref": "art7",
      "section": "7",
      "title": "Стаття 7. Конфіденційність інформації",
      "content": "Уся інформація, яка є конфіденційною або надана відповідно до\nположень цього Закону на конфіденційній основі, захищається в\nрежимі комерційної таємниці. Відповідні органи не розголошують цю\nінформацію без дозволу осіб або органів, що її надали, якщо інше\nне визначено законом.\nСтаття 13. Мета і державна політика\nу сфері технічного регулювання\nМетою розроблення і застосування технічних регламентів є\nзахист життя та здоров'я людини, тварин, рослин, національної\nбезпеки, охорони довкілля та природних ресурсів, запобігання\nнедобросовісній практиці.\nВідповідність введених в обіг в Україні продукції, процесів\nта послуг технічним регламентам є обов'язковою.\nВимоги, встановлені технічними регламентами, повинні\nвідображати ризики стосовно споживачів, довкілля та природних\nресурсів, які створюватиме невідповідність продукції, процесів і\nпослуг. Для оцінювання ризиків повинна розглядатися, зокрема,\nнаявна науково-технічна інформація, пов'язана з переробними\nтехнологіями або кінцевим використанням продукції, процесів або\nпослуг.\nДержавна політика у сфері розроблення і застосування\nтехнічних регламентів базується на таких принципах:\nтехнічні регламенти не повинні обмежувати торгівлю більше,\nніж це необхідно для досягнення мети, визначеної в частині першій\nцієї статті;\nтехнічні регламенти повинні бути змінені або скасовані, якщо\nобставин або цілей, що спричинили їх прийняття, більше не існує\nабо якщо обставини чи цілі, що змінилися, дають змогу вживати\nзаходи, що мають менший обмежувальний вплив на торгівлю;\nвимоги технічних регламентів поширюються на товари\nвітчизняного та іноземного походження незалежно від їх походження;\nтехнічні регламенти торговельних партнерів України у\nвстановленому законодавством порядку визнаються як еквівалентні\nтехнічним регламентам України, навіть якщо вони відрізняються, за\nумови, що такі регламенти відповідають меті технічних регламентів\nУкраїни.\nСтаття 14. Повноваження Кабінету Міністрів України\nу сфері технічного регулювання\nКабінет Міністрів України:\nкоординує та спрямовує центральні органи виконавчої влади, на\nякі покладаються функції технічного регулювання у визначених\nсферах діяльності, в тому числі розроблення технічних регламентів\n(далі - відповідні центральні органи виконавчої влади);\nзатверджує технічні регламенти ( 1764-2006-п , 939-2007-п ,\n1103-2007-п , 1382-2007-п , 717-2008-п , 748-2008-п , 761-2008-п ,\n787-2008-п , 856-2008-п , 898-2008-п , 967-2008-п , 1057-2008-п ,\n1144-2008-п , 13-2009-п , 190-2009-п , 268-2009-п , 332-2009-п ,\n465-2009-п , 679-2009-п , 785-2009-п , 1076-2009-п , 1149-2009-п ,\n1262-2009-п , 193-2010-п , 35-2011-п , 529-2011-п , 632-2011-п ,\n839-2011-п , 1147-2011-п , 1367-2011-п , 1368-2011-п , 62-2013-п ,\n494-2013-п , 515-2013-п , 643-2013-п , 702-2013-п , 753-2013-п ,\n754-2013-п , 755-2013-п , 927-2013-п , 340-2015-п , 514-2015-п ), якщо\nїх не затверджено законом, та плани заходів щодо їх застосування;\n{ Абзац третій статті 14 в редакції Закону N 255-VI ( 255-17 ) від\n10.04.2008 }\nукладає міжнародні договори України щодо взаємного визнання\nрезультатів оцінки відповідності та еквівалентності іноземних і\nнаціональних технічних регламентів;\nздійснює інші повноваження в цій сфері, визначені законом.\nСтаття 15. Повноваження центрального органу виконавчої влади,\nщо реалізує державну політику у сфері технічного\nрегулювання\nЦентральний орган виконавчої влади, що реалізує державну\nполітику у сфері технічного регулювання: { Абзац перший статті 15\nіз змінами, внесеними згідно із Законом N 5463-VI ( 5463-17 ) від\n16.10.2012 }\nкоординує розроблення технічних регламентів та діяльність\nорганів, що здійснюють нагляд на ринку за об'єктами технічних\nрегламентів;\nготує програму розроблення технічних регламентів;\nорганізовує розроблення правил і процедури ринкового нагляду\nза об'єктами технічних регламентів за участю інших відповідних\nцентральних органів виконавчої влади.\nСтаття 17. Повноваження центральних органів виконавчої\nвлади у сфері технічного регулювання\nЦентральні органи виконавчої влади, до повноважень яких\nзаконом віднесено організацію розроблення технічних регламентів, у\nпорядку, встановленому абзацом другим статті 14 цього Закону:\nстворюють робочі групи експертів (далі - робочі групи) для\nрозроблення технічних регламентів;\nвизначають своїх представників для участі в роботі робочих\nгруп з розроблення або перегляду технічного регламенту.\nСтаття 18. Робочі групи з розроблення\nтехнічних регламентів\nЦентральні органи виконавчої влади, до повноважень яких\nзаконом віднесено організацію розроблення технічних регламентів,\nстворюють робочі групи з представників технічних комітетів,\nцентрального органу виконавчої влади, що реалізує державну\nполітику у сфері технічного регулювання, інших уповноважених\nцентральних органів виконавчої влади та організацій, на які\nпокладаються функції з розроблення, погодження і схвалення\nостаточного проекту технічних регламентів, внесення змін та\nпропозицій щодо їх скасування.\nЗаінтересовані сторони (їх уповноважені представники), які\nподали національному органу стандартизації пропозиції щодо\nпроведення робіт з національної стандартизації, включені до\nвідповідної програми робіт, на підставі письмового звернення\nобов’язково залучаються до участі в роботі відповідної робочої\nгрупи з розроблення технічних регламентів.\nОсоби, які виявили бажання брати участь у роботі робочих\nгруп, запрошуються для роботи як експерти за згодою.\nВідповідний центральний орган виконавчої влади призначає з\nчисла своїх працівників або підпорядкованих йому організацій\nсекретаря робочої групи.\nСтаття 19. Підготовка робочої програми\nрозроблення технічних регламентів\nЗаінтересовані сторони надають пропозиції для розроблення,\nвнесення змін або скасування технічних регламентів центральному\nоргану виконавчої влади, що реалізує державну політику у сфері\nтехнічного регулювання. Форма надання пропозицій установлюється\nцентральним органом виконавчої влади, що забезпечує формування\nдержавної політики у сфері технічного регулювання. Пропозиції, що\nне відповідають цій формі, повертаються заявнику без розгляду.\nЦентральний орган виконавчої влади, що забезпечує формування\nдержавної політики у сфері технічного регулювання, встановлює\nпроцедуру розгляду пропозицій та критерії, за якими приймається\nрішення щодо їх прийняття чи відхилення.\nЦентральний орган виконавчої влади, що реалізує державну\nполітику у сфері технічного регулювання, розглядає за встановленою\nпроцедурою всі пропозиції, що відповідають встановленим критеріям\nта формі.\nЦентральний орган виконавчої влади, що реалізує державну\nполітику у сфері технічного регулювання, не пізніше ніж через 60\nднів після отримання пропозицій повідомляє заявника про прийняття\nабо відхилення пропозицій.\nУсі прийняті пропозиції та перелік технічних регламентів, що\nрозглядаються відповідно до статті 24 цього Закону, вносяться до\nпроекту робочої програми розроблення технічних регламентів. Проект\nробочої програми розглядається та аналізується центральним органом\nвиконавчої влади, що реалізує державну політику у сфері технічного\nрегулювання. Під час розгляду і аналізу пропозицій визначаються\nпріоритети для кожного відповідного центрального органу виконавчої\nвлади.\nЦентральний орган виконавчої влади, що реалізує державну\nполітику у сфері технічного регулювання, затверджує проект робочої\nпрограми розроблення технічних регламентів.\nЗатверджена робоча програма розроблення технічних регламентів\nопубліковується не пізніше ніж через 30 днів після її затвердження\nв офіційному виданні центрального органу виконавчої влади, що\nреалізує державну політику у сфері технічного регулювання, та\nінших засобах масової інформації для забезпечення участі в\nпідготовці технічних регламентів усіх заінтересованих сторін."
    },
    {
      "provision_ref": "art20",
      "section": "20",
      "title": "Стаття 20. Підготовка проекту технічного регламенту",
      "content": "Відповідний центральний орган виконавчої влади разом з\nцентральним органом виконавчої влади, що реалізує державну\nполітику у сфері стандартизації, подає робочій групі інформацію\nпро чинність відповідних національних або інших стандартів у\nгалузі, що регулюється технічним регламентом, або їх очікуване\nприйняття, включаючи термін прийняття національних або інших\nстандартів, а також інформацію про чинність відповідних\nміжнародних чи регіональних стандартів, у разі їх відсутності -\nвідповідних стандартів та технічних регламентів інших держав.\nПроект технічного регламенту, як правило, повинен містити:\nтехнічні вимоги, у тому числі щодо безпеки, до продукції,\nпроцесу або послуги, які відповідають досягнутому на момент\nрозроблення науково-технічному рівню;\nпроцедури оцінки відповідності, які можуть або повинні бути\nвикористані для перевірки відповідності продукції технічним\nвимогам;\nвимоги до пакування, змісту маркування продукції,\nспецифікації, у разі необхідності - важливої інформації для\nспоживачів (інструкції, посібники), яка супроводжує продукцію або\nпроцес, що введено в обіг.\nУ разі якщо проект технічного регламенту передбачає\nможливість декларування відповідності, такий проект має містити\nпроцедуру декларування відповідності, форму, зміст та строк\nзберігання декларації про відповідність.\nПерелік національних стандартів, які в разі добровільного\nзастосування є доказом відповідності продукції вимогам технічних\nрегламентів ( v0164609-09 ), формується центральним органом\nвиконавчої влади, що забезпечує формування державної політики у\nсфері стандартизації, за замовленням відповідних центральних\nорганів виконавчої влади, а в разі відсутності таких стандартів -\nза замовленням цих органів організовує розроблення відповідних\nстандартів. Перелік національних стандартів, які в разі\nзастосування є доказом відповідності продукції вимогам технічних\nрегламентів, публікується в офіційному виданні центрального органу\nвиконавчої влади, що забезпечує формування державної політики у\nсфері стандартизації.\nУ разі посилання на національні стандарти в технічних\nрегламентах визначається, чи відповідність певним стандартам є\nєдиним способом, чи одним із способів задоволення вимог технічного\nрегламенту.\nВимоги до оцінки відповідності відображають рівень ризику, що\nстворює продукція або процес, до яких застосовують технічний\nрегламент.\nСтаття 21. Повідомлення про проект технічного\nрегламенту, запити щодо коментарів та внесення\nкоментарів до остаточного проекту\nтехнічного регламенту\nПісля закінчення розроблення проекту технічного регламенту\nвідповідний центральний орган виконавчої влади публікує у своєму\nофіційному виданні або в засобах масової інформації повідомлення\nпро наявність проекту для розгляду і можливість надання коментарів\nбудь-якою заінтересованою стороною. Повідомлення містить назву та\nвитяг з проекту, адресу та термін надання коментарів, інформацію\nпро спосіб отримання проекту. Повідомлення надаються в порядку,\nвстановленому статтею 39 цього Закону.\nПротягом періоду надання коментарів щодо проекту технічного\nрегламенту центральний орган виконавчої влади, що реалізує\nдержавну політику у сфері технічного регулювання, розглядає проект\nна відповідність положенням статей 5 і 13 цього Закону та в разі\nпотреби подає коментарі стосовно проекту із зазначенням частин, що\nсуперечать цьому Закону.\nПісля закінчення строку надання коментарів щодо проекту\nтехнічного регламенту робоча група розглядає коментарі, надає на\nних відповіді відповідно до положень частин шостої і сьомої статті\n5 цього Закону та досягає домовленості щодо внесення коментарів в\nостаточний проект технічного регламенту."
    },
    {
      "provision_ref": "art22",
      "section": "22",
      "title": "Стаття 22. Прийняття або відхилення технічного регламенту",
      "content": "Після закінчення розроблення остаточного проекту технічного\nрегламенту робоча група подає проект до відповідного центрального\nоргану виконавчої влади, який погоджує його з усіма\nзаінтересованими центральними органами виконавчої влади.\nЦентральний орган виконавчої влади, що забезпечує формування\nдержавної політики у сфері технічного регулювання, подає\nпогоджений проект технічного регламенту Кабінету Міністрів\nУкраїни.\nУ разі наявності істотних розбіжностей між центральними\nорганами виконавчої влади щодо проекту технічного регламенту, що є\nпроектом нормативно-правового акта, прийняття якого віднесено до\nповноважень Кабінету Міністрів України, він вноситься на розгляд\nКабінету Міністрів України, який приймає рішення щодо прийняття\nабо відхилення проекту технічного регламенту."
    },
    {
      "provision_ref": "art23",
      "section": "23",
      "title": "Стаття 23. Опублікування технічних регламентів",
      "content": "Прийнятий Кабінетом Міністрів України технічний регламент\nопубліковується в інформаційному бюлетені \"Офіційний вісник\nУкраїни\".\nТехнічний регламент набирає чинності не раніше ніж через 6\nмісяців з дня опублікування в інформаційному бюлетені \"Офіційний\nвісник України\" для надання можливості учасникам ринку\nпідготуватися до виконання вимог нового технічного регламенту, за\nвинятком термінових обставин, зазначених у статті 24 цього Закону.\nСтаття 24. Термінова необхідність прийняття\nтехнічного регламенту\nУ разі якщо обставини у сфері оборони, охорони здоров'я,\nнаціональної безпеки та безпеки для життя і здоров'я людини,\nохорони довкілля чи природних ресурсів вимагають негайного\nрозроблення та/або прийняття технічного регламенту, відповідний\nцентральний орган виконавчої влади розробляє проект технічного\nрегламенту (далі - терміновий технічний регламент), який\nрозглядається центральним органом виконавчої влади з питань\nтехнічного регулювання на предмет відповідності положенням цього\nЗакону.\nЯкщо центральний орган виконавчої влади, що забезпечує\nформування державної політики у сфері технічного регулювання,\nвстановлює необхідність термінового розроблення технічного\nрегламенту, він готує відповідний висновок і невідкладно подає\nпроект термінового технічного регламенту Кабінету Міністрів\nУкраїни.\nТерміновий технічний регламент, прийнятий Кабінетом Міністрів\nУкраїни, опубліковується в інформаційному бюлетені \"Офіційний\nвісник України\" та набирає чинності з дня його опублікування.\nІнформація щодо проекту термінового технічного регламенту\nпередається для інформування відповідно до статті 39 цього Закону.\nПисьмові коментарі щодо прийнятого термінового технічного\nрегламенту, отримані від держав, з якими укладено відповідні\nміжнародні договори України, обговорюються з представниками\nвідповідної держави на її запит. Коментарі за результатами\nобговорень беруться до уваги, а в разі потреби терміновий\nтехнічний регламент переглядається.\nУсі термінові технічні регламенти розглядаються відповідною\nробочою групою протягом шести місяців після їх прийняття для\nвизначення необхідності продовження їх дії або скасування. У разі\nякщо потреба в чинності термінового технічного регламенту зникла,\nвін скасовується Кабінетом Міністрів України.\nЯкщо відповідна робоча група робить висновок про наявність\nпотреби в подальшій дії термінового технічного регламенту або якщо\nнаявні будь-які коментарі, отримані від національної або іноземної\nсторони щодо такого термінового технічного регламенту, цей\nтехнічний регламент може бути переглянуто з урахуванням зазначених\nкоментарів. Переглянутий терміновий технічний регламент\nзатверджується та опубліковується відповідно до частин третьої і\nчетвертої цієї статті."
    },
    {
      "provision_ref": "art25",
      "section": "25",
      "title": "Стаття 25. Перегляд прийнятих технічних регламентів",
      "content": "Прийняті технічні регламенти переглядаються робочою групою\nпротягом п'ятирічного строку з дня їх опублікування в\nінформаційному бюлетені \"Офіційний вісник України\". Відповідний\nцентральний орган виконавчої влади публікує в своєму офіційному\nвиданні та у разі потреби в інших засобах масової інформації\nпропозиції про внесення змін чи скасування технічного регламенту\nразом із запитом щодо коментарів, адресу та термін надання\nкоментарів центральному органу виконавчої влади. Строк надання\nкоментарів не повинен перевищувати 60 днів.\nПісля закінчення строку, зазначеного в частині першій цієї\nстатті, робоча група розглядає коментарі та робить висновок\nстосовно потреби у зміні або скасуванні технічного регламенту.\nЗаінтересовані органи, організації та особи надають\nпропозиції щодо перегляду технічного регламенту центральному\nоргану виконавчої влади, що реалізує державну політику у сфері\nтехнічного регулювання, який розглядає їх відповідно до статті 19\nцього Закону.\nУ разі якщо центральний орган виконавчої влади, що реалізує\nдержавну політику у сфері технічного регулювання, приймає рішення\nпро необхідність внесення змін до технічного регламенту,\nвідповідний центральний орган виконавчої влади створює або скликає\nзасідання робочої групи.\nЗміни до технічного регламенту розробляються та приймаються\nвідповідно до статей 20, 21 і 22 цього Закону. Після затвердження\nостаточного проекту технічного регламенту застосовуються заходи\nвідповідно до статті 23 цього Закону.\nТехнічні регламенти, що були переглянуті, але зміни до них не\nбули внесені або вони не були скасовані, позначаються в реєстрі\nвідповідною позначкою, встановленою центральним органом виконавчої\nвлади, що забезпечує формування державної політики у сфері\nтехнічного регулювання.\nТехнічні регламенти, що не переглядалися протягом п'яти років\nз дня їх опублікування в офіційному виданні центрального органу\nвиконавчої влади, що забезпечує формування державної політики у\nсфері технічного регулювання, вважаються скасованими з дня\nзавершення п'ятирічного строку їх дії.\nСтаття 26. Порядок прийняття рішення щодо\nеквівалентності іноземних та українських\nтехнічних регламентів\nЕквівалентність технічних регламентів України та інших держав\nоцінюється на основі пропозиції, поданої центральному органу\nвиконавчої влади, що реалізує державну політику у сфері технічного\nрегулювання, заінтересованою стороною. Пропозиція має містити\nкопію іноземного технічного регламенту, переклад якого здійснено\nна українську мову, визначення відповідного українського\nтехнічного регламенту та достатню інформацію для доведення\nеквівалентності технічних регламентів.\nОцінка еквівалентності іноземного технічного регламенту з\nвідповідним українським технічним регламентом проводиться робочою\nгрупою, створеною центральним органом виконавчої влади, що\nреалізує державну політику у сфері технічного регулювання, на\nоснові обов'язкового аналізу відповідних міжнародних та\nнаціональних стандартів, аналізу цілей іноземного та українського\nтехнічних регламентів і рівня захисту, що встановлюється\nтехнічними регламентами. Еквівалентність не заперечується лише на\nтій підставі, що засоби досягнення цілей та засоби забезпечення\nрівня захисту відрізняються.\nУ разі якщо робоча група вирішує, що іноземний технічний\nрегламент не є еквівалентним відповідному українському технічному\nрегламенту, готується відповідний висновок, який центральний орган\nвиконавчої влади, що реалізує державну політику у сфері технічного\nрегулювання, надсилає заінтересованій стороні, яка надала\nпропозицію про розгляд еквівалентності. Заінтересована сторона\nможе оскаржити висновок, вимагаючи оцінки пропозиції. Кабінет\nМіністрів України приймає відповідне рішення.\nПісля встановлення робочою групою еквівалентності іноземного\nтехнічного регламенту українському технічному регламенту\nцентральний орган виконавчої влади, що реалізує державну політику\nу сфері технічного регулювання, надає у встановленому порядку\nКабінету Міністрів України відповідні пропозиції для прийняття\nрішення. Рішення, прийняте Кабінетом Міністрів України,\nопубліковується в інформаційному бюлетені \"Офіційний вісник\nУкраїни\" і вноситься до реєстру технічних регламентів, ведення\nякого організовує центральний орган виконавчої влади, що реалізує\nдержавну політику у сфері технічного регулювання.\nСтаття 27. Фінансування робіт з розроблення\nтехнічних регламентів\nРоботи з розроблення технічних регламентів фінансуються їх\nзамовниками.\nДжерелами фінансування є:\nкошти Державного бюджету України;\nкошти, передбачені на виконання бюджетних програм і проектів;\nкошти суб'єктів господарювання;\nкредити банків;\nінші кошти, передбачені законодавством.\nВитрати суб'єктів господарської діяльності, пов'язані з\nрозробленням технічних регламентів, відносяться до витрат на\nнауково-технічне забезпечення їх господарської діяльності.\nВитрати на розроблення технічних регламентів бюджетних\nустанов, організацій здійснюються за рахунок коштів, передбачених\nна їх утримання.\nЗамовниками робіт з розроблення технічних регламентів за\nкошти Державного бюджету України є центральні органи виконавчої\nвлади, до повноважень яких віднесено технічне регулювання у\nвизначених сферах діяльності.\nСтаття 28. Оцінка відповідності вимогам\nтехнічних регламентів\nОцінку відповідності вимогам технічних регламентів здійснюють\nпризначені органи з оцінки відповідності.\nОргани з оцінки відповідності призначає центральний орган\nвиконавчої влади з питань оцінки відповідності за пропозиціями\nцентральних органів виконавчої влади, на які покладаються функції\nтехнічного регулювання у визначених сферах діяльності.\nПретенденти на призначення документально підтверджують\nнеобхідний рівень компетентності, достовірність результатів\nпроведеної ними оцінки відповідності, а також дотримання таких\nкритеріїв:\nвідсутність комерційної або іншої заінтересованості щодо\nпродукції, процесу, послуги, які вони оцінюють. Призначений орган,\nйого керівник і персонал, уповноважені здійснювати оцінку\nвідповідності, не повинні ідентифікуватися як розробники,\nвиробники, постачальники, монтажники або користувачі відповідної\nпродукції, процесу, послуги чи як уповноважений представник однієї\nз цих осіб;\nнаявність кваліфікованого персоналу і засобів, необхідних для\nвиконання процедур оцінки відповідності, та можливості доступу до\nустаткування, необхідного для проведення випробувань;\nнаявність гарантій щодо незалежності персоналу, який виконує\nпроцедури оцінки відповідності;\nнезалежність оплати праці персоналу від кількості та\nрезультатів виконаних ним процедур оцінки відповідності.\nОргани з оцінки відповідності, які претендують на\nпризначення, повинні бути акредитовані національним органом\nУкраїни з акредитації, а у разі, коли національний орган України з\nакредитації не здійснює акредитацію стосовно відповідних видів\nдіяльності з оцінки відповідності, - національним органом з\nакредитації іншої держави.\nЦентральний орган виконавчої влади з питань оцінки\nвідповідності протягом 60 робочих днів після надходження\nпропозиції про призначення органу з оцінки відповідності від\nцентрального органу виконавчої влади, на які покладаються функції\nтехнічного регулювання у визначених сферах діяльності:\nпроводить аналіз поданих претендентом на призначення\nдокументів та перевіряє достовірність і повноту відомостей; у разі\nнадання інформації не в повному обсязі вимагає подання додаткових\nданих стосовно встановлених критеріїв;\nпроводить у разі потреби разом з центральним органом\nвиконавчої влади, що вніс відповідну пропозицію, перевірку\nпретендента на відповідність встановленим до нього вимогам;\nвидає наказ про призначення претендента, копії якого надсилає\nпризначеному органу та центральному органу виконавчої влади, що\nвніс пропозицію;\nу разі відмови у призначенні повертає претендентові на\nпризначення подані документи разом з відповідним висновком та\nінформує про це центральний орган виконавчої влади, що вніс\nвідповідну пропозицію.\nПризначені органи заносяться до реєстру призначених органів з\nоцінки відповідності, який веде центральний орган виконавчої влади\nз питань оцінки відповідності.\nРеєстр призначених органів з оцінки відповідності має бути\nдоступний для громадськості в електронній та/або іншій формі та\nпублікуватися на офіційному веб-сайті центрального органу\nвиконавчої влади з питань оцінки відповідності.\nЦентральний орган виконавчої влади з питань оцінки\nвідповідності із залученням центральних органів виконавчої влади,\nна які покладаються функції технічного регулювання у визначених\nсферах діяльності, здійснює моніторинг відповідності призначених\nорганів вимогам цього Закону та за їх пропозицією приймає рішення\nщодо скасування призначення, якщо встановлено недотримання\nпризначеним органом з оцінки відповідності встановлених критеріїв\nабо якщо він не виконує свої обов'язки згідно з цим Законом.\nНаціональний орган України з акредитації невідкладно\nповідомляє про обмеження сфери акредитації, тимчасове зупинення\nдії чи скасування атестата про акредитацію призначеного органу з\nоцінки відповідності центральному органу виконавчої влади з питань\nоцінки відповідності та відповідному центральному органу\nвиконавчої влади, на який покладаються функції технічного\nрегулювання у визначеній сфері.\nСтаття 29. Обов'язки призначених органів\nз оцінки відповідності\nПризначені органи з оцінки відповідності виконують лише\nпроцедури, на виконання яких вони призначені.\nУ разі якщо відповідні інструкції або рекомендації, які\nвидаються міжнародними органами стандартизації, вже існують або їх\nрозроблення завершується, призначені органи з оцінки відповідності\nповинні використовувати їх або їхні відповідні частини як основу\nдля їхніх процедур оцінки відповідності, крім випадків, якщо\nвиконання таких інструкцій або рекомендацій було б неефективним\nабо невідповідним з таких причин, зокрема, як: вимоги національної\nбезпеки; запобігання шахрайським діям; захист життя або здоров'я\nлюдини, тварин або рослин, а також захист довкілля; кліматичні чи\nінші географічні чинники; суттєві технологічні або інфраструктурні\nпроблеми, або через характерні для України особливості, умови або\nусталену систему. У цих випадках призначені органи з оцінки\nвідповідності повинні надати на запит пояснення причин\nневикористання міжнародних правил або рекомендацій. { Статтю 19\nдоповнено частиною згідно із Законом N 1107-V ( 1107-16 ) від\n31.05.2007 }\nПерсонал призначеного органу з оцінки відповідності повинен\nзберігати комерційну таємницю, якщо інше не визначено законом.\nПризначений орган з оцінки відповідності регулярно звітує про\nсвою діяльність центральному органу виконавчої влади, який подав\nпропозицію про його призначення, а також центральному органу\nвиконавчої влади з питань оцінки відповідності.\nПризначений орган з оцінки відповідності повинен\nзабезпечувати:\nнадання рівного доступу виробникам продукції, у тому числі з\nінших держав, до процедур оцінки відповідності, зокрема можливості\nздійснювати оцінку відповідності на виробничих площах та отримання\nНаціонального знака відповідності;\nоприлюднення або повідомлення заінтересованій стороні на її\nзапит відомостей про стандартний або очікуваний період здійснення\nкожної процедури оцінки відповідності;\nоперативний розгляд запиту заінтересованої сторони, включаючи\nвивчення повноти документації та доступне і вичерпне інформування\nзаявника про всі виявлені недоліки;\nякнайшвидше доведення результатів оцінки відповідності\nзаявнику для прийняття у разі потреби коригувальних заходів;\nздійснення на прохання заявника (навіть якщо заявка має\nнедоліки) процедури оцінки відповідності, наскільки це можливо, та\nповідомлення його про стадію реалізації процедури оцінки\nвідповідності з поясненням будь-якої затримки;\nобмеження до мінімуму вимог до інформації, необхідних для\nоцінки відповідності;\nвстановлення розміру оплати за здійснення процедур оцінки\nвідповідності;\nдотримання конфіденційності інформації про продукцію, яка\nвиготовляється виробниками (постачальниками), у тому числі з інших\nдержав, для забезпечення здійснення процедур оцінки відповідності\nз метою захисту законних комерційних інтересів;\nоднаковий рівень будь-яких платежів, що стягуються за\nздійснення процедур оцінки відповідності аналогічної продукції,\nдля вітчизняних та іноземних виробників (постачальників) з\nурахуванням витрат на транспортування, зв'язок та інших витрат,\nзумовлених відмінностями в місцезнаходженні виробничого майданчика\nзаявника і призначеного органу з оцінки відповідності;\nрозміщення об'єктів, що використовуються у процедурах оцінки\nвідповідності, і проведення процедури відбору зразків таким чином,\nщоб це не призводило до створення зайвих незручностей для\nзаявників або їх представників.\nУ разі якщо після підтвердження відповідності продукції до її\nхарактеристик вносяться зміни, процедура оцінки відповідності\nстосовно модифікованого товару має обмежуватися заходами,\nнеобхідними для отримання достатньої впевненості в тому, що\nзазначена продукція, як і раніше, відповідає визначеним технічним\nрегламентам.\nПризначені органи з оцінки відповідності повинні визначати\nпроцедуру розгляду претензій, що стосуються виконання процедури\nоцінки відповідності, з урахуванням положень статті 31 цього\nЗакону. Процедури розгляду претензій повинні передбачати ухвалення\nкоригувальних заходів, які застосовуються у разі, якщо буде\nдоведено, що претензія обґрунтована.\nПризначені органи з оцінки відповідності ведуть реєстр\nвиданих сертифікатів відповідності та надають копію сертифіката\nзгідно з установленою центральним органом виконавчої влади, що\nзабезпечує формування державної політики у сфері оцінки\nвідповідності, процедурою до державного реєстру сертифікатів\nвідповідності.\nПризначений орган з оцінки відповідності несе\nвідповідальність за результати оцінки відповідності згідно із\nзаконодавством. { Статтю 29 доповнено частиною згідно із Законом\nN 255-VI ( 255-17 ) від 10.04.2008 }\nСтаття 30. Визнання результатів оцінки відповідності,\nяка була проведена за межами України\nДокументи, які підтверджують результати оцінки відповідності,\nоформлені за встановленою формою, що визначена національними\nстандартами, які видаються призначеними згідно з вимогами статті\n28 цього Закону органами з оцінки відповідності і не потребують\nдодаткової процедури визнання, проведеної за межами України,\nприймаються і визнаються в Україні, якщо процедури, виконані в\nіноземних державах, надають такий самий рівень забезпечення\nвідповідності необхідним (відповідним) технічним регламентам або\nстандартам, як і національні процедури оцінки відповідності.\nПідтвердження еквівалентності оцінки відповідності,\nпроведеної в іноземних державах, встановлюється, а іноземні\nсертифікати відповідності приймаються за умови виконання одного чи\nбільше з таких критеріїв:\nіноземний орган з оцінки відповідності, який видає\nсертифікати та інші відповідні документи, має відповідати вимогам\nстатті 28 цього Закону;\nміж Україною та іноземною державою укладено договір про\nвзаємне визнання результатів робіт з оцінки відповідності, а\nоцінку відповідності проведено іноземним органом з оцінки\nвідповідності, призначеним згідно з таким договором;\nсертифікат відповідності видано органом з оцінки\nвідповідності в іноземній державі, який уклав договір про взаємне\nвизнання з призначеним в Україні органом з оцінки відповідності та\nвнесеним до реєстру призначених органів з оцінки відповідності, і\nу зв'язку з цим призначений в Україні орган з сертифікації видає\nсертифікат про визнання відповідності.\nВизнання результатів оцінки відповідності може обмежуватися\nприйняттям результатів оцінки відповідності залученою призначеними\nорганами з оцінки відповідності стороною, з якою укладено договір.\nРезультати оцінки відповідності визнаються без укладання\nвідповідних міжнародних договорів про взаємне визнання, якщо:\nУкраїна та сторона, яка звертається із запитом про визнання,\nє членами міжнародних або регіональних організацій з оцінки\nвідповідності, що встановили процедуру взаємного визнання органів\nз оцінки відповідності членів;\nоцінку відповідності проводить акредитований іноземний орган\nз оцінки відповідності, а органи, які акредитують органи з оцінки\nвідповідності як в Україні, так і в іноземній державі, є членами\nміжнародної або регіональної організації з акредитації, що\nвстановила процедуру для взаємного визнання стандартів та\nпроцедуру акредитації органів з оцінки відповідності. { Абзац\nтретій частини четвертої статті 30 із змінами, внесеними згідно із\nЗаконом N 4224-VI ( 4224-17 ) від 22.12.2011 }"
    },
    {
      "provision_ref": "art31",
      "section": "31",
      "title": "Стаття 31. Оскарження процедур оцінки відповідності",
      "content": "Особа, яка є заявником процедури оцінки відповідності, може\nоскаржити дії та рішення призначеного органу з оцінки\nвідповідності шляхом надання скарги до апеляційної комісії, що\nутворюється при призначених органах з оцінки відповідності, чи в\nсудовому порядку.\nУ разі незгоди однієї із сторін з рішенням апеляційної\nкомісії призначеного органу з оцінки відповідності воно може бути\nоскаржено в апеляційній комісії центрального органу виконавчої\nвлади з питань оцінки відповідності.\nВитрати на подання скарги здійснюються за рахунок заявника. У\nразі якщо повторна оцінка відповідності відрізняється від\nпопередньої, усі витрати заявника відшкодовуються призначеним\nорганом з оцінки відповідності, який дійшов недостовірних\nрезультатів оцінки відповідності.\nТипове положення про апеляційні комісії та порядок розгляду\nними скарг затверджуються центральним органом виконавчої влади, що\nзабезпечує формування державної політики у сфері оцінки\nвідповідності.\nСтаття 32. Декларація про відповідність\nта сертифікат відповідності\nВиробник продукції складає декларацію про відповідність щодо\nвсіх уведених в обіг товарів, які є об'єктами технічних\nрегламентів, якщо інше не передбачено технічним регламентом.\nУ разі якщо інше не зазначено в технічному регламенті,\nдекларація про відповідність має містити таку інформацію:\nвизначення продукції (назву, тип або номер моделі, будь-яку\nдодаткову інформацію, наприклад номер партії або серійний номер,\nназви складових частин);\nвимоги технічних регламентів, яким відповідає продукція,\nвключаючи посилання на відповідні національні стандарти;\nдодаткову інформацію (сорт або категорію продукції)\nвідповідно до технічного регламенту;\nдату оформлення декларації, назву, адресу, статус та підпис\nвиробника або його уповноваженого представника;\nназву, адресу та ідентифікаційний код у реєстрі призначених\nорганів органу з оцінки відповідності, що провів процедуру оцінки\nвідповідності;\nназву та адресу, за якою зберігається технічна документація з\nпідтвердження відповідності.\nВиробник зобов'язаний отримати в органі з оцінки\nвідповідності сертифікат відповідності згідно з вимогами закону,\nякщо така процедура передбачена технічним регламентом, для\nпідтвердження відповідності.\nФорма декларації про відповідність визначається центральним\nорганом виконавчої влади, що забезпечує формування державної\nполітики у сфері оцінки відповідності."
    },
    {
      "provision_ref": "art33",
      "section": "33",
      "title": "Стаття 33. Національний знак відповідності",
      "content": "Кабінет Міністрів України визначає зразок (опис) та\nзатверджує правила застосування Національного знака відповідності\n( 1599-2001-п ), що використовується для засвідчення відповідності\nтехнічним регламентам.\nНаціональний знак відповідності, визначений у технічному\nрегламенті, застосовується до всієї продукції, яка є об'єктом та\nвідповідає вимогам цього технічного регламенту.\nУ разі оцінки відповідності продукції, що є об'єктом\nтехнічних регламентів, призначеним органом оцінки відповідності до\nНаціонального знака відповідності додається ідентифікаційний код\nцього органу.\nНаціональний знак відповідності наноситься на упаковку або\nетикетку продукції та на рекламні матеріали для процесів або\nпослуг, що відповідають вимогам технічних регламентів.\nНа продукцію, процеси і послуги, які не відповідають\nтехнічним регламентам, на продукцію, процеси і послуги, які не\nпридатні для застосування Національного знака відповідності або\nзнаків відповідності стандартам, пакувальні або рекламні матеріали\nне наносяться знаки або інші позначення, подібні до визначеного\nНаціонального знака відповідності, чи інші позначення.\nЗабороняється застосування Національного знака відповідності\nдо продукції, процесів або послуг, що є об'єктами технічного\nрегулювання, якщо це не визначено в технічних регламентах."
    },
    {
      "provision_ref": "art34",
      "section": "34",
      "title": "Стаття 34. Зобов'язання виробників і постачальників",
      "content": "Виробники і постачальники повинні пропонувати та надавати\nлише послуги або застосовувати процеси чи вводити в обіг продукцію\nвітчизняного або іноземного походження, які є безпечними для життя\nта здоров'я людини, для тварин, рослин, забезпечують захист\nнаціональної безпеки, охорону довкілля та природних ресурсів,\nзапобігання недобросовісній конкуренції.\nВиробники і постачальники повинні забезпечити виконання всіх\nвимог відповідних технічних регламентів перед введенням в обіг\nоб'єктів технічних регламентів.\nВведення в обіг об'єктів технічних регламентів\nсупроводжується декларацією про відповідність та/або сертифікатом\nвідповідності, а також маркуванням продукції Національним знаком\nвідповідності, якщо це передбачено відповідним технічним\nрегламентом.\nВиробник або його уповноважений представник в Україні\nповинні:\nзабезпечити споживачів продукції відповідною інформацією для\nоцінки ризиків, пов'язаних з цією продукцією, якщо такі ризики не\nє очевидними, без попереджень, та вжити заходів для запобігання\nтаким ризикам;\nвилучати з обігу продукцію, якщо вона не відповідає вимогам\nвідповідних технічних регламентів;\nзберігати декларацію про відповідність та/або сертифікати\nвідповідності, іншу технічну документацію, що підтверджує\nвідповідність технічним регламентам, протягом передбачуваного\nперіоду використання продукції, введеної в обіг, та надавати таку\nінформацію за запитом органів ринкового нагляду;\nвідшкодовувати збитки споживачам продукції, процесів і послуг\nу разі, якщо доведена їх невідповідність вимогам технічних\nрегламентів, указаних у декларації про відповідність та/або\nсертифікаті відповідності.\nЯкщо виробник не є резидентом України та відсутній\nуповноважений представник такого виробника в Україні, постачальник\nпродукції, введеної в обіг, зобов'язаний:\nзабезпечити органи ринкового нагляду за їх запитом необхідною\nінформацією стосовно продукції, в тому числі копією декларації про\nвідповідність та, якщо це передбачено вимогами технічного\nрегламенту, сертифікатом відповідності та/або технічною\nдокументацією щодо підтвердження відповідності технічним\nрегламентам;\nприпиняти або тимчасово припиняти продаж продукції у разі\nдоведення, що продукція не відповідає технічним регламентам або\nположенням цього Закону."
    },
    {
      "provision_ref": "art36",
      "section": "36",
      "title": "Стаття 36. Державний ринковий нагляд і контроль продукції",
      "content": "З метою контролю за додержанням виробниками та\nпостачальниками вимог технічних регламентів здійснюються державний\nринковий нагляд і контроль продукції.\nОрганізація та порядок здійснення державного ринкового\nнагляду і контролю продукції визначаються Законом України \"Про\nдержавний ринковий нагляд і контроль нехарчової продукції\"\n( 2735-17 ). { Стаття 36 в редакції Закону N 2735-VI ( 2735-17 )\nвід 02.12.2010 }\nСтаття 37. Утворення центру обробки\nзапитів та надання повідомлень\nЦентр обробки запитів та надання повідомлень стосовно\nстандартів, технічних регламентів та процедур оцінки відповідності\n(далі - центр) утворюється Кабінетом Міністрів України."
    },
    {
      "provision_ref": "art38",
      "section": "38",
      "title": "Стаття 38. Основні функції центру",
      "content": "Основними функціями центру є:\nнадання або організація надання відповідей на запити\nнаціональних та іноземних заінтересованих сторін стосовно\nнаціональних стандартів, технічних регламентів та процедур оцінки\nвідповідності;\nнадання повідомлень щодо проектів або прийнятих технічних\nрегламентів, національних стандартів, процедур оцінки\nвідповідності;\nінформування відповідних центральних органів виконавчої\nвлади, національних виробників та підприємців про технічні\nрегламенти, стандарти та процедури оцінки відповідності інших\nдержав;\nпідготовка та надання коментарів щодо повідомлень,\nпідготовлених іншими державами щодо їх стандартів, технічних\nрегламентів та процедур оцінки відповідності;\nнадання інформації щодо участі та членства України в\nміжнародних або регіональних організаціях стандартизації, системах\nоцінки відповідності, а також щодо укладання двосторонніх та\nбагатосторонніх договорів, які регулюють розроблення та\nзастосування стандартів, технічних регламентів та процедур оцінки\nвідповідності;\nнадання інформації щодо місця опублікування повідомлень або\nмісця, де таку інформацію можна отримати;\nнадання інформації щодо місцезнаходження центрів обробки\nзапитів та надання повідомлень, якщо буде прийнято рішення про\nстворення кількох центрів;\nінші інформаційні послуги на вимогу користувачів.\nЦентр на запит іноземної сторони повинен надавати переклади\nдокументів на мову міжнародних організацій, а якщо обсяг цих\nдокументів великий, - опис цих документів.\nОплата копіювання документів та їх переклад на офіційну мову\nміжнародних організацій, які надаються на вимогу заінтересованих\nсторін, є однаковою як для вітчизняних, так і для іноземних\nсторін, за винятком фактичної вартості доставки цих документів.\nСтаття 39. Повноваження центральних органів\nвиконавчої влади щодо надання повідомлень\nЦентральні органи виконавчої влади, які розробляють\nстандарти, технічні регламенти та процедури оцінки відповідності,\nповинні надавати центру копії таких документів протягом п'яти\nробочих днів після закінчення роботи над проектом стандарту,\nтехнічного регламенту та процедури оцінки відповідності.\nУ разі якщо передбачається, що прийнятий терміновий технічний\nрегламент та/або процедура оцінки відповідності або проект\nтехнічного регламенту та/або процедури оцінки відповідності\nістотно впливає на торгівлю з державами, з якими укладено\nміжнародний договір України, або існують зобов'язання, що\nвипливають із членства України у міжнародній чи регіональній\nорганізації, повідомлення щодо зазначених проектів надсилається\nзаінтересованим сторонам відповідно до процедур, передбачених у\nвідповідному міжнародному договорі України або міжнародній чи\nрегіональній організації.\nПовідомлення про проект технічного регламенту та/або\nпроцедура оцінки відповідності, зазначені в частині першій цієї\nстатті, надаються у формі та в обсязі, встановлених правилами\nдоговору або процедурами відповідних міжнародних та регіональних\nорганізацій, не пізніше ніж за 60 календарних днів перед\nзавершенням робочою групою розроблення проекту технічного\nрегламенту або процедури оцінки відповідності.\nІнформація про прийнятий терміновий технічний регламент та/або\nпроцедуру оцінки відповідності повідомляється центром після їх\nопублікування в інформаційному бюлетені \"Офіційний вісник України\"\nвідповідно до процедур, передбачених у відповідному міжнародному\nдоговорі України або міжнародній чи регіональній організації.\nНа запит заінтересованої особи в межах території держави -\nчлена відповідної міжнародної чи регіональної організації, членом\nякої є Україна, сторони відповідного міжнародного договору, центр\nабо інший уповноважений державний орган повинні забезпечити\nнадання зазначеній особі копії відповідного проекту або прийнятого\nдокумента.\nУ разі якщо двосторонні та багатосторонні договори щодо\nстандартів, технічних регламентів та процедур оцінки відповідності\nзначно впливають на торгівлю держав, які не є сторонами цих\nдоговорів, центр надсилає цим державам повідомлення про такий\nдоговір разом з визначенням продукції та описом договору."
    },
    {
      "provision_ref": "art40",
      "section": "40",
      "title": "Стаття 40. Фінансування діяльності центру",
      "content": "Діяльність центру фінансується за рахунок коштів Державного\nбюджету України та коштів, отриманих від користувачів його послуг.\nУ межах виділених бюджетних коштів фінансуються:\nнауково-дослідні роботи;\nнадсилання повідомлень до міжнародних та регіональних\nорганізацій;\nутримання та забезпечення функціонування центру.\nКошти, отримані від користувачів центру, спрямовуються\nвиключно на розвиток його науково-технічної бази.\n1. Цей Закон набирає чинності з дня його опублікування.\n2. Внести зміни до таких законодавчих актів України:\n1) статтю 15 Господарського кодексу України ( 436-15 )\n(Відомості Верховної Ради України, 2003 р., NN 18-22, ст. 144)\nвикласти в такій редакції:\n\" Стаття 15. Технічне регулювання у сфері господарювання\n1. У сфері господарювання застосовуються:\nтехнічні регламенти;\nстандарти;\nкодекси усталеної практики;\nкласифікатори;\nтехнічні умови.\n2. Застосування стандартів чи їх окремих положень є\nобов'язковим для:\nсуб'єктів господарювання, якщо на стандарти є посилання в\nтехнічних регламентах;\nучасників угоди (контракту) щодо розроблення, виготовлення чи\nпостачання продукції, якщо в ній (ньому) є посилання на певні\nстандарти;\nвиробника чи постачальника продукції, якщо він склав\nдекларацію про відповідність продукції певним стандартам чи\nзастосував позначення цих стандартів у її маркуванні.\n3. У разі виготовлення продукції на експорт, якщо угодою\n(контрактом) визначено інші вимоги, ніж ті, що встановлено\nтехнічними регламентами, дозволяється застосування положень угоди\n(контракту), якщо вони не суперечать законодавству України в\nчастині вимог до процесу виготовлення продукції, її зберігання та\nтранспортування на території України\";\n3) у Законі України \"Про підтвердження відповідності\"\n( 2406-14 ) (Відомості Верховної Ради України, 2001 р., N 32,\nст. 169; 2005 р., N 2, ст. 33):\nа) у статті 1:\nабзаци восьмий і п'ятнадцятий викласти в такій редакції:\n\"підтвердження відповідності - видача документа (декларація\nпро відповідність або сертифікат відповідності) на основі рішення,\nяке приймається після проведення відповідних (необхідних) процедур\nоцінки відповідності, що довели виконання встановлених вимог\";\n\"технічний регламент - закон України або нормативно-правовий\nакт, прийнятий Кабінетом Міністрів України, у якому визначено\nхарактеристики продукції або пов'язані з нею процеси чи способи\nвиробництва, а також вимоги до послуг, включаючи відповідні\nположення, дотримання яких обов'язкове. Він може також містити\nвимоги до термінології, позначок, пакування, маркування чи\nетикетування, які застосовуються до певної продукції, процесу чи\nспособу виробництва\";\nдоповнити абзацами такого змісту:\n\"орган з оцінки відповідності - орган, який надає послуги з\nоцінки відповідності;\nорган, що призначає, - орган, визначений або уповноважений\nКабінетом Міністрів України призначати органи з оцінки\nвідповідності, тимчасово припиняти або відміняти їх призначення чи\nвідміняти тимчасове припинення дії їх призначення;\nоцінка відповідності - доказування, що встановлені вимоги до\nпродукції, процесу, системи, особи або органу виконано шляхом\nвипробування, здійснення контролю або сертифікації;\nпризначення - надання органом, визначеним або уповноваженим\nКабінетом Міністрів України, органу з оцінки відповідності права\nвиконувати певну діяльність з оцінки відповідності вимогам\nтехнічних регламентів;\nпроцедура оцінки відповідності - будь-яка процедура, яка\nпрямо чи опосередковано використовується для визначення того, чи\nвиконуються встановлені вимоги у відповідних технічних регламентах\nчи стандартах. Процедури оцінки відповідності включають процедури\nвідбору зразків, випробування, здійснення контролю, оцінку,\nперевірку, реєстрацію, акредитацію та затвердження, а також їх\nпоєднання\";\nб) статтю 5 доповнити абзацом десятим такого змісту:\n\"розроблення або застосування процедури оцінки відповідності\nу спосіб, достатній для забезпечення відповідності продукції,\nпроцесів та послуг технічним регламентам або стандартам, зважаючи\nна ризики в разі невідповідності\";\nв) у статті 6:\nчастину першу доповнити абзацом сьомим такого змісту:\n\"затверджує порядок здійснення процедур призначення органів з\nоцінки відповідності, що перевіряють відповідність продукції,\nпроцесів і послуг вимогам технічних регламентів\";\nчастину другу доповнити абзацами тринадцятим і чотирнадцятим\nтакого змісту:\n\"призначає органи оцінки з відповідності за пропозиціями\nвідповідних центральних органів виконавчої влади;\nорганізовує нагляд за проведенням робіт з оцінки\nвідповідності призначеними органами з оцінки відповідності\";\nчастину четверту виключити;\nг) статті 7, 8, 10, 12, 15 виключити;\nґ) у тексті Закону слова \"уповноважений орган з\nсертифікації\", \"спеціально уповноважений центральний орган\nвиконавчої влади у сфері підтвердження відповідності\", \"технічний\nрегламент з підтвердження відповідності\" в усіх відмінках і числах\nзамінити відповідно словами \"призначений орган з оцінки\nвідповідності\", \"центральний орган виконавчої влади з питань\nоцінки відповідності\", \"технічний регламент\" у відповідному\nвідмінку і числі.\n3. Кабінету Міністрів України в місячний термін:\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом."
    }
  ],
  "definitions": []
}