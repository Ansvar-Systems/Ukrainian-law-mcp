{
  "id": "ua-law-747-15",
  "type": "statute",
  "title": "Закон України (747-15)",
  "title_en": "",
  "short_name": "747-15",
  "status": "in_force",
  "issued_date": "2003-05-15",
  "url": "https://zakon.rada.gov.ua/laws/show/747-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України у\nзв'язку з прийняттям Закону України \"Про\nфізичний захист ядерних установок, ядерних\nматеріалів, радіоактивних відходів, інших\nджерел іонізуючого випромінювання\"\n( Відомості Верховної Ради України (ВВР), 2003, N 29, ст.236 )\n{ Із змінами, внесеними згідно із Законом\nN 2019-VIII ( 2019-19 ) від 13.04.2017, ВВР, 2017, N 27-28, ст.312 }\n\nВерховна Рада України п о с т а н о в л я є :\nI. Внести зміни до таких законів України:\n1. Статтю 7 Закону України \"Про оперативно-розшукову\nдіяльність\" ( 2135-12 ) (Відомості Верховної Ради України,\n1992 р., N 22, ст. 303; 2000 р., N 10, ст. 79; 2001 р., N 14,\nст. 72) доповнити пунктом 7 такого змісту:\n\"7) брати участь у здійсненні заходів щодо фізичного захисту\nядерних установок, ядерних матеріалів, радіоактивних відходів,\nінших джерел іонізуючого випромінювання, а також у проведенні\nспеціальної перевірки щодо допуску до особливих робіт\".\n2. Статтю 24 Закону України \"Про Службу безпеки України\"\n( 2229-12 ) (Відомості Верховної Ради України, 1992 р., N 27,\nст. 382; 2000 р., N 10, ст. 79; 2002 р., N 33, ст. 236) доповнити\nпунктом 17 такого змісту:\n\"17) брати участь у розробленні та здійсненні заходів щодо\nфізичного захисту ядерних установок, ядерних матеріалів,\nрадіоактивних відходів, інших джерел іонізуючого випромінювання, а\nтакож у проведенні спеціальної перевірки щодо допуску до особливих\nробіт\".\n3. У Законі України \"Про використання ядерної енергії та\nрадіаційну безпеку\" ( 39/95-ВР ) (Відомості Верховної Ради\nУкраїни, 1995 р., N 12, ст. 81; 2000 р., N 9, ст. 68):\n1) абзац восьмий частини першої статті 7 доповнити словами\n\"об'єктів, призначених для поводження з радіоактивними відходами,\nінших джерел іонізуючого випромінювання\";\n2) абзац шостий частини другої статті 33 викласти у такій\nредакції:\n\"визначає, створює та підтримує безперервне функціонування\nсистеми фізичного захисту ядерних установок, ядерних матеріалів,\nоб'єктів, призначених для поводження з радіоактивними відходами,\nінших джерел іонізуючого випромінювання\";\n3) у частині першій статті 35 слова \"джерел іонізуючого\nвипромінювання або ядерних установок\" замінити словами \"ядерних\nустановок, об'єктів, призначених для поводження з радіоактивними\nвідходами, інших джерел іонізуючого випромінювання\";\n4) назву розділу XI та статті 60, 61, 62 і 63 викласти у\nтакій редакції:\n\" Розділ XI\nФІЗИЧНИЙ ЗАХИСТ ЯДЕРНИХ УСТАНОВОК, ЯДЕРНИХ\nМАТЕРІАЛІВ, РАДІОАКТИВНИХ ВІДХОДІВ, ІНШИХ ДЖЕРЕЛ\nІОНІЗУЮЧОГО ВИПРОМІНЮВАННЯ\nСтаття 60. Цілі фізичного захисту ядерних установок, ядерних\nматеріалів, радіоактивних відходів, інших джерел\nіонізуючого випромінювання\nЦілями фізичного захисту ядерних установок, ядерних\nматеріалів, радіоактивних відходів, інших джерел іонізуючого\nвипромінювання є:\nстворення державою умов, які унеможливлювали б акти ядерного\nтероризму, крадіжку або будь-яке інше незаконне вилучення ядерних\nматеріалів, радіоактивних відходів, інших джерел іонізуючого\nвипромінювання, а також зміцнювали б режим нерозповсюдження\nядерної зброї;\nнадання експлуатуючими організаціями (операторами) необхідної\nінформаційної та технічної допомоги органам, які здійснюють\nоперативно-розшукові заходи щодо повернення зниклих ядерних\nматеріалів, радіоактивних відходів, інших джерел іонізуючого\nвипромінювання.\nСтаття 61. Обов'язковість фізичного захисту ядерних\nустановок, ядерних матеріалів, радіоактивних\nвідходів, інших джерел іонізуючого\nвипромінювання\nЗабезпечення фізичного захисту ядерних установок, ядерних\nматеріалів, радіоактивних відходів, інших джерел іонізуючого\nвипромінювання є обов'язковою умовою для надання дозволу\n(ліцензії) на здійснення діяльності на усіх етапах їх життєвого\nциклу, а також на виробництво, використання, зберігання, технічне\nобслуговування ядерних матеріалів, радіоактивних відходів, інших\nджерел іонізуючого випромінювання.\nРівень фізичного захисту ядерних матеріалів, радіоактивних\nвідходів, інших джерел іонізуючого випромінювання під час\nміжнародних перевезень повинен відповідати міжнародним договорам,\nучасником яких є Україна.\nЗабороняються експлуатація ядерних установок, об'єктів,\nпризначених для поводження з радіоактивними відходами, інших\nджерел іонізуючого випромінювання, а також проведення особливих\nробіт з використання ядерних матеріалів у будь-якій формі та під\nчас їх виробництва, використання, перероблення, транспортування\nабо зберігання, якщо не вжито заходів для виконання вимог до\nзабезпечення фізичного захисту.\nСтаття 62. Державне регулювання фізичного захисту ядерних\nустановок, ядерних матеріалів, радіоактивних\nвідходів, інших джерел іонізуючого\nвипромінювання\nДержавне регулювання фізичного захисту ядерних установок,\nядерних матеріалів, радіоактивних відходів, інших джерел\nіонізуючого випромінювання здійснює орган державного регулювання\nядерної та радіаційної безпеки.\nПорядок державного регулювання фізичного захисту ядерних\nустановок, ядерних матеріалів, радіоактивних відходів, інших\nджерел іонізуючого випромінювання встановлює Кабінет Міністрів\nУкраїни.\nСтаття 63. Відповідальність за порушення порядку\nвизначення, створення та підтримку безперервного\nфункціонування систем фізичного захисту ядерних\nустановок, ядерних матеріалів, об'єктів,\nпризначених для поводження з радіоактивними\nвідходами, інших джерел іонізуючого\nвипромінювання\nВідповідальність за порушення порядку визначення, створення\nта підтримку безперервного функціонування систем фізичного захисту\nядерних установок, ядерних матеріалів, об'єктів, призначених для\nповодження з радіоактивними відходами, інших джерел іонізуючого\nвипромінювання несуть експлуатуюча організація (оператор) та інші\nсуб'єкти діяльності у сфері використання ядерної енергії\";\n5) назву та частину першу статті 64 викласти у такій\nредакції:\n\" Стаття 64. Допуск осіб до роботи на ядерних установках з\nядерними матеріалами і об'єктах, призначених для\nповодження з радіоактивними відходами, іншими\nджерелами іонізуючого випромінювання\nДопуск осіб до роботи на ядерних установках з ядерними\nматеріалами і об'єктах, призначених для поводження з\nрадіоактивними відходами, іншими джерелами іонізуючого\nвипромінювання, надає керівник підприємства, установи, організації\nза наявності позитивних висновків спеціальної перевірки всіх\nвідомостей, що подають про себе особи, які бажають виконувати\nроботи на ядерних установках з ядерними матеріалами і об'єктах,\nпризначених для поводження з радіоактивними відходами, іншими\nджерелами іонізуючого випромінювання, відповідно до вимог цього\nЗакону\";\n6) у статті 65:\nабзац перший частини першої та абзац перший частини другої\nпісля слів \"ядерних установках\" доповнити словами \"і об'єктах,\nпризначених для поводження з радіоактивними відходами, іншими\nджерелами іонізуючого випромінювання\";\nабзац другий частини другої доповнити словами \"і об'єктів,\nпризначених для поводження з радіоактивними відходами\";\n7) у статті 81:\nназву та частину першу статті після слів \"ядерної установки\"\nдоповнити словами \"об'єктів, призначених для поводження з\nрадіоактивними відходами\";\nабзац шістнадцятий частини другої викласти у такій редакції:\n\"допуск до роботи з ядерними матеріалами та на ядерних\nустановках і об'єктах, призначених для поводження з радіоактивними\nвідходами, іншими джерелами іонізуючого випромінювання, осіб, які\nне пройшли спеціальної перевірки\";\nабзац тридцять перший частини другої доповнити словами \"та\nрадіоактивних відходів\".\n4. У Законі України \"Про поводження з радіоактивними\nвідходами\" ( 255/95-ВР ) (Відомості Верховної Ради України,\n1995 р., N 27, ст. 198; 2000 р., N 30, ст. 236):\n1) частину третю статті 10 доповнити абзацом такого змісту:\n\"організація діяльності щодо визначення, створення та\nпідтримки безперервного функціонування системи фізичного захисту\nрадіоактивних відходів, а також контроль за її забезпеченням під\nчас збирання, переробки, перевезення, зберігання та захоронення\";\n2) частину другу статті 19 доповнити абзацом такого змісту:\n\"заходи фізичного захисту\".\n\n{ Пункт 5 розділу I втратив чинність на підставі Закону\nN 2019-VIII ( 2019-19 ) від 13.04.2017 }\n\n6. Абзац дев'ятий частини першої статті 7 Закону України \"Про\nдозвільну діяльність у сфері використання ядерної енергії\"\n( 1370-14 ) (Відомості Верховної Ради України, 2000 р., N 9,\nст. 68) після слів \"ядерних матеріалів\" доповнити словами\n\"радіоактивних відходів, інших джерел іонізуючого випромінювання\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 15 травня 2003 року\nN 747-IV\n\nПро внесення змін до деяких законів України у зв'язку з прийняттям Закону України \"Про фізичний захист ядерних установок, ядерних матеріалів, радіоактивних відходів, інших джерел іонізуючого випромінювання\"\nЗакон України від 15.05.2003 № 747-IV\n\nРедакція від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/747-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}