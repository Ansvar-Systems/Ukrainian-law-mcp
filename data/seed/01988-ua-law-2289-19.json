{
  "id": "ua-law-2289-19",
  "type": "statute",
  "title": "Закон України (2289-19)",
  "title_en": "",
  "short_name": "2289-19",
  "status": "in_force",
  "issued_date": "2018-02-08",
  "url": "https://zakon.rada.gov.ua/laws/show/2289-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про охорону культурної спадщини\" щодо надання об’єктам підводної культурної спадщини статусу морського меморіалу\n\n(Відомості Верховної Ради (ВВР), 2018, № 13, ст.71)\n\nВерховна Рада України постановляє :\n\nI. Внести до Закону України \"Про охорону культурної спадщини\" (Відомості Верховної Ради України, 2000 р., № 39, ст. 333 із наступними змінами) такі зміни:\n\n1. Статтю 1 доповнити абзацом двадцять третім такого змісту:\n\n\"морський меморіал - об’єкт підводної культурної спадщини, місце масової загибелі людей, якому надається спеціальний статус, що передбачає його виключну недоторканність, крім потреб наукових досліджень або інвентаризації\".\n\n2. Статтю 13 після частини першої доповнити новою частиною такого змісту:\n\n\"2. Перелік об’єктів підводної культурної спадщини зі статусом морського меморіалу визначається Кабінетом Міністрів України\".\n\nУ зв’язку з цим частину другу вважати частиною третьою.\n\n3. Статтю 17 після частини другої доповнити новою частиною такого змісту:\n\n\"Власність морського меморіалу визначається межами національної юрисдикції (у виключній (морській) економічній зоні, територіальному морі та внутрішніх водах України)\".\n\nУ зв’язку з цим частини третю - п’яту вважати відповідно частинами четвертою - шостою.\n\n4. Статтю 30 доповнити частиною п’ятою такого змісту:\n\n\"На об’єктах підводної культурної спадщини зі статусом морського меморіалу забороняється ведення будь-яких форм діяльності, зокрема підводно-екскурсійної, крім потреб наукових досліджень або інвентаризації\".\n\n5. Статтю 31 доповнити частиною третьою такого змісту:\n\n\"3. Межі розташування об’єктів підводної культурної спадщини зі статусом морського меморіалу визначаються відповідною науково-проектною документацією\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня опублікування цього Закону:\n\nрозробити і привести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n8 лютого 2018 року\n\n№ 2289-VIII\n\nПро внесення змін до Закону України \"Про охорону культурної спадщини\" щодо надання об'єктам підводної культурної спадщини статусу морського меморіалу\nЗакон України від 08.02.2018 № 2289-VIII\n\nПрийняття від 08.02.2018\nПостійна адреса:\nhttps://zakon.rada.gov.ua/go/2289-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}