{
  "id": "ua-law-2677-17",
  "type": "statute",
  "title": "Закон України (2677-17)",
  "title_en": "",
  "short_name": "2677-17",
  "status": "in_force",
  "issued_date": "2010-11-04",
  "url": "https://zakon.rada.gov.ua/laws/show/2677-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України \"Про виконавче\nпровадження\" та деяких інших законодавчих актів України\nщодо вдосконалення процедури примусового виконання\nрішень судів та інших органів (посадових осіб)\n( Відомості Верховної Ради України (ВВР), 2011, N 19-20,\nст.142 )\n{ Із змінами, внесеними згідно із Законом\nN 3773-VI ( 3773-17 ) від 22.09.2011, ВВР, 2012, N 19-20, ст.179\nКодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88\nЗаконами\nN 1403-VIII ( 1403-19 ) від 02.06.2016, ВВР, 2016, N 29, ст.535\nN 1404-VIII ( 1404-19 ) від 02.06.2016, ВВР, 2016, N 30, ст.542\nN 1591-IX ( 1591-20 ) від 30.06.2021 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n{ Пункт 1 розділу I втратив чинність на підставі Закону\nN 1404-VIII ( 1404-19 ) від 02.06.2016 }\n{ Пункт 2 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n3. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) статтю 51-1 виключити;\n2) текст статті 188-13 викласти в такій редакції:\n\"Невиконання законних вимог державного виконавця щодо\nусунення порушень законодавства про виконавче провадження,\nнесвоєчасне подання або неподання звітів про відрахування із\nзаробітної плати та інших доходів боржника, неподання або подання\nнедостовірних відомостей про доходи і майновий стан боржника,\nнеповідомлення боржником про зміну місця проживання чи\nмісцезнаходження або місця роботи (отримання доходів), а також\nнеявка без поважних причин за викликом державного виконавця -\nтягне за собою накладення штрафу від двадцяти до сімдесяти\nнеоподатковуваних мінімумів доходів громадян\";\n3) у статті 221 цифри \"51 - 51-2\" замінити цифрами \"51,\n51-2\";\n4) у пункті 6 частини першої статті 255 слово і цифри \"статті\n51-1\" замінити словом \"стаття\".\n4. У Господарському процесуальному кодексі України\n( 1798-12 ) (Відомості Верховної Ради України, 1992 р., N 6,\nст. 56):\n1) у статті 67:\nабзац шостий частини першої викласти в такій редакції:\n\"зупиненням продажу арештованого майна, якщо подано позов про\nвизнання права власності на це майно і про зняття з нього арешту\";\nчастину третю доповнити реченням такого змісту: \"Оскарження\nухвали про забезпечення позову не зупиняє її виконання\";\n2) частину восьму статті 84 викласти в такій редакції:\n\"Якщо у справі беруть участь кілька позивачів або\nвідповідачів, у рішенні вказується, як вирішено спір щодо кожного\nз них, або зазначається, що обов'язок чи право стягнення є\nсолідарним\";\n3) статтю 89 доповнити частинами третьою - п'ятою такого\nзмісту:\n\"Подання заяви про роз'яснення рішення суду допускається,\nякщо воно ще не виконане або не закінчився строк, протягом якого\nрішення може бути пред'явлене до примусового виконання.\nЗаява про роз'яснення рішення суду розглядається протягом\nдесяти днів. Неявка осіб, які брали участь у справі, і (або)\nдержавного виконавця не перешкоджає розгляду питання про\nроз'яснення рішення суду.\nУхвала, в якій роз'яснюється рішення суду, надсилається\nособам, які брали участь у справі, а також державному виконавцю,\nякщо рішення суду роз'яснено за його заявою\";\n4) частину другу статті 116 доповнити реченням такого змісту:\n\"Якщо судом було вжито заходів щодо забезпечення позову за заявою\nосіб, на користь яких ухвалено судове рішення, суд разом із\nвиконавчим листом видає копію документів, що підтверджують\nвиконання ухвали суду про забезпечення позову\";\n5) статтю 118 виключити.\n5. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) статтю 164 доповнити приміткою такого змісту:\n\"Примітка. У статтях 164 і 165 цього Кодексу під злісним\nухиленням від сплати коштів на утримання дітей (аліментів) або на\nутримання непрацездатних батьків слід розуміти будь-які діяння\nборжника, спрямовані на невиконання рішення суду (приховування\nдоходів, зміну місця проживання чи місця роботи без повідомлення\nдержавного виконавця тощо), які призвели до виникнення\nзаборгованості із сплати таких коштів у розмірі, що сукупно\nскладають суму виплат за шість місяців відповідних платежів\";\n2) статтю 342 викласти в такій редакції:\n\" Стаття 342. Опір представникові влади, працівникові\nправоохоронного органу, державному виконавцю,\nчлену громадського формування з охорони\nгромадського порядку і державного кордону\nабо військовослужбовцеві\n1. Опір представникові влади, крім державного виконавця, під\nчас виконання ним службових обов'язків -\nкарається штрафом до двохсот неоподатковуваних мінімумів\nдоходів громадян або виправними роботами на строк до двох років,\nабо арештом на строк до шести місяців, або обмеженням волі на\nстрок до трьох років.\n2. Опір працівникові правоохоронного органу, державному\nвиконавцю під час виконання ним службових обов'язків, члену\nгромадського формування з охорони громадського порядку і\nдержавного кордону або військовослужбовцеві під час виконання цими\nособами покладених на них обов'язків щодо охорони громадського\nпорядку -\nкарається штрафом від ста до двохсот неоподатковуваних\nмінімумів доходів громадян або арештом на строк від трьох до шести\nмісяців, або обмеженням волі на строк до чотирьох років, або\nпозбавленням волі на строк до двох років.\n3. Дії, передбачені частинами першою або другою цієї статті,\nпоєднані з примушенням цих осіб шляхом насильства або погрози\nзастосування такого насильства до виконання явно незаконних дій, -\nкараються обмеженням волі на строк до п'яти років або\nпозбавленням волі на строк від двох до п'яти років\";\n3) назву та частину першу статті 343 викласти в такій\nредакції:\n\" Стаття 343. Втручання в діяльність працівника\nправоохоронного органу, працівника державної\nвиконавчої служби\n1. Вплив у будь-якій формі на працівника правоохоронного\nоргану чи працівника державної виконавчої служби з метою\nперешкодити виконанню ним службових обов'язків або добитися\nприйняття незаконного рішення -\nкарається штрафом до ста неоподатковуваних мінімумів доходів\nгромадян або виправними роботами на строк до одного року, або\nарештом на строк до трьох місяців\";\n4) абзац перший частини першої статті 384 після слів \"або в\nсуді\" доповнити словами \"завідомо неправдивий звіт оцінювача про\nоцінку майна під час здійснення виконавчого провадження\".\n6. У Сімейному кодексі України ( 2947-14 ) (Відомості\nВерховної Ради України, 2002 р., N 21-22, ст. 135):\n1) частину четверту статті 183 виключити;\n2) у частині третій статті 195 слова \"відповідної\nкваліфікації або некваліфікованого працівника\" виключити.\n7. У Цивільному кодексі України ( 435-15 ) (Відомості\nВерховної Ради України, 2003 р., NN 40-44, ст. 356):\n1) частину другу статті 1071 після слова \"встановлених\"\nдоповнити словами \"законом чи\";\n2) у частині першій статті 1074 слова \"у випадках\" замінити\nсловами \"або в інших випадках\".\n8. У Кримінально-виконавчому кодексі України ( 1129-15 )\n(Відомості Верховної Ради України, 2004 р., N 3-4, ст. 21):\n1) у статті 12 слова \"штрафу і\" виключити;\n2) статтю 26 викласти в такій редакції:\n\" Стаття 26. Порядок виконання покарання у виді штрафу\n1. Засуджений зобов'язаний сплатити штраф у місячний строк\nпісля набрання вироком суду законної сили і повідомити про це\nвідповідний суд шляхом представлення документа про сплату штрафу.\n2. У разі призначення штрафу з розстрочкою виплати певними\nчастинами засуджений зобов'язаний сплачувати штраф у розмірі та\nстроки, встановлені вироком суду. Про сплату відповідної частини\nштрафу засуджений повідомляє відповідний суд шляхом пред'явлення\nдокумента про сплату відповідної частини штрафу.\n3. У разі несплати засудженим штрафу у строк, передбачений\nчастиною першою цієї статті, суд розглядає питання про розстрочку\nвиплати несплаченої суми штрафу або заміну несплаченої суми штрафу\nпокаранням у виді громадських або виправних робіт відповідно до\nзакону.\n4. У разі несплати засудженим чергового платежу при\nпризначенні штрафу з розстрочкою виплати суд через місяць після\nзакінчення строку виплати чергового платежу замінює несплачену\nсуму штрафу покаранням у виді громадських або виправних робіт\nвідповідно до закону\".\n9. У Цивільному процесуальному кодексі України ( 1618-15 )\n(Відомості Верховної Ради України, 2004 р., NN 40-42, ст. 492):\n1) у частині другій статті 114 слова \"виключення майна з\nопису\" замінити словами \"зняття арешту з майна\";\n2) у пункті 5 частини першої статті 152 слова \"про звільнення\nмайна з-під арешту\" замінити словами \"про визнання права власності\nна це майно і про зняття з нього арешту\";\n3) частину першу статті 293 доповнити пунктом 24-1 такого\nзмісту:\n\"24-1) тимчасового обмеження у праві виїзду за межі України\";\n4) частину першу статті 370 доповнити реченням такого змісту:\n\"Суд, який видав виконавчий лист про стягнення аліментів, має\nправо за поданням державного виконавця у разі встановлення кількох\nмісць роботи чи отримання доходів боржника видати дублікат\nвиконавчого листа\";\n5) у частині першій статті 377 слова \"а також питання про\nзвернення стягнення на грошові кошти боржника, що знаходяться на\nйого рахунках в установах банків та інших фінансових установах,\nпри виконанні рішень інших органів (посадових осіб)\" виключити;\n6) доповнити статтею 377-1 такого змісту:\n\" Стаття 377-1. Вирішення питання про тимчасове обмеження\nу праві виїзду за межі України\n1. Питання про тимчасове обмеження боржника - фізичної особи\nабо керівника боржника - юридичної особи у праві виїзду за межі\nУкраїни при виконанні судових рішень та рішень інших органів\n(посадових осіб) вирішується судом за місцезнаходженням органу\nдержавної виконавчої служби за поданням державного виконавця,\nпогодженим з начальником відділу державної виконавчої служби.\n2. Суд негайно розглядає подання, зазначене в частині першій\nцієї статті, без виклику чи повідомлення сторін та інших\nзаінтересованих осіб за участю державного виконавця\";\n7) у частині першій статті 383 слова \"Учасники виконавчого\nпровадження та особи, які залучаються до проведення виконавчих\nдій\" замінити словами \"Сторони виконавчого провадження\".\n10. У Кодексі адміністративного судочинства України\n( 2747-15 ) (Відомості Верховної Ради України, 2005 р., NN 35-37,\nст. 446):\n1) частину п'яту статті 118 викласти в такій редакції:\n\"5. Виконання ухвал з питань забезпечення адміністративного\nпозову здійснюється негайно. Виконання ухвал про заборону вчиняти\nпевні дії виконуються в порядку, встановленому законом для\nвиконання судових рішень\";\n2) частину першу статті 258 доповнити реченням такого змісту:\n\"Якщо судом було вжито заходів щодо забезпечення позову за заявою\nосіб, на користь яких ухвалено судове рішення, суд разом із\nвиконавчим листом видає копії документів, які підтверджують\nвиконання ухвали суду про забезпечення позову\";\n3) частину третю статті 271 виключити.\n11. У Законі України \"Про нотаріат\" ( 3425-12 ) (Відомості\nВерховної Ради України, 1993 р., N 39, ст. 383; 2000 р., N 50,\nст. 436):\n1) частину першу статті 89 доповнити абзацами дев'ятим і\nдесятим такого змісту:\n\"дата набрання юридичної сили;\nстрок пред'явлення виконавчого напису до виконання\";\n2) частину першу статті 91 викласти в такій редакції:\n\"Виконавчий напис може бути пред'явлено до примусового\nвиконання протягом одного року з моменту його вчинення\".\n12. Пункт 5 частини першої статті 6 Закону України \"Про\nпорядок виїзду з України і в'їзду в Україну громадян України\"\n( 3857-12 ) (Відомості Верховної Ради України, 1994 р., N 18,\nст. 101) після слів \"судовим рішенням\" доповнити словами \"рішенням\nіншого органу (посадової особи)\".\n\n{ Пункт 13 втратив чинність на підставі Закону N 3773-VI\n( 3773-17 ) від 22.09.2011 }\n\n{ Пункт 14 втратив чинність на підставі Закону N 1403-VIII\n( 1403-19 ) від 02.06.2016 }\n\n15. У Законі України \"Про банки і банківську діяльність\"\n( 2121-14 ) (Відомості Верховної Ради України, 2001 р., N 5-6,\nст. 30; 2003 р., N 35, ст. 270; 2005 р., N 26, ст. 358; 2006 р.,\nN 35, ст. 296):\n1) у статті 59:\nу частині першій:\nу першому реченні слова \"рішенням суду\" замінити словами\n\"постановою державного виконавця чи рішенням суду\";\nу другому реченні слова \"Звільнення майна та коштів з-під\nарешту\" замінити словами \"Зняття арешту з майна та коштів\";\nу частині четвертій слова \"Рішення суду\" замінити словами\n\"Постанова державного виконавця чи рішення суду\";\n2) пункт 6 частини першої статті 62 викласти в такій\nредакції:\n\"6) органам державної виконавчої служби на їх письмову вимогу\nз питань виконання рішень судів та рішень, що підлягають\nпримусовому виконанню відповідно до Закону України \"Про виконавче\nпровадження\" ( 606-14 ), стосовно стану рахунків конкретної\nюридичної особи або фізичної особи, фізичної особи - суб'єкта\nпідприємницької діяльності\".\n\n{ Пункт 16 розділу I втратив чинність на підставі Закону\nN 1591-IX ( 1591-20 ) від 30.06.2021 }\n\n17. У Законі України \"Про іпотеку\" ( 898-15 ) (Відомості\nВерховної Ради України, 2003 р., N 38, ст. 313; 2006 р., N 13,\nст. 110; 2010 р., N 46, ст. 539):\n1) частину другу статті 41 виключити;\n2) у статті 43 слова \"спеціалізована організація\" у всіх\nвідмінках замінити словами \"організатор прилюдних торгів\" у\nвідповідному відмінку;\n3) у статті 44:\nу частині першій слова \"визначається спеціалізованою\nорганізацією, але він\" і третє речення виключити;\nу частині другій слова \"спеціалізована організація\" у всіх\nвідмінках замінити словами \"організатор прилюдних торгів\" у\nвідповідному відмінку;\n4) у статті 45:\nв абзаці сьомому частини п'ятої слова \"банківський рахунок\nспеціалізованої організації\" замінити словами \"банківський рахунок\nоргану державної виконавчої служби\";\nу тексті слова \"спеціалізована організація\" у всіх відмінках\nзамінити словами \"організатор прилюдних торгів\" у відповідному\nвідмінку;\n5) у частині першій статті 46 слова \"банківський рахунок\nспеціалізованої організації\" замінити словами \"банківський рахунок\nоргану державної виконавчої служби\";\n6) у статті 47:\nчастину першу викласти в такій редакції:\n\"Організатор прилюдних торгів протягом трьох днів з дня\nпідписання переможцем прилюдних торгів протоколу надсилає\nвідповідний протокол державному виконавцю, а також інші документи,\nщо підтверджують реалізацію предмета іпотеки відповідно до цього\nЗакону. На вимогу державного виконавця для перевірки дотримання\nпорядку проведення прилюдних торгів організатор прилюдних торгів\nзобов'язаний подати державному виконавцю повну та достовірну\nінформацію і документи, що стосуються організації та проведення\nторгів\";\nу частині другій:\nабзац перший викласти в такій редакції:\n\"Протягом п'яти робочих днів з дня надходження коштів від\nреалізації предмета іпотеки державний виконавець складає акт про\nреалізацію предмета іпотеки, в якому зазначаються\";\nабзац восьмий викласти в такій редакції:\n\"сума коштів, перерахована за придбаний предмет іпотеки,\nвключаючи гарантійний платіж, та дати їх перерахування\";\nчастину шосту викласти в такій редакції:\n\"Протягом п'яти робочих днів з дня надходження від державного\nвиконавця акта про реалізацію предмета іпотеки організатор\nпроведення прилюдних торгів видає цей акт покупцеві, нотаріально\nпосвідчені копії акта надсилає іпотекодержателю та іпотекодавцю\";\nчастину сьому виключити;\nу тексті слова \"спеціалізована організація\" в усіх відмінках\nзамінити словами \"організатор прилюдних торгів\" у відповідному\nвідмінку.\nII. Прикінцеві та перехідні положення\n1. Цей Закон набирає чинності через 90 днів з дня його\nопублікування.\n2. До створення умов для безпосереднього доступу державних\nвиконавців до офіційних електронних баз даних і реєстрів, які\nмістять інформацію про боржників, їх майно та кошти, органи\nвиконавчої влади, що забезпечують ведення таких реєстрів, подають\nцю інформацію на письмовий запит державних виконавців у триденний\nстрок з моменту його надходження.\n3. Скарги у виконавчому провадженні, подані і не розглянуті\nдо набрання чинності цим Законом, розглядаються в порядку та\nстроки, встановлені на момент їх подачі.\n4. Виконавчі документи, видані до набрання чинності цим\nЗаконом, пред'являються до виконання у строки, встановлені на\nмомент їх видачі.\n5. Кабінету Міністрів України:\nпередбачити в проектах законів про Державний бюджет України\nна 2011 рік та наступні роки видатки на забезпечення виконання\nцього Закону;\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади своїх нормативно-правових\nактів, що суперечать цьому Закону, та прийняття\nнормативно-правових актів, необхідних для реалізації цього Закону.\n\nПрезидент України В.ЯНУКОВИЧ\n\nм. Київ, 4 листопада 2010 року\nN 2677-VI\n\nПро внесення змін до Закону України \"Про виконавче провадження\" та деяких інших законодавчих актів України щодо вдосконалення процедури примусового виконання рішень судів та інших органів (посадових осіб)\nЗакон України; Перелік від 04.11.2010 № 2677-VI\n\nРедакція від 01.08.2022 , підстава — 1591-IX\nПостійна адреса:\nhttps://zakon.rada.gov.ua/go/2677-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}