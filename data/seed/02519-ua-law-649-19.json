{
  "id": "ua-law-649-19",
  "type": "statute",
  "title": "Закон України (649-19)",
  "title_en": "",
  "short_name": "649-19",
  "status": "in_force",
  "issued_date": "2015-07-17",
  "url": "https://zakon.rada.gov.ua/laws/show/649-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо порядку переміщення товарів до району або з району проведення антитерористичної операції\n\n(Відомості Верховної Ради (ВВР), 2015, № 37-38, ст.369)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) доповнити статтею 204 -3 такого змісту:\n\n\" Стаття 204 -3 . Порушення порядку переміщення товарів до району або з району проведення антитерористичної операції\n\n1. Порушення порядку переміщення товарів до району або з району проведення антитерористичної операції -\n\nтягне за собою накладення штрафу на осіб, які переміщують такі товари, від десяти до ста неоподатковуваних мінімумів доходів громадян з конфіскацією таких товарів.\n\n2. Ті самі дії, вчинені особою, яку протягом року було піддано адміністративному стягненню за порушення, передбачене частиною першою цієї статті, -\n\nтягнуть за собою накладення штрафу на осіб, які переміщують такі товари, від ста до двохсот неоподатковуваних мінімумів доходів громадян з конфіскацією таких товарів\";\n\n2) статтю 221 після цифр \"204 -2 \" доповнити цифрами \"204 -3 \";\n\n3) у пункті 1 частини першої статті 255:\n\nа) в абзаці \"органів Державної прикордонної служби України (частини друга, четверта і п’ята статті 85, статті 92, 185 -10 , 191, 204-206 -1 )\" цифри \"204-206 -1 \" замінити цифрами \"204-204 -2 , 205-206 -1 \";\n\nб) абзац \"органів державної податкової служби (статті 51 -2 , 155 -1 , 162 -1 , 162 -2 , 163 -1 –163 -4 , 163 -12 , 164, 164 -5 , 164 -16 , 166 -16 , 166 -17 , 177 -2 )\" викласти в такій редакції:\n\n\"органів державної податкової служби (статті 51 -2 , 155 -1 , 162 -1 , 162 -2 , 163 -1 -163 -4 , 163 -12 , 164, 164 -5 , 164 -16 , 166 -16 , 166 -17 , 177 -2 , 204 -3 )\".\n\n2. Закон України \"Про боротьбу з тероризмом\" (Відомості Верховної Ради України, 2003 р., № 25, ст. 180 із наступними змінами) доповнити статтею 14 -1 такого змісту:\n\n\" Стаття 14 -1 . Порядок переміщення товарів до району або з району проведення антитерористичної операції\n\nПереміщення товарів до району або з району проведення антитерористичної операції здійснюється в порядку, що встановлюється Кабінетом Міністрів України за поданням Служби безпеки України.\n\nОсоби, винні у порушенні порядку переміщення товарів до району або з району проведення антитерористичної операції, несуть відповідальність згідно із законом\".\n\nII. Прикінцеві положення\n\n1. Цей Закон набирає чинності через 14 днів з дня його опублікування.\n\n2. Кабінету Міністрів України протягом 14 днів після опублікування цього Закону:\n\nзатвердити порядок переміщення товарів до району або з району проведення антитерористичної операції;\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n17 липня 2015 року\n\n№ 649-VIII\n\nПро внесення змін до деяких законодавчих актів України щодо порядку переміщення товарів до району або з району проведення антитерористичної операції\nЗакон України від 17.07.2015 № 649-VIII\n\nПрийняття від 17.07.2015\nПостійна адреса:\nhttps://zakon.rada.gov.ua/go/649-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}