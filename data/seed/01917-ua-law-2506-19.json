{
  "id": "ua-law-2506-19",
  "type": "statute",
  "title": "Закон України (2506-19)",
  "title_en": "",
  "short_name": "2506-19",
  "status": "in_force",
  "issued_date": "2018-07-12",
  "url": "https://zakon.rada.gov.ua/laws/show/2506-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро ратифікацію Угоди між Україною та Королівством Нідерландів про міжнародне правове співробітництво щодо злочинів, пов’язаних зі збиттям літака рейсу МН17 Малайзійських авіаліній 17 липня 2014 року\n\n(Відомості Верховної Ради (ВВР), 2018, № 34, ст.260)\n\nВерховна Рада України постановляє:\n\n1. Угоду між Україною та Королівством Нідерландів про міжнародне правове співробітництво щодо злочинів, пов’язаних зі збиттям літака рейсу МН17 Малайзійських авіаліній 17 липня 2014 року , укладену 7 липня 2017 року у м. Таллінні (додається), яка набирає чинності у день отримання через дипломатичні канали останнього письмового повідомлення про завершення Сторонами своїх внутрішньодержавних процедур, необхідних для набрання чинності цією Угодою, ратифікувати із такими заявами:\n\n1) \"При виконанні положень пункту 2 статті 6 Угоди застосовується кримінальне процесуальне законодавство України з урахуванням пункту 4 § 2 \"Прикінцеві положення\" розділу 4 Закону України від 3 жовтня 2017 року \"Про внесення змін до Господарського процесуального кодексу України, Цивільного процесуального кодексу України, Кодексу адміністративного судочинства України та інших законодавчих актів\", відповідно до якого зазначені у ньому положення не мають зворотньої дії в часі та застосовуються до справ, по яких відомості про кримінальне правопорушення внесені в Єдиний реєстр досудових розслідувань після введення в дію цих змін\";\n\n2) \"Україна заявляє, що внаслідок збройної агресії Російської Федерації виконання Угоди на тимчасово окупованих територіях у Донецькій і Луганській областях та в Автономній Республіці Крим і місті Севастополі не гарантується до відновлення повного та ефективного контролю над цими територіями\".\n\n2. Цей Закон набирає чинності з дня набрання чинності Законом України \"Про виконання Угоди між Україною та Королівством Нідерландів про міжнародне правове співробітництво щодо злочинів, пов’язаних зі збиттям літака рейсу МН17 Малайзійських авіаліній 17 липня 2014 року\".\n\nПрезидент України\n\nП.ПОРОШЕНКО\n\nм. Київ\n\n12 липня 2018 року\n\n№ 2506-VIII\n\nПро ратифікацію Угоди між Україною та Королівством Нідерландів про міжнародне правове співробітництво щодо злочинів, пов'язаних зі збиттям літака рейсу МН17 Малайзійських авіаліній 17 липня 2014 року\nЗакон України від 12.07.2018 № 2506-VIII\n\nПрийняття від 12.07.2018\nПостійна адреса:\nhttps://zakon.rada.gov.ua/go/2506-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}