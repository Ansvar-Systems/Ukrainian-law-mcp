{
  "id": "ua-law-1914-17",
  "type": "statute",
  "title": "Закон України (1914-17)",
  "title_en": "",
  "short_name": "1914-17",
  "status": "in_force",
  "issued_date": "2010-02-18",
  "url": "https://zakon.rada.gov.ua/laws/show/1914-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо Господарського процесуального кодексу України\nщодо визначення підсудності справ\nз питань земельних відносин\n( Відомості Верховної Ради України (ВВР), 2010, N 20, ст.200 )\n\nВерховна Рада України п о с т а н о в л я є :\nI. Внести до Господарського процесуального кодексу України\n( 1798-12 ) (Відомості Верховної Ради України, 1992 р., N 6,\nст. 56) такі зміни:\n1. Частину першу статті 12 доповнити пунктом 6 такого змісту:\n\"6) справи у спорах, що виникають із земельних відносин, в\nяких беруть участь суб'єкти господарської діяльності, за винятком\nтих, що віднесено до компетенції адміністративних судів\".\n2. Статтю 16 доповнити частиною восьмою такого змісту:\n\"Справи у спорах, передбачених пунктом 6 частини першої\nстатті 12 цього Кодексу, розглядаються господарським судом за\nмісцезнаходженням об'єктів земельних відносин або основної їх\nчастини, за винятком справ, передбачених частиною четвертою цієї\nстатті\".\nII. Прикінцеві положення\n1. Цей Закон набирає чинності з дня його опублікування.\n2. Позовні заяви у справах, передбачених частиною восьмою\nстатті 16 Господарського процесуального кодексу України\n( 1798-12 ), подані до набрання чинності цим Законом до\nвідповідних господарських судів і за якими провадження не\nвідкрито, передаються цими судами до відповідних судів згідно з\nпідсудністю, визначеною цим Законом.\n3. Судові рішення у справах, передбачених частиною восьмою\nстатті 16 Господарського процесуального кодексу України\n( 1798-12 ), які ухвалені місцевими господарськими судами до\nнабрання чинності цим Законом і не набрали законної сили, можуть\nбути оскаржені до апеляційного господарського суду в порядку,\nвстановленому Господарським процесуальним кодексом України\n( 1798-12 ), і в строки, визначені процесуальним законом, за\nправилами якого була розглянута справа чи ухвалено судове рішення\nсудом першої інстанції.\n4. Неоскаржені судові рішення у справах, передбачених\nчастиною восьмою статті 16 Господарського процесуального кодексу\nУкраїни ( 1798-12 ), ухвалені господарськими судами першої\nінстанції до набрання чинності цим Законом, набирають законної\nсили в порядку і строки, встановлені Господарським процесуальним\nкодексом України ( 1798-12 ).\n5. Після набрання чинності цим Законом касаційні скарги\n(подання) на судові рішення у справах, передбачених частиною\nвосьмою статті 16 Господарського процесуального кодексу України\n( 1798-12 ), підлягають розгляду за правилами Господарського\nпроцесуального кодексу України ( 1798-12 ).\n\nПрезидент України В.ЯНУКОВИЧ\n\nм. Київ, 18 лютого 2010 року\nN 1914-VI\n\nПро внесення змін до Господарського процесуального кодексу України щодо визначення підсудності справ з питань земельних відносин\nЗакон України від 18.02.2010 № 1914-VI\n\nПрийняття від 18.02.2010\nПостійна адреса:\nhttps://zakon.rada.gov.ua/go/1914-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}