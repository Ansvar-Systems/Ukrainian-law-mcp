{
  "id": "ua-law-257-17",
  "type": "statute",
  "title": "Закон України (257-17)",
  "title_en": "",
  "short_name": "257-17",
  "status": "in_force",
  "issued_date": "2008-04-10",
  "url": "https://zakon.rada.gov.ua/laws/show/257-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо усиновлення\n( Відомості Верховної Ради України (ВВР), 2008, N 24, ст.230 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Сімейному кодексі України ( 2947-14 ) (Відомості\nВерховної Ради України, 2002 р., N 21-22, ст. 135):\n1) статтю 127 доповнити частиною другою такого змісту:\n\"2. У разі відмови державним органом реєстрації актів\nцивільного стану у визнанні особи батьком дитини батьківство щодо\nдитини може бути визнане за рішенням суду\";\n2) у статті 211:\nчастину першу викласти в такій редакції:\n\"1. Усиновлювачем дитини може бути дієздатна особа віком не\nмолодша двадцяти одного року, за винятком, коли усиновлювач є\nродичем дитини\";\nабзац перший частини другої доповнити реченням такого змісту:\n\"Різниця у віці між усиновлювачем та дитиною не може бути більшою\nніж сорок п'ять років\";\n3) частину першу статті 212 доповнити пунктом 9 такого\nзмісту:\n\"9) є іноземцями, які не перебувають у шлюбі, крім випадків,\nколи іноземець є родичем дитини\".\n2. Статтю 24 Закону України \"Про охорону дитинства\"\n( 2402-14 ) (Відомості Верховної Ради України, 2001 р., N 30,\nст. 142; 2002 р., N 32, ст. 232; 2005 р., N 10, ст. 191, N 11,\nст. 202) після частини сьомої доповнити новою частиною такого\nзмісту:\n\"Усиновлення дитини, яка є громадянином України, не може\nздійснюватися іноземцем, який не перебуває в шлюбі, за винятком,\nколи іноземець є родичем дитини\".\nУ зв'язку з цим частини восьму - тринадцяту вважати\nвідповідно частинами дев'ятою - чотирнадцятою.\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом трьох місяців з дня\nопублікування цього Закону привести свої нормативно-правові акти у\nвідповідність із цим Законом.\n\nПрезидент України В.ЮЩЕНКО\n\nм. Київ, 10 квітня 2008 року\nN 257-VI\n\nПро внесення змін до деяких законодавчих актів України щодо усиновлення\nЗакон України від 10.04.2008 № 257-VI\n\nПрийняття від 10.04.2008\nПостійна адреса:\nhttps://zakon.rada.gov.ua/go/257-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}