{
  "id": "ua-law-4279-17",
  "type": "statute",
  "title": "Закон України (4279-17)",
  "title_en": "",
  "short_name": "4279-17",
  "status": "in_force",
  "issued_date": "2011-12-22",
  "url": "https://zakon.rada.gov.ua/laws/show/4279-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Податкового кодексу України\nщодо забезпечення оновлення парку автомобілів\nшвидкої медичної допомоги\n( Відомості Верховної Ради України (ВВР), 2012, N 31, ст.389 )\n\nВерховна Рада України п о с т а н о в л я є :\nI. Внести до розділу XX \"Перехідні положення\" Податкового\nкодексу України ( 2755-17 ) (Відомості Верховної Ради України,\n2011 р., NN 13-17, ст. 112) такі зміни:\n1. Підрозділ 2 доповнити пунктом 25 такого змісту:\n\"25. Тимчасово до 31 грудня 2012 року звільняються від\nоподаткування податком на додану вартість операції з постачання, у\nтому числі операції з ввезення на митну територію України\nспеціалізованих транспортних засобів, таких як автомобілі швидкої\nмедичної допомоги товарної позиції 8703 згідно з УКТ ЗЕД\n( 2371г-14 ), які призначені для використання закладами охорони\nздоров'я і оплата вартості яких здійснюється за рахунок коштів\nдержавного та місцевих бюджетів або за замовленням відповідних\nрозпорядників бюджетних коштів.\nУ разі нецільового використання зазначених товарів платник\nподатку зобов'язаний збільшити податкові зобов'язання за\nнаслідками податкового періоду, на який припадає таке порушення,\nна суму податку на додану вартість, що мала бути сплачена в момент\nімпорту (постачання) таких товарів, а також сплатити пеню\nвідповідно до закону\".\n2. Підрозділ 5 доповнити пунктом 4 такого змісту:\n\"4. Тимчасово до 31 грудня 2012 року звільняються від\nоподаткування акцизним податком операції з ввезення на митну\nтериторію України спеціалізованих транспортних засобів, таких як\nавтомобілі швидкої медичної допомоги товарної позиції 8703 згідно\nз УКТ ЗЕД ( 2371г-14 ), які призначені для використання закладами\nохорони здоров'я і оплата вартості яких здійснюється за рахунок\nкоштів державного та місцевих бюджетів або за замовленням\nвідповідних розпорядників бюджетних коштів.\nУ разі нецільового використання зазначених товарів платник\nподатку зобов'язаний збільшити податкові зобов'язання за\nнаслідками податкового періоду, на який припадає таке порушення,\nна суму акцизного податку, що мала бути сплачена в момент імпорту\nтаких товарів, а також сплатити пеню відповідно до закону\".\nII. Прикінцеві положення\n1. Цей Закон набирає чинності з дня, наступного за днем його\nопублікування.\n2. Кабінету Міністрів України в місячний строк з дня набрання\nчинності цим Законом:\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЯНУКОВИЧ\n\nм. Київ, 22 грудня 2011 року\nN 4279-VI\n\nПро внесення змін до Податкового кодексу України щодо забезпечення оновлення парку автомобілів швидкої медичної допомоги\nЗакон України від 22.12.2011 № 4279-VI\n\nПрийняття від 22.12.2011\nПостійна адреса:\nhttps://zakon.rada.gov.ua/go/4279-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}