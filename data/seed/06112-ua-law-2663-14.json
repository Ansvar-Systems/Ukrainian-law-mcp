{
  "id": "ua-law-2663-14",
  "type": "statute",
  "title": "Закон України (2663-14)",
  "title_en": "",
  "short_name": "2663-14",
  "status": "in_force",
  "issued_date": "2001-07-12",
  "url": "https://zakon.rada.gov.ua/laws/show/2663-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 1697-VII ( 1697-18 ) від 14.10.2014, ВВР,\n2015, N 2-3, ст.12 }\nПро внесення змін до Закону України\n\"Про прокуратуру\"\n( Відомості Верховної Ради України (ВВР), 2001, N 44, ст.233 )\n\nВерховна Рада України п о с т а н о в л я є :\nI. Внести такі зміни до Закону України \"Про прокуратуру\"\n( 1789-12 ) (Відомості Верховної Ради України, 1991 р., N 53,\nст. 793; 1993 р., N 22, ст. 229, N 50, ст. 474; 1995 р., N 11,\nст. 71):\n1. У статті 1:\nу назві статті слово \"Вищий\" замінити словом \"Прокурорський\";\nу тексті статті слово \"Вищий\" замінити словом\n\"Прокурорський\", слова \"державними комітетами, відомствами,\nіншими\" - словами \"та іншими центральними органами виконавчої\nвлади\", слова \"Урядом Автономної Республіки Крим\" - словами \"Радою\nміністрів Автономної Республіки Крим\", а слова \"народних\nдепутатів\" та \"і розпорядчими\" виключити.\n2. Статтю 2 викласти у такій редакції:\n\" Стаття 2. Генеральний прокурор України\nГенеральний прокурор України призначається на посаду за\nзгодою Верховної Ради України та звільняється з посади Президентом\nУкраїни. Генеральний прокурор України не менш як один раз на рік\nінформує Верховну Раду України про стан законності. Верховна Рада\nУкраїни може висловити недовіру Генеральному прокуророві України,\nщо має наслідком його відставку з посади.\nГенеральний прокурор України звільняється з посади також у\nразі:\nзакінчення строку, на який його призначено;\nнеможливості виконувати свої повноваження за станом здоров'я;\nпорушення вимог щодо несумісності;\nнабрання законної сили обвинувальним вироком щодо нього;\nприпинення його громадянства;\nподання заяви про звільнення з посади за власним бажанням.\nСтрок повноважень Генерального прокурора України та\nпідпорядкованих йому прокурорів - п'ять років\".\n3. У статті 4 слово \"вищого\" замінити словом\n\"прокурорського\", слова \"територіального громадського\nсамоврядування\" - словами \"самоорганізації населення\", а слова\n\"народних депутатів\" виключити.\n4. Статтю 5 викласти у такій редакції:\n\" Стаття 5. Функції прокуратури\nПрокуратура України становить єдину систему, на яку\nвідповідно до Конституції України та цього Закону покладаються\nтакі функції:\n1) підтримання державного обвинувачення в суді;\n2) представництво інтересів громадянина або держави в суді у\nвипадках, визначених законом;\n3) нагляд за додержанням законів органами, які проводять\nоперативно-розшукову діяльність, дізнання, досудове слідство;\n4) нагляд за додержанням законів при виконанні судових рішень\nу кримінальних справах, а також при застосуванні інших заходів\nпримусового характеру, пов'язаних з обмеженням особистої свободи\nгромадян.\nНа прокуратуру не може покладатися виконання функцій, не\nпередбачених Конституцією України ( 254к/96-ВР ) і цим Законом\".\n5. У частині першій статті 7 перше речення, а також слово\n\"інших\" у другому реченні виключити, а слово \"управління\" замінити\nсловами \"органів місцевого самоврядування\".\n6. У статті 9:\nу частині першій слова \"її Президії, постійних комісій та\nінших органів Верховної Ради України\" замінити словами \"та її\nорганів\", слова \"комітетів та відомств\" - словами \"та інших\nцентральних органів виконавчої влади\", а слова \"Конституційного\nСуду України\", \"його Президії\" виключити;\nу частині другій слова \"її Президії, постійних комісій та\nінших органів Верховної Ради, Уряду Автономної Республіки Крим,\nйого Президії\" замінити словами \"та її органів, Ради міністрів\nАвтономної Республіки Крим\", а слова \"народних депутатів\"\nвиключити;\nу частині третій слова \"місцевих органів управління\" замінити\nсловами \"органів місцевого самоврядування\", а слова \"народних\nдепутатів\" виключити;\nу частині четвертій слова \"народних депутатів\" виключити.\n7. Статтю 10 викласти у такій редакції:\n\" Стаття 10. Координація діяльності по боротьбі із злочинністю\nГенеральний прокурор України та підпорядковані йому прокурори\nкоординують діяльність по боротьбі із злочинністю органів\nвнутрішніх справ, органів служби безпеки, органів податкової\nміліції, органів митної служби та інших правоохоронних органів.\nУ цілях забезпечення координації діяльності органів, вказаних\nу частині першій цієї статті, прокурор скликає координаційні\nнаради, організує робочі групи, витребує статистичну та іншу\nнеобхідну інформацію, а також бере участь в організації нарад\nКоординаційного комітету по боротьбі з організованою злочинністю\nта корупцією при Президенті України\".\n8. У частині четвертій статті 12 слова \"а в передбачених\nзаконом випадках -\" замінити словом \"або\".\n9. У частині другій статті 13 слова \"Чорноморського флоту та\"\nвиключити.\n10. Частину третю статті 15 виключити.\n11. Частину третю статті 18 викласти у такій редакції:\n\"Рішення колегій доводяться до відома працівників органів\nпрокуратури. В разі розбіжностей між прокурором і колегією він\nпроводить в життя своє рішення, але зобов'язаний доповісти про це\nГенеральному прокурору України. Члени колегії можуть повідомити\nсвою особисту думку Генеральному прокурору України, що може бути\nпідставою для розгляду цих розбіжностей на колегії Генеральної\nпрокуратури України\".\n12. Назву глави 1 розділу ІІІ викласти у такій редакції:\n\" Глава 1\n\nНагляд за додержанням і застосуванням законів\".\n13. У назві та абзаці першому частини першої статті 19 слова\n\"загального нагляду\" замінити словами \"нагляду за додержанням і\nзастосуванням законів\".\n14. У статті 20:\nу частині першій:\nабзац перший викласти у такій редакції:\n\"При здійсненні прокурорського нагляду за додержанням і\nзастосуванням законів прокурор має право\";\nу пункті 1 слова \"державних органів, органів місцевого та\nрегіонального самоврядування\" замінити словами \"органів державної\nвлади та органів місцевого самоврядування\";\nу частині другій:\nу пункті 1 слова \"Уряду Автономної Республіки Крим\" замінити\nсловами \"Ради міністрів Автономної Республіки Крим\", слова\n\"державних комітетів і відомств\" - словами \"та інших центральних\nорганів виконавчої влади\", а слова \"народних депутатів\" та \"і\nрозпорядчих\" виключити;\nу пункті 2 слова \"народних депутатів\" виключити.\n15. Частину третю статті 22 викласти у такій редакції:\n\"Орган чи посадова особа можуть оскаржити припис вищестоящому\nпрокурору, який зобов'язаний розглянути скаргу протягом десяти\nднів, або до суду\".\n16. Назву глави 2 викласти у такій редакції:\n\" Глава 2\n\nНагляд за додержанням законів органами, які\nпроводять оперативно-розшукову діяльність,\nдізнання, досудове слідство\".\n17. У статті 29:\nу назві слова \"за законністю в діяльності органів, що ведуть\nборотьбу з злочинністю\" виключити;\nу частині першій слова \"дізнання, попереднього слідства та\nіншими органами, що ведуть боротьбу з злочинністю\" замінити\nсловами \"які проводять оперативно-розшукову діяльність, дізнання,\nдосудове слідство\".\n18. Назву статті 30 викласти у такій редакції:\n\" Стаття 30. Нагляд за додержанням законів органами, які\nпроводять оперативно-розшукову діяльність,\nдізнання і досудове слідство\".\n19. Статтю 31 виключити.\n20. У статті 32 слова \"дізнання і попереднього слідства\"\nзамінити словами \"які проводять оперативно-розшукову діяльність,\nдізнання і досудове слідство\".\n21. Назву глави 3 викласти у такій редакції:\n\" Глава 3\n\nПідтримання державного обвинувачення та\nпредставництво інтересів громадянина або\nдержави в суді\".\n22. Доповнити главу 3 статтею 36-1 у такій редакції:\n\" Стаття 36-1. Представництво прокуратурою інтересів\nгромадянина або держави в суді\nПредставництво прокуратурою інтересів громадянина або держави\nв суді полягає у здійсненні прокурорами від імені держави\nпроцесуальних та інших дій, спрямованих на захист у суді інтересів\nгромадянина або держави у випадках, передбачених законом.\nПідставою представництва у суді інтересів громадянина є його\nнеспроможність через фізичний чи матеріальний стан або з інших\nповажних причин самостійно захистити свої порушені чи оспорювані\nправа або реалізувати процесуальні повноваження, а інтересів\nдержави - наявність порушень або загрози порушень економічних,\nполітичних та інших державних інтересів внаслідок протиправних дій\n(бездіяльності) фізичних або юридичних осіб, що вчиняються у\nвідносинах між ними або з державою.\nФормами представництва є:\nзвернення до суду з позовами або заявами про захист прав і\nсвобод іншої особи, невизначеного кола осіб, прав юридичних осіб,\nколи порушуються інтереси держави, або про визнання незаконними\nправових актів, дій чи рішень органів і посадових осіб;\nучасть у розгляді судами справ;\nвнесення апеляційного, касаційного подання на судові рішення\nабо заяви про їх перегляд за нововиявленими обставинами.\nЗ метою вирішення питання наявності підстав для внесення\nкасаційного подання у справі, розглянутій без участі прокурора,\nпрокурор має право знайомитися з матеріалами справи в суді, робити\nвиписки з неї, отримувати копії документів, що знаходяться у\nсправі.\nПрокурор самостійно визначає підстави для представництва у\nсудах, форму його здійснення і може здійснювати представництво в\nбудь-якій стадії судочинства в порядку, передбаченому\nпроцесуальним законом\".\n23. У назві та тексті статті 37 слова \"касаційне\",\n\"касаційного\" і \"касаційні\" замінити відповідно словами\n\"апеляційне, касаційне\", \"апеляційного, касаційного\" і\n\"апеляційні, касаційні\".\n24. Статті 38 і 39 виключити.\n25. Назву і частину першу статті 40 викласти у такій\nредакції:\n\" Стаття 40. Зміна апеляційного, касаційного та окремого\nподання, відкликання справи із суду\nАпеляційне, касаційне і окреме подання на вирок, рішення,\nухвалу і постанову суду можуть бути доповнені або змінені\nпрокурором, який їх вніс, а також прокурором вищого рівня до\nпочатку розгляду справи судом\".\n26. Статтю 41 виключити.\n27. Назву глави 4 викласти у такій редакції:\n\" Глава 4\n\nНагляд за додержанням законів при виконанні судових\nрішень у кримінальних справах, а також при\nзастосуванні інших заходів примусового характеру,\nпов'язаних з обмеженням особистої свободи\nгромадян\".\n28. У статті 49:\nу частині першій слова \"Президією Верховної Ради України або\"\nвиключити;\nу частинах п'ятій, шостій та сьомій слова \"народних\nдепутатів\" виключити.\n29. Статтю 50-1 викласти у такій редакції:\n\" Стаття 50-1. Пенсійне забезпечення прокурорів і слідчих\nПрокурори і слідчі зі стажем роботи не менше 20 років, у тому\nчислі зі стажем роботи на посадах прокурорів і слідчих прокуратури\nне менше 10 років, мають право на пенсійне забезпечення за вислугу\nроків незалежно від віку. Пенсія призначається в розмірі 80\nвідсотків від суми їхньої місячної (чинної) заробітної плати, до\nкотрої включаються всі види оплати праці, на які нараховуються\nстрахові внески, одержуваної перед місяцем звернення за\nпризначенням пенсії. За кожен повний рік роботи понад 10 років на\nцих посадах пенсія збільшується на 2 відсотки, але не більше\n90 відсотків від суми місячного (чинного) заробітку.\nРозмір виплат (крім посадових окладів, надбавок за класні\nчини, вислугу років), що включаються в заробіток для обчислення\nпенсії, визначається за вибором того, хто звернувся за пенсією, за\nостанні 24 календарні місяці роботи, яка дає право на даний вид\nпенсії, підряд перед зверненням за пенсією або за будь-які 60\nкалендарних місяців такої роботи підряд перед зверненням за\nпенсією незалежно від наявності перерв протягом цього періоду на\nданій роботі.\nСередньомісячна сума зазначених виплат за 24 та 60\nкалендарних місяців визначається шляхом ділення загальної суми цих\nвиплат за 24 календарні місяці роботи підряд перед зверненням за\nпенсією чи за 60 календарних місяців роботи підряд відповідно на\n24 або на 60. Коригування зазначених виплат проводиться шляхом\nзастосування коефіцієнта загального підвищення розмірів посадового\nокладу, надбавок до нього за класний чин. Посадовий оклад,\nнадбавки за класний чин та вислугу років при призначенні пенсії\nвраховуються в розмірах, встановлених на день звільнення з\nроботи, що дає право на даний вид пенсії.\nПрацівникам, які не мають вислуги 20 років, якщо стаж служби\nв органах прокуратури становить не менше 10 років, після\nдосягнення чоловіками 55 років при загальному стажі роботи 25\nроків і більше, а жінками - 50 років при загальному стажі роботи\n20 років і більше, пенсія призначається у розмірі, пропорційному\nкількості повних років роботи на прокурорських посадах з\nрозрахунку 80 відсотків місячного заробітку за 20 років вислуги.\nЗа кожний рік загального стажу понад 25 років для чоловіків і 20\nроків для жінок пенсія збільшується на один відсоток місячного\nзаробітку, з якого вона обчислюється.\nДо 20-річного стажу роботи, що дає право на пенсію за\nвислугою років, зараховується час роботи на прокурорських\nпосадах, перелічених у статті 56 цього Закону, в тому числі у\nвійськовій прокуратурі, стажистами в органах прокуратури,\nслідчими, суддями, на посадах начальницького складу органів\nвнутрішніх справ, офіцерських посадах Служби безпеки України,\nпосадах державних службовців, які займають особи з вищою\nюридичною освітою, в науково-навчальних закладах Генеральної\nпрокуратури України працівникам, яким присвоєно класні чини, на\nвиборних посадах у державних органах, на посадах в інших\nорганізаціях, якщо працівники, що мають класні чини, були\nнаправлені туди, а потім повернулися в прокуратуру, строкова\nвійськова служба, половина строку навчання у вищих юридичних\nнавчальних закладах, частково оплачувана відпустка жінкам по\nдогляду за дитиною до досягнення нею трьох років.\nДо пенсії за вислугу років, призначеної згідно з цією\nстаттею, встановлюються надбавки на утримання непрацездатних\nчленів сім'ї та на догляд за одиноким пенсіонером у розмірах і за\nумов, передбачених статтею 21 Закону України \"Про пенсійне\nзабезпечення\" ( 1788-12 ).\nПраво на пенсію за вислугу років мають особи, які\nбезпосередньо перед зверненням за призначенням такої пенсії\nпрацюють в органах прокуратури чи в науково-навчальних закладах\nГенеральної прокуратури України, а також особи, звільнені з\nпрокурорсько-слідчих посад органів прокуратури за станом здоров'я,\nу зв'язку із скороченням чисельності або штату працівників та у\nзв'язку з обранням їх на виборні посади органів державної влади чи\nорганів місцевого самоврядування.\nПрокурорам і слідчим, що визнані інвалідами I або II групи,\nпризначається пенсія по інвалідності в розмірах, передбачених\nчастиною першою цієї статті, за наявності стажу роботи в органах\nпрокуратури не менше 10 років.\nПрокурорам і слідчим, які мають одночасно право на різні\nдержавні пенсії, призначається одна пенсія за їхнім вибором, у\nтому числі на умовах, передбачених статтею 37 Закону України \"Про\nдержавну службу\" ( 3723-12 ). Військові прокурори і слідчі\nвійськових прокуратур при звільненні з військової служби мають\nправо на одержання пенсії відповідно до цієї статті або на\nодержання пенсії, встановленої законом для військовослужбовців.\nОсоби, звільнені з роботи в порядку дисциплінарного стягнення\nз позбавленням класного чину або позбавлені класного чину за\nвироком суду, втрачають право на пенсійне забезпечення за вислугою\nроків. Права на одержання пенсії, передбаченої цією статтею,\nпозбавляються також особи, звільнені з роботи у зв'язку з\nзасудженням за умисний злочин, вчинений з використанням свого\nпосадового становища, або вчиненням корупційного діяння.\nПенсії за вислугу років відповідно до цієї статті\nпризначаються органами соціального захисту населення і\nвиплачуються за рахунок коштів Державного бюджету України.\nОбчислення (перерахунок) пенсій провадиться за документами\nпенсійної справи та документами, додатково поданими пенсіонерами,\nвиходячи з розміру місячного заробітку за відповідною посадою, з\nякої особа вийшла на пенсію, станом на час звернення за\nпризначенням або перерахунком.\nЗа пенсіонерами і членами їхніх сімей зберігаються пільги і\nгарантії соціального захисту, передбачені цим Законом та іншими\nзаконами. Пенсіонери і члени їхніх сімей, що проживають разом із\nними, мають також право на медичне обслуговування в тих медичних\nзакладах, в яких вони перебували на обліку до виходу на пенсію\nпрацівника прокуратури.\nПенсія, призначена відповідно до цієї статті, виплачується у\nповному розмірі незалежно від заробітку (прибутку), одержуваного\nпісля виходу на пенсію. Прокурори і слідчі прокуратури, яким\nпризначено пенсію за вислугу років і які працюють на\nпрокурорсько-слідчих посадах, мають право одержувати заробітну\nплату відповідно до законодавства.\nПрокурорам і слідчим у разі виходу на пенсію за вислугою\nроків чи по інвалідності виплачується грошова допомога без сплати\nподатку у розмірі місячного заробітку, з якого обчислена пенсія,\nза кожен повний рік роботи прокурором, слідчим прокуратури чи на\nпосадах у науково-навчальних закладах прокуратури.\nЧленам сімей прокурора або слідчого (батькам, дружині,\nчоловіку, дітям, які не досягли 18 років або старшим цього віку,\nякщо вони стали інвалідами до досягнення ними 18 років, а тим, які\nнавчаються, - до закінчення навчальних закладів, але не довше ніж\nдо досягнення ними 23-річного віку), які були на його утриманні на\nмомент смерті, призначається пенсія на випадок втрати\nгодувальника, за наявності у нього стажу роботи в органах\nпрокуратури не менше 10 років, у розмірі 60 відсотків від\nсередньомісячного (чинного) заробітку на одного члена сім'ї,\n80 відсотків - на двох і більше членів сім'ї.\nПризначені працівникам прокуратури пенсії перераховуються у\nзв'язку з підвищенням заробітної плати відповідних категорій\nпрокурорсько-слідчих працівників. Перерахунок призначених пенсій\nпровадиться з першого числа місяця, що йде за місяцем, в якому\nнастали обставини, що тягнуть за собою зміну розміру пенсії. Якщо\nпри цьому пенсіонер набув права на підвищення пенсії, різницю в\nпенсії за минулий час може бути виплачено йому не більш як за\n12 місяців. Перерахунок пенсій провадиться з урахуванням фактично\nотримуваних працівником виплат і умов оплати праці, що існували на\nдень його звільнення з роботи.\nПоложення цієї статті поширюються також на пенсіонерів з\nчисла працівників прокуратури, яким до набрання чинності цим\nЗаконом призначена пенсія за віком, вислугою років або за\nінвалідністю безпосередньо з прокурорсько-слідчих посад і посад у\nнауково-навчальних закладах, незалежно від часу виходу на пенсію,\nза умови наявності у них стажу роботи, передбаченого цією статтею.\nНа ветеранів війни, які мають необхідний стаж роботи для\nпризначення пенсії за вислугою років, дія цієї статті поширюється\nнезалежно від того, з яких підприємств, установ чи організацій\nвони вийшли на пенсію\".\n30. У частині третій статті 52 слова \"народних депутатів\"\nвиключити.\n31. У статті 55 слова \"Президія Верховної Ради України\"\nзамінити словами \"Кабінет Міністрів України\".\nII. Перехідні положення\n1. Цей Закон набирає чинності з дня його опублікування.\n2. Прокуратура продовжує виконувати відповідно до чинних\nзаконів функцію нагляду за додержанням і застосуванням законів та\nфункцію попереднього слідства - до введення в дію законів, що\nрегулюють діяльність державних органів щодо контролю за\nдодержанням законів, та до формування системи досудового слідства\nі введення в дію законів, що регулюють її функціонування.\n\nПрезидент України Л.КУЧМА\n\nм. Київ, 12 липня 2001 року\nN 2663-III\n\nПро внесення змін до Закону України \"Про прокуратуру\"\nЗакон України від 12.07.2001 № 2663-III\n\nВтрата чинності від 15.07.2015 , підстава — 1697-VII\nПостійна адреса:\nhttps://zakon.rada.gov.ua/go/2663-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}