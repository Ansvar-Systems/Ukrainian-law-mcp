{
  "id": "ua-law-1745-15",
  "type": "statute",
  "title": "Закон України (1745-15)",
  "title_en": "",
  "short_name": "1745-15",
  "status": "in_force",
  "issued_date": "2004-06-03",
  "url": "https://zakon.rada.gov.ua/laws/show/1745-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо захисту населення від впливу шуму\n( Відомості Верховної Ради України (ВВР), 2004, N 36, ст.434 )\n{ Із змінами, внесеними згідно із Законами\nN 580-VIII ( 580-19 ) від 02.07.2015, ВВР, 2015, N 40-41, ст.379\nN 2573-IX ( 2573-20 ) від 06.09.2022 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) статтю 182 викласти в такій редакції:\n\" Стаття 182. Порушення вимог законодавчих та інших\nнормативно-правових актів щодо захисту населення\nвід шкідливого впливу шуму чи правил додержання\nтиші в населених пунктах і громадських місцях\nПорушення вимог законодавчих та інших нормативно-правових\nактів щодо захисту населення від шкідливого впливу шуму чи правил\nдодержання тиші в населених пунктах і громадських місцях -\nтягне за собою попередження або накладення штрафу на громадян\nвід п'яти до п'ятнадцяти неоподатковуваних мінімумів доходів\nгромадян і накладення штрафу на посадових осіб та громадян -\nсуб'єктів господарської діяльності - від п'ятнадцяти до тридцяти\nнеоподатковуваних мінімумів доходів громадян.\nДії, передбачені частиною першою цієї статті, вчинені особою,\nяку протягом року було піддано адміністративному стягненню за такі\nж порушення, -\nтягнуть за собою накладення штрафу на громадян від\nп'ятнадцяти до тридцяти неоподатковуваних мінімумів доходів\nгромадян із конфіскацією звуковідтворювальної апаратури,\nпіротехнічних засобів, інших предметів порушення тиші або без\nтакої і на посадових осіб та громадян - суб'єктів господарської\nдіяльності - від п'ятдесяти до ста п'ятдесяти неоподатковуваних\nмінімумів доходів громадян із конфіскацією звуковідтворювальної\nапаратури, піротехнічних засобів, інших предметів порушення тиші\";\n2) у статті 218:\nу частині першій слово та цифри \"статтями 181-1, 182\"\nзамінити словами та цифрами \"статтею 181-1, частиною першою\nстатті 182, статтями\";\nу частині другій слово та цифри \"статтями 182\" замінити\nсловами та цифрами \"частиною першою статті 182, статтями\";\n3) у статті 219 слово та цифри \"статтями 182\" замінити\nсловами та цифрами \"частиною першою статті 182, статтями\";\n4) статтю 221 та частину першу статті 294 після слів та цифр\n\"частинами першою, другою і третьою статті 181\" доповнити словами\nта цифрами \"частиною другою статті 182\".\n\n{ Пункт 2 розділу I втратив чинність на підставі Закону\nN 580-VIII ( 580-19 ) від 02.07.2015 }\n\n{ Пункт 3 розділу I втратив чинність на підставі Закону\nN 2573-IX ( 2573-20 ) від 06.09.2022 }\n\n4. Статтю 13 Закону України \"Про охорону атмосферного\nповітря\" ( 2707-12 ) (Відомості Верховної Ради України, 2001 р.,\nN 48, ст. 252) після частини першої доповнити новою частиною\nтакого змісту:\n\"Дозволи на гранично допустимі рівні шуму, що утворюється\nстаціонарними джерелами, зокрема під час роботи машин, механізмів,\nобладнання, інструментів, а також користування\nзвуковідтворювальною апаратурою та музичними інструментами у\nконцертних і танцювальних залах та на відкритих майданчиках, у\nтеатрах і кінотеатрах, дискотеках, казино, інших закладах\nрозважального та грального бізнесу і культури, музичних закладах\nосвіти, у ресторанах, кафе, барах, інших закладах громадського\nхарчування, торгівлі, побутового обслуговування тощо, видаються в\nпорядку, встановленому цим Законом\".\nУ зв'язку з цим частину другу вважати частиною третьою.\nII. Прикінцеві положення\n1. Цей Закон набирає чинності з дня його опублікування.\n2. До приведення законів України, інших нормативно-правових\nактів у відповідність із нормами цього Закону вони застосовуються\nу частині, що не суперечить цьому Закону.\n3. Кабінету Міністрів України протягом шести місяців після\nнабрання чинності цим Законом:\nпривести у відповідність із цим Законом свої\nнормативно-правові акти;\nзабезпечити прийняття нормативно-правових актів, що\nвипливають із цього Закону;\nзабезпечити перегляд і скасування міністерствами, іншими\nцентральними органами виконавчої влади їх нормативно-правових\nактів, що суперечать цьому Закону;\nзабезпечити публікацію санітарних норм припустимих рівнів\nшуму в порядку, встановленому для публікації нормативно-правових\nактів.\n\nПрезидент України Л.КУЧМА\n\nм. Київ, 3 червня 2004 року\nN 1745-IV\n\nПро внесення змін до деяких законодавчих актів України щодо захисту населення від впливу шуму\nЗакон України від 03.06.2004 № 1745-IV\n\nРедакція від 01.10.2023 , підстава — 2573-IX\nПостійна адреса:\nhttps://zakon.rada.gov.ua/go/1745-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}