{
  "id": "ua-law-891-17",
  "type": "statute",
  "title": "Закон України (891-17)",
  "title_en": "",
  "short_name": "891-17",
  "status": "in_force",
  "issued_date": "2009-01-15",
  "url": "https://zakon.rada.gov.ua/laws/show/891-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "1. У цьому Законі нижченаведені терміни вживаються в такому\nзначенні:\n1) будівництво автомобільної дороги - комплекс\nдорожньо-будівельних робіт, пов'язаних з будівництвом,\nреконструкцією та капітальним ремонтом автомобільної дороги;\n2) експлуатаційна готовність автомобільної дороги -\nтранспортно-експлуатаційний стан автомобільної дороги, який\nвідповідає стандартам і нормам з утримання автомобільних доріг\nзагального користування;\n3) експлуатація автомобільної дороги - дії концесіонера,\nспрямовані на забезпечення безперервного та безпечного\nфункціонування автомобільної дороги відповідно до стандартів і\nнорм з утримання автомобільних доріг, положень концесійного\nдоговору;\n4) концесієдавець - держава в особі Кабінету Міністрів\nУкраїни або органу виконавчої влади, уповноваженого ним на\nпроведення концесійного конкурсу, укладення концесійного договору\nта виконання зобов'язань, що випливають з нього;\n5) концесійний договір - зареєстрований в установленому\nпорядку договір, за яким концесіонер зобов'язується здійснювати\nбудівництво та/або експлуатацію автомобільної дороги, а\nконцесієдавець - надати концесіонеру права на будівництво та/або\nексплуатацію автомобільної дороги на строк дії договору;\n6) концесія - надання концесієдавцем на підставі концесійного\nдоговору на платній та строковій основі концесіонеру права на\nбудівництво та/або експлуатацію автомобільної дороги за умови\nвзяття концесіонером на себе зобов'язань щодо її будівництва\nта/або експлуатації.\nІнші терміни вживаються у значенні, визначеному в законах\nУкраїни \"Про автомобільні дороги\" ( 2862-15 ), \"Про концесії\"\n( 997-14 ), Земельному кодексі України ( 2768-14 ) та інших\nнормативно-правових актах.\nСтаття 2. Особливості будівництва та/або експлуатації\nавтомобільних доріг на умовах концесії\n1. Відповідно до державної програми розвитку автомобільних\nдоріг загального користування та з урахуванням\nсоціально-економічної ефективності таких доріг Кабінет Міністрів\nУкраїни визначає об'єкти концесії у сфері будівництва та/або\nексплуатації автомобільних доріг і затверджує їх перелік.\nПри визначенні об'єктів концесії має бути забезпечена\nможливість альтернативного проїзду відповідно до Закону України\n\"Про автомобільні дороги\" ( 2862-15 ).\n2. Рішення щодо будівництва та/або експлуатації автомобільних\nдоріг на умовах концесії приймає Кабінет Міністрів України на\nпідставі техніко-економічного обґрунтування.\n3. У частині передачі концесіонеру права на будівництво\nавтомобільної дороги концесійний договір набирає чинності з\nмоменту набуття права на користування земельними ділянками,\nнаданими в установленому порядку для будівництва автомобільної\nдороги.\n4. Концесієдавець може частково фінансувати (співфінансувати)\nбудівництво та/або експлуатацію автомобільних доріг на умовах\nконцесії в обсягах та порядку, визначених концесійним договором,\nза рахунок коштів, передбачених у спеціальному фонді державного\nбюджету для розвитку мережі та утримання автомобільних доріг\nзагального користування.\n5. Майно, створене на виконання умов концесійного договору\nабо отримане у концесію і розташоване у межах смуги відведення\nавтомобільної дороги, є об'єктом права державної власності, що\nпередається концесіонеру у володіння та користування на строк дії\nконцесійного договору.\nНабуте концесіонером майно, розташоване за межами смуги\nвідведення автомобільної дороги, є об'єктом права власності\nконцесіонера.\n6. Прийняття в експлуатацію автомобільної дороги є підставою\nдля її включення у разі потреби в установленому порядку до\nпереліку автомобільних доріг загального користування."
    },
    {
      "provision_ref": "art3",
      "section": "3",
      "title": "Стаття 3. Особливості проведення концесійного конкурсу",
      "content": "1. Порядок проведення концесійного конкурсу на будівництво\nта/або експлуатацію автомобільних доріг затверджує Кабінет\nМіністрів України відповідно до закону.\n2. Умови проведення концесійного конкурсу затверджуються\nцентральним органом виконавчої влади, який здійснює державне\nуправління автомобільними дорогами загального користування, на\nпідставі техніко-економічного обґрунтування та/або\nпроектно-кошторисної документації."
    },
    {
      "provision_ref": "art4",
      "section": "4",
      "title": "Стаття 4. Дохід концесіонера",
      "content": "1. До джерел доходу концесіонера від експлуатації\nавтомобільної дороги належать:\nплата за проїзд автомобільною дорогою, що вноситься\nкористувачем;\nплата за експлуатаційну готовність автомобільної дороги, що\nвноситься концесієдавцем;\nплата за експлуатацію об'єктів дорожнього сервісу, що\nвноситься користувачем;\nдотації та/або компенсації, що надаються концесієдавцем.\nІнші джерела доходу концесіонера визначаються концесієдавцем\nна підставі техніко-економічного обґрунтування та/або\nпроектно-кошторисної документації і зазначаються в конкурсній\nдокументації та концесійному договорі.\n2. Максимальний і мінімальний розмір плати за проїзд\nавтомобільними дорогами, побудованими на умовах концесії, порядок\nрозрахунку і надання дотацій, компенсацій, а також порядок\nрозрахунку плати за експлуатаційну готовність автомобільної дороги\nвизначає Кабінет Міністрів України.\n3. Порядок безоплатного проїзду автомобільними дорогами,\nпобудованими на умовах концесії, відшкодування за нього (в разі\nстихійного лиха, катастрофи, епідемії, епізоотії, проїзду\nтранспортних засобів, що використовуються органами державної\nвлади, підрозділами Міністерства оборони України, прикордонної\nслужби, внутрішніх військ, органів внутрішніх справ та швидкої\nмедичної допомоги) визначає Кабінет Міністрів України."
    },
    {
      "provision_ref": "art5",
      "section": "5",
      "title": "Стаття 5. Права та обов'язки концесієдавця",
      "content": "1. Концесієдавець зобов'язаний:\n1) забезпечити незмінність цільового призначення земельної\nділянки та гарантувати відсутність обмежень і обтяжень щодо її\nвикористання згідно з умовами концесійного договору;\n2) сприяти концесіонеру в отриманні необхідних дозволів,\nліцензій.\n2. Концесієдавець має також інші права і обов'язки,\nпередбачені концесійним договором та законодавством України."
    },
    {
      "provision_ref": "art6",
      "section": "6",
      "title": "Стаття 6. Концесійні платежі",
      "content": "1. Концесійні платежі вносяться концесіонером відповідно до\nумов концесійного договору незалежно від результатів господарської\nдіяльності з моменту одержання концесіонером доходу від\nексплуатації автомобільної дороги.\n2. Концесійні платежі зараховуються до Державного бюджету\nУкраїни і використовуються тільки для фінансування будівництва,\nреконструкції, ремонту та утримання автомобільних доріг загального\nкористування."
    },
    {
      "provision_ref": "art7",
      "section": "7",
      "title": "Стаття 7. Права та обов'язки концесіонера",
      "content": "1. Концесіонер має право споруджувати на землях дорожнього\nгосподарства об'єкти дорожнього сервісу автомобільної дороги,\nпереданої у концесію.\n2. Концесіонер зобов'язаний:\n1) забезпечувати технічний стан автомобільної дороги\nвідповідно до стандартів і норм з утримання автомобільних доріг\nзагального користування;\n2) передати після закінчення строку дії концесійного договору\nконцесієдавцеві автомобільну дорогу в технічному стані, який\nвідповідає вимогам стандартів і норм з будівництва, реконструкції,\nремонту та утримання автомобільних доріг загального користування,\nщо діють на момент передачі.\n3. Концесіонер має також інші права і обов'язки, передбачені\nконцесійним договором та законодавством України\".\nII. Прикінцеві положення\n1. Цей Закон набирає чинності з дня його опублікування.\n2. Внести зміни до таких законів України:\n1) у Законі України \"Про концесії\" ( 997-14 ) (Відомості\nВерховної Ради України, 1999 р., N 41, ст. 372; 2002 р., N 16,\nст. 114, N 48, ст. 362; 2004 р., N 19, ст. 254; 2005 р., N 26,\nст. 349, N 51, ст. 554):\nв абзаці шостому частини другої статті 3 слова \"будівництво\nта експлуатація\" замінити словами \"будівництво (комплекс\nдорожньо-будівельних робіт, пов'язаних з будівництвом,\nреконструкцією, капітальним ремонтом) та/або експлуатація\";\nу другому реченні частини третьої статті 7 слова \"відповідний\nпоточний рахунок\" замінити словами \"поточний рахунок\nконцесієдавця\";\nчастину четверту статті 8 викласти в такій редакції:\n\"4. Заявки на участь у концесійному конкурсі подаються\nпротягом шістдесяти днів з дня оголошення конкурсу, а в разі\nнадання концесії на будівництво та/або експлуатацію автомобільних\nдоріг - протягом строку, визначеного концесієдавцем\";\nу частині першій статті 10:\nабзаци чотирнадцятий і шістнадцятий викласти в такій\nредакції:\n\"відповідальність за невиконання або неналежне виконання\nзобов'язань, що випливають з концесійного договору\";\n\"порядок внесення змін та розірвання договору\";\nдоповнити абзацами вісімнадцятим - двадцятим такого змісту:\n\"право на отримання інформації та проведення перевірки\nвиконання умов договору;\nпорядок та умови передачі, у тому числі з наданням гарантії\nкредиторам, прав і зобов'язань, що випливають з концесійного\nдоговору;\nпорядок використання об'єктів права інтелектуальної\nвласності\";\n2) у Законі України \"Про автомобільні дороги\" ( 2862-15 )\n(Відомості Верховної Ради України, 2005 р., N 51, ст. 556):\nчастину другу статті 15 виключити;\nчастину другу статті 27 доповнити словами \"на підставі\nтехніко-економічного обґрунтування та/або проектно-кошторисної\nдокументації\";\nчастину першу статті 30 доповнити словами \"або концесіонери\"."
    }
  ],
  "definitions": []
}