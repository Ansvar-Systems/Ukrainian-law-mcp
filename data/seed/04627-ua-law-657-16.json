{
  "id": "ua-law-657-16",
  "type": "statute",
  "title": "Закон України (657-16)",
  "title_en": "",
  "short_name": "657-16",
  "status": "in_force",
  "issued_date": "2007-02-08",
  "url": "https://zakon.rada.gov.ua/laws/show/657-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до статті 77 Основ\nзаконодавства України про охорону здоров'я\n( Відомості Верховної Ради України (ВВР), 2007, N 16, ст.215 )\n\nВерховна Рада України п о с т а н о в л я є :\nI. Пункт \"ї\" частини першої статті 77 Основ законодавства\nУкраїни про охорону здоров'я ( 2801-12 ) (Відомості Верховної Ради\nУкраїни, 1993 р., N 4, ст. 19; 2003 р., N 10-11, ст. 86; 2004 р.,\nN 17-18, ст. 250, N 43-44, ст. 493; 2005 р., N 26, ст. 355)\nвикласти в такій редакції:\n\"ї) безплатне користування житлом з освітленням і опаленням\nтим, хто проживає і працює у сільській місцевості і селищах\nміського типу, а також пенсіонерам, які раніше працювали медичними\nта фармацевтичними працівниками і проживають у цих населених\nпунктах, надання пільг щодо сплати земельного податку,\nкредитування, обзаведення господарством і будівництва приватного\nжитла, придбання автомототранспорту\".\nII. Прикінцеві положення\n1. Цей Закон набирає чинності з дня його опублікування.\n2. До приведення законів України, інших нормативно-правових\nактів у відповідність із нормами цього Закону вони застосовуються\nв частині, що не суперечить цьому Закону.\n3. Кабінету Міністрів України у тримісячний термін з дня\nнабрання чинності цим Законом:\nподати на розгляд Верховної Ради України пропозиції щодо\nприведення законів України у відповідність із цим Законом;\nпривести у відповідність із цим Законом свої\nнормативно-правові акти;\nзабезпечити прийняття нормативно-правових актів, що\nвипливають із цього Закону;\nзабезпечити приведення міністерствами, іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України В.ЮЩЕНКО\n\nм. Київ, 8 лютого 2007 року\nN 657-V\n\nПро внесення зміни до статті 77 Основ законодавства України про охорону здоров'я\nЗакон України від 08.02.2007 № 657-V\n\nПрийняття від 08.02.2007\nПостійна адреса:\nhttps://zakon.rada.gov.ua/go/657-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}