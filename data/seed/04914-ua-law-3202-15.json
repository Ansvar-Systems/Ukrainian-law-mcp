{
  "id": "ua-law-3202-15",
  "type": "statute",
  "title": "Закон України (3202-15)",
  "title_en": "",
  "short_name": "3202-15",
  "status": "in_force",
  "issued_date": "2005-12-15",
  "url": "https://zakon.rada.gov.ua/laws/show/3202-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів\nУкраїни щодо запобігання фінансовим правопорушенням,\nзабезпечення ефективного використання бюджетних\nкоштів, державного і комунального майна\n( Відомості Верховної Ради України (ВВР), 2006, N 14, ст.117 )\n{ Із змінами, внесеними згідно із Законами\nN 2258-VIII ( 2258-19 ) від 21.12.2017, ВВР, 2018, N 9, ст.50\nN 4196-IX ( 4196-20 ) від 09.01.2025 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Закону\nN 4196-IX ( 4196-20 ) від 09.01.2025 }\n\n2. У Законі України \"Про державну контрольно-ревізійну службу\nв Україні\" ( 2939-12 ) (Відомості Верховної Ради України, 1993 р.,\nN 13, ст. 110; 2002 р., N 17, ст. 117; 2004 р., N 15, ст. 218;\n2005 р., N 10, ст. 187):\n1) текст статті 2 викласти в такій редакції:\n\"Головним завданням державної контрольно-ревізійної служби є\nздійснення державного фінансового контролю за використанням і\nзбереженням державних фінансових ресурсів, необоротних та інших\nактивів, правильністю визначення потреби в бюджетних коштах та\nвзяття зобов'язань, ефективним використанням коштів і майна,\nстаном і достовірністю бухгалтерського обліку і фінансової\nзвітності в міністерствах та інших органах виконавчої влади, в\nдержавних фондах, у бюджетних установах і у суб'єктів\nгосподарювання державного сектору економіки, а також на\nпідприємствах і в організаціях, які отримують (отримували в\nперіоді, який перевіряється) кошти з бюджетів усіх рівнів та\nдержавних фондів або використовують (використовували у періоді,\nякий перевіряється) державне чи комунальне майно (далі -\nпідконтрольні установи), виконанням місцевих бюджетів, розроблення\nпропозицій щодо усунення виявлених недоліків і порушень та\nзапобігання їм у подальшому.\nДержавний фінансовий контроль реалізується державною\nконтрольно-ревізійною службою через проведення державного\nфінансового аудиту та інспектування.\nДержавний фінансовий аудит є різновидом державного\nфінансового контролю і полягає у перевірці та аналізі фактичного\nстану справ щодо законного та ефективного використання державних\nчи комунальних коштів і майна, інших активів держави, правильності\nведення бухгалтерського обліку і достовірності фінансової\nзвітності, функціонування системи внутрішнього контролю.\nРезультати державного фінансового аудиту та їх оцінка викладаються\nу звіті.\nІнспектування здійснюється у формі ревізії та полягає у\nдокументальній і фактичній перевірці певного комплексу або окремих\nпитань фінансово-господарської діяльності підконтрольної установи,\nяка повинна забезпечувати виявлення наявних фактів порушення\nзаконодавства, встановлення винних у їх допущенні посадових і\nматеріально відповідальних осіб. Результати ревізії викладаються в\nакті.\nПорядок проведення державною контрольно-ревізійною службою\nдержавного фінансового аудиту та інспектування встановлюється\nКабінетом Міністрів України.\nНа підконтрольних установах, щодо яких за відповідний період\nїх фінансово-господарської діяльності відповідно до цього Закону\nпроведено державний фінансовий аудит, інспектування за ініціативою\nорганів державної контрольно-ревізійної служби не проводиться.\nДержавний фінансовий аудит проводиться також Рахунковою\nпалатою у порядку та у спосіб, що визначені законом\";\n2) у частині першій статті 8:\nу пункті 1 слова \"ревізій і перевірок\" замінити словами\n\"державного фінансового контролю\", слово \"документальних\"\nвиключити;\nпункти 2, 3, 5, 6 і 7 викласти в такій редакції:\n\"2) проводять у підконтрольних установах ревізії\nфінансово-господарської діяльності, використання і збереження\nфінансових ресурсів, необоротних та інших активів, правильності\nвизначення потреби в бюджетних коштах та взяття зобов'язань, стану\nі достовірності бухгалтерського обліку та фінансової звітності;\n3) здійснюють державний фінансовий аудит виконання державних\n(бюджетних) програм, діяльності бюджетних установ, суб'єктів\nгосподарювання державного сектору економіки, а також інших\nсуб'єктів господарювання, які отримують (отримували в періоді,\nякий перевіряється) кошти з бюджетів усіх рівнів та державних\nфондів або використовують (використовували у періоді, який\nперевіряється) державне чи комунальне майно\";\n\"5) здійснюють контроль за усуненням недоліків і порушень,\nвиявлених під час проведення державного фінансового контролю;\n6) розробляють нормативно-правові акти та методичні документи\nз питань своєї діяльності;\n7) здійснюють методологічне керівництво і контроль за\nдіяльністю підпорядкованих контрольно-ревізійних підрозділів,\nузагальнюють досвід проведення державного фінансового контролю і\nпоширюють його серед контрольно-ревізійних служб, розробляють\nпропозиції щодо удосконалення державного фінансового контролю\";\n3) у статті 10:\nу пункті 1 слова \"ревізувати і перевіряти у міністерствах,\nдержавних комітетах та інших органах державної виконавчої влади,\nдержавних фондах, на підприємствах, в установах і організаціях\"\nзамінити словами \"перевіряти у підконтрольних установах\";\nу пунктах 2, 4, 7, 8 і 9 слова \"міністерства та інші органи\nвиконавчої влади, державні фонди, бюджетні установи, а також\nпідприємства, установи і організації, які отримують кошти з\nбюджету та з державних валютних фондів\" у всіх відмінках замінити\nсловами \"підконтрольні установи\" у відповідних відмінках;\nв абзаці першому пункту 4 слово \"перевірка\" замінити словом\n\"ревізія\";\nпункт 10 викласти в такій редакції:\n\"10) звертатися до суду в інтересах держави, якщо\nпідконтрольною установою не забезпечено виконання вимог щодо\nусунення виявлених ревізією порушень законодавства з питань\nзбереження і використання активів\";\nдоповнити пунктом 12 такого змісту:\n\"12) проводити у суб'єктів господарювання, які мали правові\nвідносини з підконтрольною установою, зустрічні звірки з метою\nдокументального підтвердження виду, обсягу і якості операцій та\nрозрахунків, що здійснювалися між ними, для з'ясування їх\nреальності та повноти відображення в обліку підконтрольної\nустанови\";\n4) у статтях 10, 11, 11-1, 12 і 14 слова \"ревізія та\nперевірка\", \"ревізія або перевірка\", \"ревізія і перевірка\",\n\"перевірка або ревізія\" у всіх відмінках і числах замінити словом\n\"ревізія\" у відповідних відмінках і числах;\n5) у статтях 10, 11 і 15 слова \"ревізуються або\nперевіряються\", \"ревізуються чи перевіряються\" замінити словом\n\"ревізуються\";\n6) у статті 11:\nчастину першу викласти в такій редакції:\n\"Плановою виїзною ревізією вважається ревізія у\nпідконтрольних установах, яка передбачена у плані роботи органу\nдержавної контрольно-ревізійної служби і проводиться за\nмісцезнаходженням такої юридичної особи чи за місцем розташування\nоб'єкта права власності, стосовно якого проводиться така планова\nвиїзна ревізія\";\nпункт 1 частини п'ятої виключити;\nчастину шосту доповнити реченням такого змісту: \"Позапланова\nревізія підконтрольної установи не може проводитися частіше одного\nразу на квартал\";\nдоповнити частиною такого змісту:\n\"Зустрічні звірки, які проводяться органами державної\nконтрольно-ревізійної служби, не є контрольними заходами і\nпроводяться у разі виникнення потреби у їх проведенні на підставі\nнаправлення, виписаного керівником органу (підрозділу) державної\nконтрольно-ревізійної служби\";\nу частинах десятій - дванадцятій слово \"днів\" замінити\nсловами \"робочих днів\", числа \"20\" і \"10\" замінити відповідно\nчислами \"30\" і \"15\";\n7) частину першу статті 14 виключити.\n\n{ Пункт 3 розділу I втратив чинність на підставі Закону\nN 2258-VIII ( 2258-19 ) від 21.12.2017 }\n\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України:\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень прийняття\nнормативно-правових актів, необхідних для реалізації цього Закону;\nзабезпечити перегляд та скасування міністерствами, іншими\nцентральними органами виконавчої влади нормативно-правових актів,\nщо суперечать цьому Закону.\n\nПрезидент України В.ЮЩЕНКО\n\nм. Київ, 15 грудня 2005 року\nN 3202-IV\n\nПро внесення змін до деяких законодавчих актів України щодо запобігання фінансовим правопорушенням, забезпечення ефективного використання бюджетних коштів, державного і комунального майна\nЗакон України від 15.12.2005 № 3202-IV\n\nРедакція від 28.08.2025 , підстава — 4196-IX\nПостійна адреса:\nhttps://zakon.rada.gov.ua/go/3202-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}