{
  "id": "ua-law-4231-20",
  "type": "statute",
  "title": "Закон України (4231-20)",
  "title_en": "",
  "short_name": "4231-20",
  "status": "in_force",
  "issued_date": "2025-02-11",
  "url": "https://zakon.rada.gov.ua/laws/show/4231-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Придбання обладнання",
      "content": "1. Акціонерному товариству \"Національна атомна енергогенеруюча компанія \"Енергоатом\" надається дозвіл на укладення договору з державною енергетичною компанією Республіки Болгарія \"Национална Електрическа Компания ЕАД\" (\"Natsionalna Elektricheska Kompania EAD\"), предметом якого стане придбання обладнання (корпуси ядерних реакторів, комплектуючі до них, інше споріднене обладнання), необхідного для майбутнього будівництва енергоблоків № 3 та № 4 Хмельницької АЕС (далі - Договір купівлі-продажу обладнання).\n2. Акціонерному товариству \"Національна атомна енергогенеруюча компанія \"Енергоатом\" надається дозвіл на ведення перемовин, узгодження остаточної редакції Договору купівлі-продажу обладнання, його підписання, здійснення оплати відповідно до умов такого договору, приймання та зберігання обладнання, придбаного на підставі такого договору."
    },
    {
      "provision_ref": "art2",
      "section": "2",
      "title": "Стаття 2. Розміщення, проектування та будівництво енергоблоків № 3 та № 4 Хмельницької атомної електричної станції",
      "content": "1. Для розміщення, проектування та будівництва енергоблоків № 3 та № 4 Хмельницької АЕС Кабінет Міністрів України подає до Верховної Ради України проект Закону України про розміщення, проектування та будівництво енергоблоків № 3 та № 4 Хмельницької атомної електричної станції, розроблений відповідно до вимог Закону України \"Про порядок прийняття рішень про розміщення, проектування, будівництво ядерних установок і об’єктів, призначених для поводження з радіоактивними відходами, які мають загальнодержавне значення\".\n2. Акціонерне товариство \"Національна атомна енергогенеруюча компанія \"Енергоатом\" не може здійснювати будь-які роботи або укладати договори, спрямовані на виконання робіт щодо розміщення, проектування та будівництва енергоблоків № 3 та № 4 Хмельницької АЕС, до набрання чинності Законом України про розміщення, проектування та будівництво енергоблоків № 3 та № 4 Хмельницької атомної електричної станції."
    },
    {
      "provision_ref": "art3",
      "section": "3",
      "title": "Стаття 3. Прикінцеві положення",
      "content": "1. Цей Закон набирає чинності з дня, наступного за днем його опублікування.\n2. Кабінету Міністрів України:\n1) актуалізувати техніко-економічне обґрунтування \"Будівництво енергоблоків №№ 3, 4 Хмельницької АЕС\", схвалене розпорядженням Кабінету Міністрів України від 26 липня 2018 року № 579-р \"Про схвалення техніко-економічного обґрунтування \"Будівництво енергоблоків №№ 3, 4 Хмельницької АЕС\" (м. Нетішин, вул. Енергетиків) (Коригування)\", шляхом внесення до нього відповідних змін;\n2) на виконання частини першої статті 2 цього Закону розробити та подати до Верховної Ради України проект Закону України про розміщення, проектування та будівництво енергоблоків № 3 та № 4 Хмельницької атомної електричної станції.\nВ. ЗЕЛЕНСЬКИЙ"
    }
  ],
  "definitions": []
}