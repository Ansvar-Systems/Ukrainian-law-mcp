{
  "id": "ua-law-1605-14",
  "type": "statute",
  "title": "Закон України (1605-14)",
  "title_en": "",
  "short_name": "1605-14",
  "status": "in_force",
  "issued_date": "2000-03-23",
  "url": "https://zakon.rada.gov.ua/laws/show/1605-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Створення спеціальної економічної зони \"Рені\"",
      "content": "1. Спеціальна економічна зона \"Рені\" (далі - СЕЗ \"Рені\")\nстворюється на строк 30 років на території міста Рені Одеської\nобласті загальною площею 94,36 гектара в межах земельної ділянки,\nнаданої у користування Ренійському морському торговельному порту.\nОригінал карти СЕЗ \"Рені\" зберігається в Ренійській міській раді.\n2. Метою створення СЕЗ \"Рені\" є залучення інвестицій у\nпріоритетні галузі виробництва для збереження існуючих та\nстворення нових робочих місць, впровадження новітніх технологій,\nсприяння розвитку зовнішньоекономічних зв'язків та підприємництва,\nзавантаження потужностей портового комплексу та розвитку його\nінфраструктури, збільшення поставок високоякісних товарів та\nпослуг, створення сучасної виробничої, транспортної і ринкової\nінфраструктури.\n3. На території СЕЗ \"Рені\" встановлюється та діє спеціальний\nправовий режим економічної діяльності, визначений Законом України\n\"Про загальні засади створення і функціонування спеціальних\n(вільних) економічних зон\" ( 2673-12 ), з урахуванням\nособливостей, встановлених цим Законом."
    },
    {
      "provision_ref": "art2",
      "section": "2",
      "title": "Стаття 2. Особливості дії законодавства України у СЕЗ \"Рені\"",
      "content": "1. Законодавство України у СЕЗ \"Рені\" діє в межах Конституції\nУкраїни з урахуванням особливостей, передбачених Законом України\n\"Про загальні засади створення і функціонування спеціальних\n(вільних) економічних зон\" та цим Законом.\n2. Органи виконавчої влади на території СЕЗ \"Рені\" діють в\nмежах повноважень, що передбачені Конституцією та законами\nУкраїни, з урахуванням особливостей, передбачених Законом України\n\"Про загальні засади створення і функціонування спеціальних\n(вільних) економічних зон\" та цим Законом.\n( Частину третю статті 2 виключено на підставі Закону\nN 2505-IV ( 2505-15 ) від 25.03.2005 )\n( Частину четверту статті 2 виключено на підставі Закону\nN 2505-IV ( 2505-15 ) від 25.03.2005 )"
    },
    {
      "provision_ref": "art3",
      "section": "3",
      "title": "Стаття 3. Органи управління СЕЗ \"Рені\"",
      "content": "Органами управління СЕЗ \"Рені\" є:\nОдеська обласна державна адміністрація;\nРенійська районна державна адміністрація;\nРенійська міська рада та її виконавчий комітет у межах своїх\nповноважень;\nорган господарського розвитку і управління СЕЗ \"Рені\".\nСтаття 4. Повноваження Одеської обласної державної\nадміністрації, Ренійської районної державної\nадміністрації, Ренійської міської ради та її\nвиконавчого комітету щодо управління СЕЗ \"Рені\"\n1. Одеська обласна державна адміністрація та Ренійська\nрайонна державна адміністрація здійснюють свої повноваження на\nтериторії СЕЗ \"Рені\" відповідно до Конституції України\n( 254к/96-ВР ), Закону України \"Про місцеві державні\nадміністрації\" ( 586-14 ), цього Закону та інших\nнормативно-правових актів.\n2. До сфери повноважень Одеської обласної державної\nадміністрації також належать:\nвизначення стратегічних напрямів розвитку СЕЗ \"Рені\";\nнадання центральним органам виконавчої влади інформації щодо\nфункціонування СЕЗ \"Рені\";\nвнесення пропозицій про зміни в статусі СЕЗ \"Рені\" у порядку,\nвстановленому законодавством України;\nздійснення інших повноважень, передбачених цим Законом.\n3. До сфери повноважень Ренійської районної державної\nадміністрації також належать:\nреєстрація суб'єктів СЕЗ \"Рені\", що реалізують на території\nСЕЗ \"Рені\" інвестиційні проекти, затверджені виконавчим комітетом\nРенійської міської ради;\nутворення, ліквідація, реорганізація органу господарського\nрозвитку і управління СЕЗ \"Рені\" за поданням виконавчого комітету\nРенійської міської ради;\nорганізація підготовки (перепідготовки) кадрів;\nрегулювання залучення до роботи у СЕЗ \"Рені\" іноземних\nпрацівників;\nздійснення інших повноважень, передбачених цим Законом.\n4. Ренійська міська рада та її виконавчий комітет здійснюють\nсвої повноваження на території СЕЗ \"Рені\" відповідно до\nКонституції України ( 254к/96-ВР ), Закону України \"Про місцеве\nсамоврядування в Україні\" ( 280/97-ВР ), цього Закону та інших\nнормативно-правових актів.\n5. До сфери повноважень Ренійської міської ради та її\nвиконавчого комітету також належать:\nзатвердження стратегічних та поточних програм розвитку СЕЗ\n\"Рені\";\nзабезпечення необхідних умов функціонування державних\nорганів, розташованих на території СЕЗ \"Рені\";\nукладення з органом господарського розвитку і управління СЕЗ\n\"Рені\" генеральної угоди про передачу йому в користування\nземельних ділянок та природних ресурсів місцевого значення,\nрозташованих на території СЕЗ \"Рені\";\nрозгляд і затвердження в порядку, встановленому Кабінетом\nМіністрів України, інвестиційних проектів, що реалізуються на\nтериторії СЕЗ \"Рені\";\nукладення договору (контракту) з суб'єктом СЕЗ \"Рені\" щодо\nумов реалізації інвестиційного проекту в порядку, встановленому\nРенійською міською радою;\nздійснення інших повноважень, передбачених цим Законом.\nСтаття 5. Повноваження органу господарського розвитку і\nуправління СЕЗ \"Рені\"\n1. Органом господарського розвитку СЕЗ \"Рені\" є юридична\nособа, утворена Ренійською районною державною адміністрацією за\nподанням виконавчого комітету Ренійської міської ради.\nПоложення (статут) про орган господарського розвитку і\nуправління СЕЗ \"Рені\" затверджується Ренійською районною державною\nадміністрацією за поданням виконавчого комітету Ренійської міської\nради.\n2. До компетенції органу господарського розвитку і управління\nСЕЗ \"Рені\" належать:\nорганізація облаштування території СЕЗ \"Рені\";\nорганізація і контроль за будівництвом об'єктів виробничої та\nневиробничої інфраструктури та розвиток мережі комунікаційних\nзв'язків;\nукладення договорів на виконання підрядних робіт щодо\nоблаштування території СЕЗ \"Рені\", будівництва об'єктів виробничої\nта невиробничої інфраструктури, розвитку мережі комунікаційних\nзв'язків;\nукладення в установленому порядку договорів про експлуатацію\nоб'єктів інфраструктури СЕЗ \"Рені\";\nукладення з суб'єктами СЕЗ \"Рені\" у межах повноважень,\nнаданих Ренійською міською радою, договорів оренди земельних\nділянок та використання природних ресурсів місцевого значення;\nвидача дозволів суб'єктам СЕЗ \"Рені\" на будівництво нових\nгосподарських об'єктів, що реалізують на території СЕЗ \"Рені\"\nінвестиційні проекти, затверджені виконавчим комітетом Ренійської\nміської ради;\nпідготовка пропозицій Ренійській міській раді щодо ставок\nорендної плати, розмірів плати за комунальні послуги, тарифів;\nздійснення разом з відповідними органами заходів щодо\nзабезпечення законності і правопорядку, економічної та екологічної\nбезпеки на території СЕЗ \"Рені\";\nскладання та подання статистичної звітності про\nфункціонування СЕЗ \"Рені\" відповідно до законодавства України;\nвиконання інших функцій та повноважень, визначених в\nположенні (статуті) та переданих до його компетенції іншими\nорганами управління СЕЗ \"Рені\"."
    },
    {
      "provision_ref": "art6",
      "section": "6",
      "title": "Стаття 6. Суб'єкти СЕЗ \"Рені\"",
      "content": "1. Суб'єктами СЕЗ \"Рені\" є суб'єкти підприємницької\nдіяльності - юридичні особи, які розташовані на території СЕЗ\n\"Рені\" і реалізують на цій території затверджені виконавчим\nкомітетом Ренійської міської ради інвестиційні проекти вартістю,\nеквівалентною не менше 200 тисяч доларів США, на підставі договору\n(контракту) щодо умов реалізації цього інвестиційного проекту та\nякі зареєстровані Ренійською районною державною адміністрацією як\nсуб'єкти СЕЗ \"Рені\".\n2. Ренійська районна державна адміністрація видає суб'єктам\nСЕЗ \"Рені\" свідоцтво про реєстрацію, що підтверджує право на\nотримання пільг, визначених цим Законом.\nСтаття 7. Умови провадження підприємницької діяльності на\nтериторії СЕЗ \"Рені\"\n1. На території СЕЗ \"Рені\" можуть провадитися всі види\nпідприємницької діяльності, за винятком заборонених законами\nУкраїни.\n2. Спеціальний правовий режим підприємницької діяльності,\nвстановлений у СЕЗ \"Рені\", поширюється на суб'єктів СЕЗ \"Рені\"\nвиключно під час здійснення ними підприємницької діяльності в\nперіод реалізації затверджених в установленому цим Законом порядку\nінвестиційних проектів на території СЕЗ \"Рені\".\n3. Затвердження виконавчим комітетом Ренійської міської ради\nінвестиційного проекту та укладення договору (контракту) щодо умов\nйого реалізації є підставою для реєстрації суб'єкта\nпідприємницької діяльності Ренійською районною державною\nадміністрацією як суб'єкта СЕЗ \"Рені\", укладення договорів оренди\nземельних ділянок, приміщень тощо. Порядок укладення договору\n(контракту) визначається Ренійською міською радою.\n4. У разі порушення суб'єктами СЕЗ \"Рені\" законодавства\nУкраїни, установчих документів, договору (контракту) з виконавчим\nкомітетом Ренійської міської ради щодо умов реалізації\nзатвердженого в установленому цим Законом порядку інвестиційного\nпроекту Ренійська міська рада може внести пропозиції виконавчому\nкомітету Ренійської міської ради про скасування наданих ним\nдозволів, розірвання у встановленому законодавством порядку\nдоговору (контракту), а також внести пропозиції Ренійській\nрайонній державній адміністрації про скасування реєстрації\nсуб'єктів СЕЗ \"Рені\" у встановленому законодавством порядку.\n5. Рішення про розірвання договору (контракту), скасування\nвиданих дозволів або реєстрації суб'єктів СЕЗ \"Рені\" можуть бути\nоскаржені в судовому порядку.\nСтаття 8. Державна реєстрація суб'єктів підприємницької\nдіяльності, створюваних у СЕЗ \"Рені\"\nНа території СЕЗ \"Рені\" державна реєстрація суб'єктів\nпідприємницької діяльності здійснюється у встановленому\nзаконодавством порядку.\n( Статтю 9 виключено на підставі Закону N 2505-IV ( 2505-15 )\nвід 25.03.2005 )"
    },
    {
      "provision_ref": "art10",
      "section": "10",
      "title": "Стаття 10. Порядок в'їзду у СЕЗ \"Рені\" та виїзду з неї",
      "content": "Кабінет Міністрів України може встановлювати спеціальний\nпорядок перетинання кордону України іноземцями та особами без\nгромадянства, які прямують у СЕЗ \"Рені\", а також спеціальний\nпорядок в'їзду у СЕЗ \"Рені\" і виїзду з неї громадян України,\nіноземців та осіб без громадянства."
    },
    {
      "provision_ref": "art11",
      "section": "11",
      "title": "Стаття 11. Порядок ліквідації СЕЗ \"Рені\"",
      "content": "1. СЕЗ \"Рені\" вважається ліквідованою з моменту закінчення\nстроку, на який її було створено, якщо його не буде продовжено в\nустановленому законодавством порядку.\n2. СЕЗ \"Рені\" може бути ліквідована законом до закінчення\nстроку, на який її було створено, відповідно до Закону України\n\"Про загальні засади створення і функціонування спеціальних\n(вільних) економічних зон\".\nСтаття 12. Гарантії забезпечення інтересів суб'єктів СЕЗ\n\"Рені\" у разі її ліквідації\n1. Держава гарантує збереження у повному обсязі всіх майнових\nі немайнових прав суб'єктів СЕЗ \"Рені\" у разі її ліквідації.\n2. Спори між органами управління СЕЗ \"Рені\", суб'єктами СЕЗ\n\"Рені\" та ліквідаційною комісією, що можуть виникнути у зв'язку з\nліквідацією СЕЗ \"Рені\", підлягають розгляду в судах України, а\nспори за участю іноземних суб'єктів господарської діяльності - у\nсудах за погодженням сторін, у тому числі за кордоном."
    },
    {
      "provision_ref": "art13",
      "section": "13",
      "title": "Стаття 13. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nу місячний строк подати пропозиції щодо приведення\nзаконодавчих актів України у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень видання\nнормативно-правових актів, передбачених цим Законом."
    }
  ],
  "definitions": []
}