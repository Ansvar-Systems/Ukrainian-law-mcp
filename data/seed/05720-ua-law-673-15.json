{
  "id": "ua-law-673-15",
  "type": "statute",
  "title": "Закон України (673-15)",
  "title_en": "",
  "short_name": "673-15",
  "status": "in_force",
  "issued_date": "2003-04-03",
  "url": "https://zakon.rada.gov.ua/laws/show/673-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про органи і служби у справах неповнолітніх та\nспеціальні установи для неповнолітніх\"\n( Відомості Верховної Ради України (ВВР), 2003, N 28, ст.211 )\n\nВерховна Рада України п о с т а н о в л я є :\nI. Внести до Закону України \"Про органи і служби у справах\nнеповнолітніх та спеціальні установи для неповнолітніх\"\n( 20/95-ВР ) (Відомості Верховної Ради України, 1995 р., N 6,\nст. 35; 1999 р., N 36, ст. 318) такі зміни:\n1. У статті 1:\n1) частину першу після абзацу четвертого доповнити новим\nабзацом такого змісту:\n\"центри соціально-психологічної реабілітації неповнолітніх\nслужб у справах неповнолітніх\".\nУ зв'язку з цим абзаци п'ятий - дев'ятий вважати відповідно\nабзацами шостим - десятим;\n2) доповнити частиною третьою такого змісту:\n\"Під соціальним захистом неповнолітніх у цьому Законі слід\nрозуміти комплекс заходів і засобів соціально-економічного та\nправового характеру, здійснення яких покладається на суб'єктів,\nзазначених у частинах першій та другій цієї статті, щодо\nзабезпечення прав дітей на життя, розвиток, виховання, освіту,\nмедичне обслуговування, надання матеріальної підтримки\".\n2. У статті 4:\n1) у частині третій:\nабзац шостий виключити;\nдоповнити абзацами такого змісту:\n\"розробляти і реалізовувати власні та підтримувати громадські\nпроекти програм соціального спрямування з метою забезпечення та\nреалізації прав, свобод і законних інтересів неповнолітніх,\nзапобігання вчиненню ними правопорушень;\nпорушувати перед відповідними органами питання про\nпритягнення до відповідальності згідно із законом фізичних та\nюридичних осіб, які допустили порушення прав, свобод і законних\nінтересів неповнолітніх;\nвідвідувати неповнолітніх, які опинилися у складних життєвих\nумовах, перебувають на обліку в службі у справах неповнолітніх, за\nмісцем їх проживання, навчання, роботи, проводити відповідну\nпрофілактичну роботу\";\n2) частину сьому викласти в такій редакції:\n\"Штатна чисельність працівників районних і міських служб у\nсправах неповнолітніх установлюється залежно від кількості\nнеповнолітніх, які проживають у районах, містах (один працівник\nслужби - до двох тисяч неповнолітніх у районах та до чотирьох\nтисяч - у містах і районах у містах)\".\n3. У частині другій статті 5:\n1) абзац десятий викласти в такій редакції:\n\"вести облік неповнолітніх правопорушників, у тому числі\nзвільнених з виховно-трудових колоній, з метою проведення\nпрофілактичної роботи, інформувати відповідні служби у справах\nнеповнолітніх стосовно цих неповнолітніх\";\n2) абзац двадцять перший доповнити словами \"інформувати\nвідповідні служби у справах неповнолітніх\";\n3) доповнити абзацами такого змісту:\n\"негайно повідомляти органи прокуратури, а після встановлення\nособи неповнолітнього відразу сповіщати батьків чи осіб, які їх\nзамінюють, про затримання цього неповнолітнього, у тому числі й\nпро його адміністративне затримання;\nповідомляти органи опіки та піклування за місцем перебування\nнеповнолітнього про відомий факт залишення його без опіки\n(піклування) батьків;\nінформувати відповідні служби у справах неповнолітніх про\nнеповнолітніх, які затримані чи обвинувачуються у вчиненні\nзлочинів\".\n4. Абзац восьмий частини першої статті 6 після слів\n\"з особистими\" доповнити словом \"житловими\".\n5. У частині п'ятій статті 9 слова \"за згодою\nнеповнолітнього\" виключити.\n6. У тексті Закону слова \"Державний комітет України у справах\nсім'ї та молоді\" в усіх відмінках замінити словами \"уповноважений\nцентральний орган виконавчої влади у справах сім'ї та молоді\" у\nвідповідних відмінках.\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у двомісячний строк з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити прийняття нормативно-правових актів, що\nвипливають із цього Закону;\nзабезпечити перегляд і скасування міністерствами та іншими\nцентральними органами виконавчої влади України їх\nнормативно-правових актів, що суперечать цьому Закону.\n\nПрезидент України Л.КУЧМА\n\nм. Київ, 3 квітня 2003 року\nN 673-IV\n\nПро внесення змін до Закону України \"Про органи і служби у справах неповнолітніх та спеціальні установи для неповнолітніх\"\nЗакон України від 03.04.2003 № 673-IV\n\nПрийняття від 03.04.2003\nПостійна адреса:\nhttps://zakon.rada.gov.ua/go/673-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}