{
  "id": "ua-law-3233-20",
  "type": "statute",
  "title": "Закон України (3233-20)",
  "title_en": "",
  "short_name": "3233-20",
  "status": "in_force",
  "issued_date": "2023-07-13",
  "url": "https://zakon.rada.gov.ua/laws/show/3233-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кримінального та Кримінального процесуального кодексів України щодо усунення суперечностей у караності кримінальних правопорушень\n\n(Відомості Верховної Ради (ВВР), 2023, № 84, ст.308)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кримінальному кодексі України (Відомості Верховної Ради України, 2001 р., № 25-26, ст. 131):\n\n1) у частині четвертій статті 68 цифри \"109-114 -2 \" замінити цифрами \"110, 111, 111 -1 , 112, 113\";\n\n2) у статті 91 -1 :\n\nу пункті 5 частини першої слова \"або пробаційної програми\" виключити;\n\nчастину четверту виключити;\n\n3) абзац другий частини другої статті 113 після слів \"позбавленням волі\" доповнити словом \"на\";\n\n4) в абзаці другому частини п’ятої статті 143 слова \"з позбавленням права обіймати певні посади і займатися певною діяльністю\" замінити словами \"з позбавленням права обіймати певні посади або займатися певною діяльністю\";\n\n5) в абзаці другому частини четвертої статті 159 -1 слова \"обмеженням волі на строк п’ять років\" замінити словами \"обмеженням волі на строк від двох до п’яти років\";\n\n6) статтю 190 викласти в такій редакції:\n\n\" Стаття 190 . Шахрайство\n\n1. Заволодіння чужим майном або придбання права на майно шляхом обману чи зловживання довірою (шахрайство) -\n\nкарається штрафом від двох тисяч до трьох тисяч неоподатковуваних мінімумів доходів громадян або громадськими роботами на строк від двохсот до двохсот сорока годин, або виправними роботами на строк до двох років, або обмеженням волі на строк до трьох років.\n\n2. Шахрайство, вчинене повторно, або за попередньою змовою групою осіб, або таке, що завдало значної шкоди потерпілому, -\n\nкарається штрафом від трьох тисяч до чотирьох тисяч неоподатковуваних мінімумів доходів громадян або виправними роботами на строк від одного до двох років, або обмеженням волі на строк до п’яти років, або позбавленням волі на строк до трьох років.\n\n3. Шахрайство, вчинене в умовах воєнного чи надзвичайного стану, що завдало значної шкоди потерпілому, -\n\nкарається штрафом від чотирьох тисяч до восьми тисяч неоподатковуваних мінімумів доходів громадян або позбавленням волі на строк від трьох до п’яти років.\n\n4. Шахрайство, вчинене у великих розмірах, або шляхом незаконних операцій з використанням електронно-обчислювальної техніки, -\n\nкарається позбавленням волі на строк від трьох до восьми років.\n\n5. Шахрайство, вчинене в особливо великих розмірах або організованою групою, -\n\nкарається позбавленням волі на строк від п’яти до дванадцяти років з конфіскацією майна\";\n\n7) в абзаці другому частини другої статті 201 -2 слова \"та з конфіскацією майна\" виключити;\n\n8) у статті 206 :\n\nв абзаці другому частини другої слова \"від двох до чотирьох років\" замінити словами \"до трьох років\";\n\nв абзаці другому частини третьої слова \"від трьох до п’яти років\" замінити словами \"до трьох років\";\n\n9) в абзаці другому частини першої статті 213 слова \"до одного року\" замінити словами \"до двох років\";\n\n10) в абзаці другому частини четвертої статті 220 -1 слова \"з обмеженням права обіймати певні посади чи займатися певною діяльністю на строк до десяти років\" замінити словами \"з позбавленням права обіймати певні посади чи займатися певною діяльністю на строк до трьох років\";\n\n11) в абзаці другому частини першої статті 220 -2 слова \"на строк до десяти років\" замінити словами \"на строк до трьох років\";\n\n12) в абзаці другому частини другої статті 271 слова \"виправними роботами на строк до двох років або\" виключити, а слова \"обмеженням волі на строк до п’яти років\" замінити словами \"обмеженням волі на строк від двох до п’яти років\";\n\n13) у статті 351 -1 :\n\nу назві слова \"діяльності Рахункової палати\" замінити словами \"діяльності органу державного фінансового контролю, Рахункової палати\";\n\nв абзаці першому частини першої слова \"вимог Рахункової палати\" замінити словами \"вимог органу державного фінансового контролю, Рахункової палати\";\n\n14) в абзаці другому частини першої статті 365 -2 слова \"на строк до десяти років\" замінити словами \"на строк до трьох років\";\n\n15) статті 368 -2 і 375 виключити;\n\n16) у статті 407 :\n\nабзац перший частини четвертої викласти в такій редакції:\n\n\"4. Самовільне залишення військової частини або місця служби військовослужбовцем, а також нез’явлення його вчасно на службу без поважних причин тривалістю понад три доби, вчинені в умовах особливого періоду, крім воєнного стану\";\n\nабзац перший частини п’ятої викласти в такій редакції:\n\n\"5. Самовільне залишення військової частини або місця служби військовослужбовцем, а також нез’явлення його вчасно на службу без поважних причин, вчинені в бойовій обстановці, а так само ті самі дії тривалістю понад три доби, вчинені в умовах воєнного стану\";\n\n17) пункт 2 примітки до статті 425 викласти в такій редакції:\n\n\"2. У статтях 425, 426 та 426 -1 цього Кодексу істотною шкодою, якщо вона полягає у заподіянні матеріальних збитків, вважається шкода, яка в двісті п’ятдесят і більше разів перевищує неоподатковуваний мінімум доходів громадян, а тяжкими наслідками за тієї самої умови вважається шкода, яка в п’ятсот і більше разів перевищує неоподатковуваний мінімум доходів громадян\".\n\n2. Частину сьому статті 284 Кримінального процесуального кодексу України (Відомості Верховної Ради України, 2013 р., №№ 9-13, ст. 88) після абзацу другого доповнити новим абзацом такого змісту:\n\n\"У разі якщо суд встановить наявність підстав для закриття кримінального провадження у зв’язку із закінченням строків давності притягнення до кримінальної відповідальності, суд на будь-якій стадії судового провадження зобов’язаний з’ясувати та врахувати думку обвинуваченого щодо закриття кримінального провадження\".\n\nУ зв’язку з цим абзаци третій і четвертий вважати відповідно абзацами четвертим і п’ятим.\n\nII. Цей Закон набирає чинності через 10 днів з дня його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n13 липня 2023 року\n\n№ 3233-IX\n\nПро внесення змін до Кримінального та Кримінального процесуального кодексів України щодо усунення суперечностей у караності кримінальних правопорушень\nЗакон України від 13.07.2023 № 3233-IX\n\nПрийняття від 13.07.2023\nПостійна адреса:\nhttps://zakon.rada.gov.ua/go/3233-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}