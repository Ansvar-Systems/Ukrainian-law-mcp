{
  "id": "ua-law-4318-17",
  "type": "statute",
  "title": "Закон України (4318-17)",
  "title_en": "",
  "short_name": "4318-17",
  "status": "in_force",
  "issued_date": "2012-01-12",
  "url": "https://zakon.rada.gov.ua/laws/show/4318-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України та деяких інших законодавчих актів України\n\n(Відомості Верховної Ради України (ВВР), 2012, № 39, ст.464)\n\n{Із змінами, внесеними згідно із Законами\n\n№ 1404-VIII від 02.06.2016 , ВВР, 2016, № 30, ст.542\n\n№ 1818-IX від 21.10.2021 , ВВР, 2022, № 2, ст.8}\n\nВерховна Рада України постановляє :\n\nІ. Внести зміни до таких законодавчих актів України:\n\n1. У Бюджетному кодексі України (Відомості Верховної Ради України, 2010 р., № 50-51, ст. 572):\n\n1) у частині першій статті 16:\n\nв абзаці четвертому слова \"збільшується обсяг\" замінити словами \"допускається збільшення обсягу\";\n\nв абзаці п’ятому слова \"зменшується (збільшується) обсяг\" замінити словами \"допускається зменшення (збільшення) обсягу\";\n\n2) у першому реченні частини першої статті 17 слова \"у межах, визначених\" замінити словами \"у межах і за напрямами, що визначені\";\n\n3) у статті 23:\n\nа) частину сьому доповнити словами \"а також в розрізі класифікації кредитування бюджету - щодо надання кредитів з бюджету\";\n\nб) у частині восьмій слова \"перерозподіл видатків за бюджетними програмами\" замінити словами та цифрами \"перерозподіл видатків бюджету і надання кредитів з бюджету за бюджетними програмами, включаючи резервний фонд бюджету, додаткові дотації та субвенції (з урахуванням частини шостої статті 102 та частини шостої статті 108 цього Кодексу)\";\n\n4) доповнити статтею 24 -1 такого змісту:\n\n\"Стаття 24 -1 . Державний фонд регіонального розвитку\n\n1. Державний фонд регіонального розвитку створюється у складі загального фонду державного бюджету.\n\nПри складанні проекту Державного бюджету України та прогнозу Державного бюджету України на наступні за плановим два бюджетні періоди державний фонд регіонального розвитку передбачається в обсязі не менше 1 відсотка прогнозного обсягу доходів загального фонду проекту Державного бюджету України на відповідний бюджетний період.\n\n2. Кошти державного фонду регіонального розвитку спрямовуються на виконання:\n\nдержавної стратегії регіонального розвитку та регіональних стратегій розвитку;\n\nдержавних цільових програм та інвестиційних програм (проектів) у частині виконання заходів регіонального розвитку;\n\nугод щодо регіонального розвитку та програм подолання депресивності територій;\n\nдержавних програм розвитку транскордонного співробітництва;\n\nпрограм і заходів соціально-економічного розвитку регіонів, включаючи програми і заходи розвитку окремих адміністративно-територіальних одиниць (зокрема, малих міст, гірських населених пунктів, населених пунктів зон спостереження тощо).\n\n3. Рада міністрів Автономної Республіки Крим, місцеві державні адміністрації та виконавчі органи місцевих рад до 1 травня року, що передує плановому, подають центральному органу виконавчої влади з питань економічної політики пропозиції щодо програм і заходів, включаючи інвестиційні програми (проекти), що сформовані відповідно до частини другої цієї статті та можуть реалізовуватися за рахунок коштів державного фонду регіонального розвитку у наступному бюджетному періоді.\n\nЦентральний орган виконавчої влади з питань економічної політики на підставі поданих пропозицій здійснює оцінку та відбір зазначених програм і заходів на конкурсних засадах у межах індикативного прогнозного обсягу коштів державного фонду регіонального розвитку з дотриманням таких критеріїв розподілу між Автономною Республікою Крим, областями та містами Києвом і Севастополем:\n\n70 відсотків коштів - відповідно до чисельності населення, яке проживає у відповідному регіоні;\n\n30 відсотків коштів - з урахуванням рівня соціально-економічного розвитку регіонів відповідно до показника валового регіонального продукту в розрахунку на одну особу (для регіонів, у яких цей показник менше 75 відсотків середнього показника по Україні).\n\nЗа результатами здійснення оцінки та відбору центральний орган виконавчої влади з питань економічної політики до 1 серпня року, що передує плановому, подає Кабінету Міністрів України для затвердження пропозиції щодо розподілу коштів державного фонду регіонального розвитку з переліком відповідних програм і заходів.\n\n4. Порядок підготовки, оцінки та відбору програм і заходів, що можуть реалізовуватися за рахунок коштів державного фонду регіонального розвитку, та порядок використання таких коштів визначаються Кабінетом Міністрів України\";\n\n5) у частині другій статті 29:\n\nу пункті 12 слова \"(крім частини коштів, що зараховуються до спеціального фонду згідно із законом про Державний бюджет України)\" виключити;\n\nу пункті 23 слова \"(крім частини збору, що зараховується до спеціального фонду згідно із законом про Державний бюджет України)\" виключити;\n\nу пункті 38 слова \"(крім частини збору, що зараховується до спеціального фонду згідно із законом про Державний бюджет України)\" виключити;\n\nу пункті 44 слова \"українського контингенту Збройних Сил України в миротворчих операціях\" замінити словами \"України в міжнародних миротворчих операціях\";\n\nпісля пункту 48 доповнити сімома новими пунктами такого змісту:\n\n\"49) збори на обов’язкове державне пенсійне страхування, що відповідно до закону сплачуються при торгівлі ювелірними виробами із золота (крім обручок), платини і дорогоцінного каміння та при відчуженні легкових автомобілів, з операцій придбавання (купівлі-продажу) нерухомого майна, з користування та надання послуг стільникового рухомого зв’язку;\n\n50) платежі, пов’язані з перебуванням Чорноморського флоту Російської Федерації на території України, відповідно до укладеної 28 травня 1997 року Угоди між Урядом України і Урядом Російської Федерації про взаємні розрахунки, пов’язані з поділом Чорноморського флоту та перебуванням Чорноморського флоту Російської Федерації на території України ;\n\n51) платежі, пов’язані з виконанням Угоди між Кабінетом Міністрів України та Урядом Російської Федерації про участь Російської Федерації в розвитку соціально-економічної сфери м. Севастополя та інших населених пунктів, в яких дислокуються військові формування Чорноморського флоту Російської Федерації на території України ;\n\n52) кошти від реалізації надлишкового озброєння, військової та спеціальної техніки, нерухомого військового майна Збройних Сил України та інших утворених відповідно до законів України військових формувань, правоохоронних органів та інших державних органів;\n\n53) кошти від реалізації надлишкової космічної техніки військового та подвійного призначення;\n\n54) кошти від реалізації продуктів утилізації твердого ракетного палива;\n\n55) відсотки за користування пільговим довгостроковим державним кредитом, наданим молодим сім’ям та одиноким громадянам на будівництво (реконструкцію) та придбання житла\".\n\nУ зв’язку з цим пункти 49 і 50 вважати відповідно пунктами 56 і 57;\n\n6) пункт 2 частини другої статті 30 доповнити словами \"згідно із законом\";\n\n7) у пункті 2 частини першої статті 40 слова \"граничний обсяг надання державних гарантій\" замінити словами \"граничний обсяг і напрями надання державних гарантій\";\n\n8) у статті 51:\n\nа) частину сьому доповнити абзацом другим такого змісту:\n\n\"Особливості формування і використання закордонними дипломатичними установами України коштів державного бюджету на здійснення заходів щодо захисту прав та інтересів громадян України за кордоном встановлюються Кабінетом Міністрів України\";\n\nб) доповнити частиною десятою такого змісту:\n\n\"10. У разі утворення державних органів у поточному бюджетному періоді забезпечення їх діяльності у цьому періоді здійснюється в межах видатків, передбачених державним органам, які ліквідуються або реорганізуються у зв’язку з утворенням таких нових державних органів.\n\nУ разі ліквідації або реорганізації державних органів у поточному бюджетному періоді забезпечення їх діяльності у наступному бюджетному періоді до завершення процедур ліквідації або реорганізації здійснюється в межах видатків, передбачених новим державним органам, які визначені правонаступниками чи яким передаються функції органів, що ліквідуються або реорганізуються\";\n\n9) частину другу статті 59 після слів \"резервного фонду державного бюджету\" доповнити словами \"інформація про використання коштів державного фонду регіонального розвитку\";\n\n10) частину другу статті 61 доповнити пунктом 8 -1 такого змісту:\n\n\"8 -1 ) звіт про використання коштів державного фонду регіонального розвитку\";\n\n11) частину другу статті 67 доповнити новим абзацом такого змісту:\n\n\"2. До доходів загального фонду місцевих бюджетів належать доходи, визначені статтями 64-66 і частиною першою статті 69 цього Кодексу, та трансферти місцевим бюджетам (крім субвенцій, визначених частиною другою статті 69 та частиною першою статті 71 цього Кодексу)\".\n\nУ зв’язку з цим абзац перший вважати абзацом другим;\n\n12) у статті 69:\n\nа) пункт 21 частини першої викласти в такій редакції:\n\n\"21) інші доходи, що підлягають зарахуванню до місцевих бюджетів відповідно до законодавства та є такими, що не враховуються при визначенні обсягу міжбюджетних трансфертів\";\n\nб) частину другу доповнити пунктами 12 -1 та 12 -2 такого змісту:\n\n\"12 -1 ) субвенція з державного бюджету місцевим бюджетам на фінансування заходів соціально-економічної компенсації ризику населення, яке проживає на території зони спостереження;\n\n12 -2 ) інші субвенції, що надаються з інших бюджетів за рахунок конкретно визначених надходжень спеціального фонду таких бюджетів\";\n\n13) у підпункті \"г\" пункту 3 частини першої статті 91 слова \"заклади соціального захисту для бездомних громадян\" замінити словами \"центри обліку та заклади соціального захисту для бездомних осіб\";\n\n14) в абзаці першому пункту 3 частини третьої статті 101 слово \"восьмою\" замінити словом \"дев’ятою\";\n\n15) у статті 105:\n\nа) у частині другій:\n\nпункт 2 доповнити словами і цифрами \"(насамперед на завершення будівництва та реконструкції об’єктів із ступенем будівельної готовності понад 70 відсотків)\";\n\nпункт 4 викласти в такій редакції:\n\n\"4) рівня забезпеченості об’єктами виробничої, комунікаційної та соціальної інфраструктури, що підвищує інвестиційну привабливість території\";\n\nпункт 5 виключити;\n\nпункт 6 викласти в такій редакції:\n\n\"6) участі бюджету - отримувача субвенції:\n\nдля бюджетів сіл, їх об’єднань, селищ, міст районного значення - не менш як 1 відсоток надходжень бюджету розвитку;\n\nдля бюджету Автономної Республіки Крим, обласних і районних бюджетів, бюджетів міста Севастополя, міст республіканського Автономної Республіки Крим та обласного значення - не менш як 3 відсотки надходжень бюджету розвитку;\n\nдля бюджету міста Києва - не менш як 5 відсотків надходжень бюджету розвитку\";\n\nб) у частині третій слово \"здійснюється\" замінити словами \"здійснюється у порядку, визначеному Кабінетом Міністрів України, з урахуванням завдань і заходів державної стратегії регіонального розвитку, регіональних стратегій розвитку\";\n\n16) розділ VI \"Прикінцеві та перехідні положення\" доповнити пунктом 14 такого змісту:\n\n\"14. Установити, що:\n\n1) Кабінет Міністрів України забезпечує подання проектів бюджетів та кошторисів фондів загальнообов’язкового державного соціального і пенсійного страхування на плановий рік Верховній Раді України та Президенту України не пізніше 15 вересня року, що передує плановому, разом з матеріалами, що згідно із статтею 38 цього Кодексу додаються до проекту закону про Державний бюджет України;\n\n2) кошти фондів загальнообов’язкового державного соціального і пенсійного страхування обслуговуються органами Державної казначейської служби України;\n\n3) фонди загальнообов’язкового державного соціального і пенсійного страхування щокварталу подають Верховній Раді України, Президенту України, Кабінету Міністрів України, Рахунковій палаті, Міністерству фінансів України та Державній казначейській службі України звіти про виконання бюджетів та кошторисів відповідних фондів у порядку та терміни, встановлені Міністерством фінансів України\".\n\n{Пункт 2 розділу I втратив чинність на підставі Закону № 1818-IX від 21.10.2021 }\n\n3. У статті 3 Закону України \"Про збір на обов’язкове державне пенсійне страхування\" (Відомості Верховної Ради України, 1997 р., № 37, ст. 237 із наступними змінами):\n\n1) у частині першій слова \"платники збору\" замінити словами \"платники збору, визначені у частині другій цієї статті\";\n\n2) у частині третій:\n\nу першому реченні слова \"на рахунки з обліку коштів спеціального фонду державного бюджету, відкриті в управліннях Державного казначейства в Автономній Республіці Крим, областях, містах Києві та Севастополі\" замінити словами \"до Державного бюджету України у порядку, визначеному Кабінетом Міністрів України\";\n\nу другому реченні слова \"спеціального фонду\" виключити.\n\n{Пункт 4 розділу І втратив чинність на підставі Закону N 1404-VIII від 02.06.2016 }\n\n5. У статті 6 Закону України \"Про правовий режим майна у Збройних Силах України\" (Відомості Верховної Ради України, 1999 р., № 48, ст. 407; 2011 р., № 39, ст. 388):\n\n1) у частині четвертій слова \"та використовуються виключно на потреби оборони відповідно до кошторису Міністерства оборони України\" виключити;\n\n2) у частині п’ятій слова \"та згідно із законом про Державний бюджет України на відповідний рік використовуються для фінансування заходів з утилізації озброєння, військової техніки і боєприпасів\" виключити.\n\nІІ. Прикінцеві положення\n\n1. Цей Закон набирає чинності з дня, наступного за днем його опублікування, крім підпункту 9 пункту 1 розділу І цього Закону, який набирає чинності з 1 липня 2012 року, та підпункту 5 пункту 1 і пунктів 2-5 розділу І цього Закону, які набирають чинності з 1 січня 2013 року.\n\n2. Кабінету Міністрів України протягом місяця з дня набрання чинності цим Законом:\n\nпідготувати та подати на розгляд Верховної Ради України пропозиції щодо внесення змін до законодавчих актів України у зв’язку з прийняттям цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд і скасування міністерствами та іншими центральними органами виконавчої влади своїх нормативно-правових актів, що суперечать цьому Закону.\n\nПрезидент України\n\nВ.ЯНУКОВИЧ\n\nм. Київ\n\n12 січня 2012 року\n\n№ 4318-VI\n\nПро внесення змін до Бюджетного кодексу України та деяких інших законодавчих актів України\nЗакон України від 12.01.2012 № 4318-VI\n\nРедакція від 13.11.2021 , підстава — 1818-IX\nПостійна адреса:\nhttps://zakon.rada.gov.ua/go/4318-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}