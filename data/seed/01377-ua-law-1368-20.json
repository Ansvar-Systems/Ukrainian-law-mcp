{
  "id": "ua-law-1368-20",
  "type": "statute",
  "title": "Закон України (1368-20)",
  "title_en": "",
  "short_name": "1368-20",
  "status": "in_force",
  "issued_date": "2021-03-30",
  "url": "https://zakon.rada.gov.ua/laws/show/1368-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"\n\n(Відомості Верховної Ради (ВВР), 2021, № 27, ст.224)\n\nВерховна Рада України постановляє:\n\nI. Внести до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" (Відомості Верховної Ради України, 2013 р., № 51, ст. 716 із наступними змінами) такі зміни:\n\n1. У статті 3 :\n\n1) частину першу доповнити пунктами 12 і 13 такого змісту:\n\n\"12) е-паспорт - паспорт громадянина України у формі електронного відображення інформації, що міститься у паспорті громадянина України у формі картки, оформленому засобами Реєстру, разом з унікальним електронним ідентифікатором (QR-кодом, штрих-кодом, цифровим кодом), а також інформації про місце проживання (за наявності);\n\n13) е-паспорт для виїзду за кордон - паспорт громадянина України для виїзду за кордон у формі електронного відображення інформації, що міститься у паспорті громадянина України для виїзду за кордон, оформленому засобами Реєстру, разом з унікальним електронним ідентифікатором (QR-кодом, штрих-кодом, цифровим кодом), а також інформації про місце проживання та податковий номер (реєстраційний номер облікової картки платників податків з Державного реєстру фізичних осіб - платників податків) (за наявності)\";\n\n2) у частині другій слова \"послуги електронного цифрового підпису\" замінити словами \"кваліфіковані електронні довірчі послуги\", а слова \"Про електронний цифровий підпис\" - словами \"Про електронні довірчі послуги\".\n\n2. Пункт 11 частини другої статті 6 викласти в такій редакції:\n\n\"11) надає кваліфіковані електронні довірчі послуги в установленому законодавством порядку\".\n\n3. Статтю 14 доповнити частиною восьмою такого змісту:\n\n\"8. Документи, визначені підпунктами \"а\" і \"б\" пункту 1 частини першої статті 13 цього Закону, можуть відображатися у формі е-паспорта, е-паспорта для виїзду за кордон\".\n\n4. Доповнити статтею 14 -1 такого змісту:\n\n\" Стаття 14 -1 . Е-паспорт і е-паспорт для виїзду за кордон\n\n1. Е-паспорт і е-паспорт для виїзду за кордон формуються за бажанням особи, на ім’я якої оформлено паспорт громадянина України у формі картки або паспорт громадянина України для виїзду за кордон, оформлені із застосуванням засобів Реєстру, та використовуються на території України для посвідчення особи та підтвердження громадянства, надання адміністративних та інших послуг, крім випадків, передбачених частиною третьою цієї статті.\n\nЕ-паспорт і е-паспорт для виїзду за кордон пред’являються особою замість та без додаткового пред’явлення паспорта громадянина України, паспорта громадянина України для виїзду за кордон, документів (відомостей, даних) про реєстраційний номер облікової картки платника податків, про місце проживання.\n\nЕ-паспорт і е-паспорт для виїзду за кордон формуються безоплатно.\n\nЕлектронні копії е-паспорта і е-паспорта для виїзду за кордон можуть подаватися та застосовуватися у таких самих випадках, коли законодавством передбачено подання та застосування копій паспорта громадянина України, паспорта громадянина України для виїзду за кордон.\n\nОсоба може також окремо подавати інформацію (відомості, дані), що міститься в е-паспорті, е-паспорті для виїзду за кордон, у порядку та спосіб, передбачені для подання електронних копій е-паспорта і е-паспорта для виїзду за кордон.\n\n2. Е-паспорт і е-паспорт для виїзду за кордон формуються засобами Єдиного державного веб-порталу електронних послуг.\n\nДля формування е-паспорта і е-паспорта для виїзду за кордон використовуються відомості, передані до Єдиного державного веб-порталу електронних послуг відповідно до вимог законодавства України (крім відцифрованих відбитків пальців рук особи) з Реєстру та автоматизованих інформаційних і довідкових систем, реєстрів та банків даних, держателями (адміністраторами) яких є державні органи, органи місцевого самоврядування.\n\nПорядок формування е-паспорта і е-паспорта для виїзду за кордон, їх електронних копій та їх перевірки органами державної влади, органами місцевого самоврядування, юридичними та фізичними особами визначається Кабінетом Міністрів України. Органи державної влади та органи місцевого самоврядування, юридичні та фізичні особи зобов’язані забезпечити перевірку е-паспорта і е-паспорта для виїзду за кордон, що пред’являються громадянами України.\n\nОбробка персональних даних, у тому числі передача інформації про особу з Реєстру, здійснюється засобами Єдиного державного веб-порталу електронних послуг.\n\n3. Е-паспорт і е-паспорт для виїзду за кордон не використовується у разі:\n\n1) перетинання державного кордону України, крім випадків необхідності підтвердження особи громадянина України при в’їзді в Україну;\n\n2) в’їзду на тимчасово окуповану територію України та виїзду з неї;\n\n3) в’їзду, перебування, проживання або пересування у межах прикордонної смуги, виходу у територіальне море та внутрішні води України\".\n\n5. У частині третій статті 19 слова \"у сфері електронного цифрового підпису\" замінити словами \"у сфері електронних довірчих послуг\".\n\n6. У тексті Закону слова \"електронний цифровий підпис\" у всіх відмінках замінити словами \"кваліфікований електронний підпис\" у відповідному відмінку.\n\nII. Прикінцеві положення\n\n1. Цей Закон набирає чинності з 23 серпня 2021 року, крім пункту 2 цього розділу, який набирає чинності з дня опублікування цього Закону.\n\n2 . Кабінету Міністрів України протягом трьох місяців з дня опублікування цього Закону:\n\nзабезпечити розроблення та затвердження нормативно-правових актів, що випливають із цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n3. Кабінету Міністрів України у 2022 році поінформувати Верховну Раду України про стан виконання цього Закону.\n\nПрезидент України\n\nВ.ЗЕЛЕНСЬКИЙ\n\nм. Київ\n\n30 березня 2021 року\n\n№ 1368-IX\n\nПро внесення змін до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"\nЗакон України від 30.03.2021 № 1368-IX\n\nПрийняття від 30.03.2021\nПостійна адреса:\nhttps://zakon.rada.gov.ua/go/1368-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}