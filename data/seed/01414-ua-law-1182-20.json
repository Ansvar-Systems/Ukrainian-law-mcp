{
  "id": "ua-law-1182-20",
  "type": "statute",
  "title": "Закон України (1182-20)",
  "title_en": "",
  "short_name": "1182-20",
  "status": "in_force",
  "issued_date": "2021-02-03",
  "url": "https://zakon.rada.gov.ua/laws/show/1182-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про правовий статус іноземців та осіб без громадянства\"\n\n(Відомості Верховної Ради (ВВР), 2021, № 19, ст.169)\n\nВерховна Рада України постановляє:\n\nI. Внести до Закону України \"Про правовий статус іноземців та осіб без громадянства\" (Відомості Верховної Ради України, 2012 р., № 19-20, ст. 179) такі зміни:\n\n1. Частину другу статті 15 викласти в такій редакції:\n\n\"2. Особи, зазначені у частині п’ятій статті 16 цього Закону, можуть в’їжджати в Україну та виїжджати з України за паспортними документами та акредитаційними картками\".\n\n2. У частині п’ятій статті 16:\n\nабзац перший викласти в такій редакції:\n\n\"5. Міністерство закордонних справ України здійснює реєстрацію\";\n\nпісля абзацу четвертого доповнити двома новими абзацами такого змісту:\n\n\"приватних домашніх працівників (робітників) членів дипломатичного персоналу, консульських посадових осіб та адміністративно-технічного персоналу дипломатичних представництв і консульських установ іноземних держав, посадових осіб міжнародних організацій, які прибули в Україну у службових справах, працівників представництв таких організацій в Україні, працівників представництв держав при міжнародних організаціях, що мають штаб-квартиру в Україні, а також членів їхніх сімей;\n\nнаправлених зовнішньополітичними відомствами іноземних держав або штаб-квартирами міжнародних організацій студентів вищих навчальних закладів іноземних держав, які проходять стажування та/або навчальну практику у дипломатичних представництвах і консульських установах іноземних держав, міжнародних організаціях та їх представництвах, представництвах держав при міжнародних організаціях, що мають штаб-квартиру в Україні\".\n\nУ зв’язку з цим абзац п’ятий вважати абзацом сьомим;\n\nабзац сьомий викласти в такій редакції:\n\n\"Порядок реєстрації осіб, зазначених у цій частині, визначається Міністерством закордонних справ України. Реєстрація осіб, зазначених в абзацах п’ятому і шостому цієї частини, здійснюється з дотриманням принципу взаємності\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом трьох місяців з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити перегляд і приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n3 лютого 2021 року\n\n№ 1182-IX\n\nПро внесення змін до Закону України \"Про правовий статус іноземців та осіб без громадянства\"\nЗакон України від 03.02.2021 № 1182-IX\n\nПрийняття від 03.02.2021\nПостійна адреса:\nhttps://zakon.rada.gov.ua/go/1182-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}