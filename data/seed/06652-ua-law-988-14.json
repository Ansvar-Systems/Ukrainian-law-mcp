{
  "id": "ua-law-988-14",
  "type": "statute",
  "title": "Закон України (988-14)",
  "title_en": "",
  "short_name": "988-14",
  "status": "in_force",
  "issued_date": "1999-07-16",
  "url": "https://zakon.rada.gov.ua/laws/show/988-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 3310-IX ( 3310-20 ) від 09.08.2023 }\nПро внесення змін до Закону України\n\"Про державний матеріальний резерв\"\n( Відомості Верховної Ради України (ВВР), 1999, N 40, ст.362 )\n\nВерховна Рада України п о с т а н о в л я є :\nI. Внести до Закону України \"Про державний матеріальний\nрезерв\" ( 51/97-ВР ) (Відомості Верховної Ради України, 1997 р.,\nN 13, ст. 112) такі зміни:\n1. Пункт 2 статті 9 викласти у такій редакції:\n\"2. Придбання матеріальних цінностей з метою їх закладення до\nдержавного резерву здійснюється на конкурсних засадах у порядку,\nвстановленому Кабінетом Міністрів України\".\n2. У статті 12:\nпункти 3, 4 та 6 викласти в такій редакції:\n\"3. Матеріальні цінності з державного резерву реалізуються на\nконкурсних засадах у порядку, встановленому Кабінетом Міністрів\nУкраїни.\n4. Відпуск із державного резерву матеріальних цінностей, що\nпідлягають освіженню (поновленню) і зберігаються на підприємствах,\nв установах і організаціях системи державного резерву, провадиться\nза рішенням центрального органу виконавчої влади, що здійснює\nуправління державним резервом. Такий відпуск провадиться на\nконкурсних засадах. Кошти, отримані внаслідок такої реалізації,\nспрямовуються на придбання та закладення до державного резерву\nаналогічних матеріальних цінностей.\nОсвіження (поновлення) матеріальних цінностей державного\nрезерву, що знаходяться на зберіганні на підприємствах, в\nустановах і організаціях (відповідальних зберігачів), а також\nзаміна їх на продукцію аналогічного асортименту та якості\nздійснюється ними самостійно без залучення додаткових коштів\";\n\"6. Реалізація матеріальних цінностей з державного резерву,\nщо підлягають розбронюванню, здійснюється на конкурсних засадах у\nпорядку, встановленому Кабінетом Міністрів України.\nВідпуск матеріальних цінностей із державного резерву для\nнадання гуманітарної допомоги здійснюється у порядку,\nвстановленому Кабінетом Міністрів України.\nВідпуск матеріальних цінностей із незнижуваного запасу\nпровадиться за рішенням Кабінету Міністрів України, погодженим з\nВерховною Радою України\";\nабзац третій пункту 5 викласти в такій редакції:\n\"Якщо відпуск матеріальних цінностей з державного резерву\nпровадиться у порядку позичання, одержувач (позичальник) -\nпідприємство, установа або організація на основі контракту\n(договору) подає гарантійне зобов'язання про повернення\nматеріальних цінностей до державного резерву. В контракті\n(договорі) повинно бути передбачено спосіб забезпечення\nзобов'язання одержувача (позичальника) у вигляді застави або\nбанківської гарантії, або фінансової гарантії відповідно органів\nмісцевого самоврядування або органів державної влади\".\n3. Статтю 14 доповнити пунктом 17 такого змісту:\n\"17. Фінансові санкції, передбачені пунктами 3, 4, 8 і 10\nцієї статті, застосовуються у безспірному порядку\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 16 липня 1999 року\nN 988-XIV\n\nПро внесення змін до Закону України \"Про державний матеріальний резерв\"\nЗакон України від 16.07.1999 № 988-XIV\n\nВтрата чинності від 16.12.2023 , підстава — 3310-IX\nПостійна адреса:\nhttps://zakon.rada.gov.ua/go/988-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}