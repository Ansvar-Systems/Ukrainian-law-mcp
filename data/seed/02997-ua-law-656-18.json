{
  "id": "ua-law-656-18",
  "type": "statute",
  "title": "Закон України (656-18)",
  "title_en": "",
  "short_name": "656-18",
  "status": "in_force",
  "issued_date": "2013-10-24",
  "url": "https://zakon.rada.gov.ua/laws/show/656-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення щодо врегулювання питань, що унеможливлюють виконання адміністративних стягнень\n\n(Відомості Верховної Ради (ВВР), 2014, № 22, ст.777)\n\nВерховна Рада України постановляє:\n\n1. Внести до Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) такі зміни:\n\n1) у частині першій статті 301 слова \"арешту чи виправних робіт\" замінити словами \"арешту, виправних чи громадських робіт\";\n\n2) статтю 321 -1 викласти в такій редакції:\n\n\" Стаття 321 -1 . Виконання постанови про накладення адміністративного стягнення у вигляді громадських робіт\n\nПостанова районного, районного у місті, міського чи міськрайонного суду (судді) про накладення адміністративного стягнення у вигляді громадських робіт надсилається на виконання органу центрального органу виконавчої влади, що реалізує державну політику у сфері виконання кримінальних покарань, не пізніше дня, наступного за днем набрання нею законної сили.\n\nВиконання стягнення у вигляді громадських робіт здійснюється шляхом залучення порушників до суспільно корисної праці, види якої визначаються органами місцевого самоврядування.\n\nУ разі втрати працездатності, призову на строкову військову службу, взяття під варту, засудження до кримінального покарання у виді позбавлення або обмеження волі, або якщо невідоме місцезнаходження особи, постановою суду (судді) за поданням органу центрального органу виконавчої влади, що реалізує державну політику у сфері виконання кримінальних покарань, громадські роботи замінюються штрафом, розмір якого визначається з розрахунку, що чотири години невідбутих громадських робіт дорівнюють одному неоподатковуваному мінімуму доходів громадян\";\n\n3) в абзаці другому статті 321 -3 слова \"центральним органом виконавчої влади, що реалізує державну політику у сфері виконання кримінальних покарань\" замінити словами \"органом центрального органу виконавчої влади, що реалізує державну політику у сфері виконання кримінальних покарань\";\n\n4) статті 321 -4 , 322 і 325 викласти в такій редакції:\n\n\" Стаття 321 -4 . Наслідки ухилення особи від відбування громадських робіт\n\nУ разі ухилення порушника від відбування громадських робіт постановою суду (судді) за поданням органу центрального органу виконавчої влади, що реалізує державну політику у сфері виконання кримінальних покарань, невідбутий строк громадських робіт може бути замінено штрафом або адміністративним арештом.\n\nЗаміна громадських робіт штрафом застосовується за умови, що санкція статті, за якою на порушника накладено адміністративне стягнення, передбачає можливість застосування штрафу. Розмір штрафу в такому разі визначається із розрахунку, що чотири години невідбутих громадських робіт дорівнюють одному неоподатковуваному мінімуму доходів громадян.\n\nЗаміна громадських робіт арештом застосовується за умови, що санкція статті, за якою на порушника накладено адміністративне стягнення, не передбачає можливості застосування штрафу. Строк арешту визначається із розрахунку, що одна доба арешту дорівнює п’яти годинам невідбутих громадських робіт, але не може перевищувати п’ятнадцять діб\";\n\n\" Стаття 322. Виконання постанови про накладення адміністративного стягнення у вигляді виправних робіт\n\nПостанова районного, районного у місті, міського чи міськрайонного суду (судді) про накладення адміністративного стягнення у вигляді виправних робіт надсилається на виконання органу центрального органу виконавчої влади, що реалізує державну політику у сфері виконання кримінальних покарань, не пізніше дня, наступного за днем набрання нею законної сили.\n\nВиправні роботи відповідно до статті 31 цього Кодексу відбуваються за місцем постійної роботи порушника.\n\nНа підставі постанови про накладення адміністративного стягнення у вигляді виправних робіт із заробітку порушника протягом строку відбування ним адміністративного стягнення провадяться відрахування в дохід держави у розмірі, визначеному постановою.\n\nУ разі втрати працездатності, призову на строкову військову службу, взяття під варту, засудження до кримінального покарання у виді позбавлення або обмеження волі, або якщо невідоме місцезнаходження особи, постановою суду (судді) за поданням органу центрального органу виконавчої влади, що реалізує державну політику у сфері виконання кримінальних покарань, виправні роботи замінюються штрафом, розмір якого визначається із розрахунку, що один день невідбутих виправних робіт дорівнює одному неоподатковуваному мінімуму доходів громадян\";\n\n\" Стаття 325. Наслідки ухилення особи від відбування виправних робіт\n\nУ разі ухилення порушника від відбування виправних робіт постановою суду (судді) за поданням органу центрального органу виконавчої влади, що реалізує державну політику у сфері виконання кримінальних покарань, невідбутий строк виправних робіт може бути замінено штрафом або адміністративним арештом.\n\nЗаміна виправних робіт штрафом застосовується за умови, що санкція статті, за якою на порушника накладено адміністративне стягнення, передбачає можливість застосування штрафу. Розмір штрафу в такому разі визначається із розрахунку, що один день невідбутих виправних робіт дорівнює одному неоподатковуваному мінімуму доходів громадян.\n\nЗаміна виправних робіт арештом застосовується за умови, що санкція статті, за якою на порушника накладено адміністративне стягнення, не передбачає можливості застосування штрафу. Строк арешту визначається із розрахунку, що одна доба арешту дорівнює трьом дням виправних робіт, але не може перевищувати п’ятнадцять діб\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ.ЯНУКОВИЧ\n\nм. Київ\n\n24 жовтня 2013 року\n\n№ 656-VII\n\nПро внесення змін до Кодексу України про адміністративні правопорушення щодо врегулювання питань, що унеможливлюють виконання адміністративних стягнень\nЗакон України від 24.10.2013 № 656-VII\n\nПрийняття від 24.10.2013\nПостійна адреса:\nhttps://zakon.rada.gov.ua/go/656-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}