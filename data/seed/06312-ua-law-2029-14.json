{
  "id": "ua-law-2029-14",
  "type": "statute",
  "title": "Закон України (2029-14)",
  "title_en": "",
  "short_name": "2029-14",
  "status": "in_force",
  "issued_date": "2000-10-05",
  "url": "https://zakon.rada.gov.ua/laws/show/2029-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про\nадміністративні правопорушення\n( Відомості Верховної Ради України (ВВР), 2000, N 48, ст.415 )\n\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Доповнити Кодекс статтями 133-1, 133-2 такого змісту:\n\" Стаття 133-1. Порушення правил надання послуг\nпасажирського автомобільного транспорту\nЗдійснення регулярних перевезень пасажирів на постійних\nмаршрутах без укладення договору на перевезення пасажирів\nавтомобільним транспортом або без паспорта маршруту -\nтягне за собою накладення штрафу на посадових осіб,\nгромадян - суб'єктів підприємницької діяльності в розмірі двадцяти\nнеоподатковуваних мінімумів доходів громадян.\nПорушення правил надання послуг з перевезення організованих\nгруп дітей або туристів -\nтягне за собою накладення штрафу на водіїв транспортних\nзасобів від одного до трьох неоподатковуваних мінімумів доходів\nгромадян, а на посадових осіб, громадян - суб'єктів\nпідприємницької діяльності - від п'яти до десяти неоподатковуваних\nмінімумів доходів громадян.\nВідхилення від визначеного маршруту руху автобуса або\nмаршрутного таксомотора, незаїзд на автостанцію (автовокзал), якщо\nтакий заїзд передбачений розкладом руху автобуса або маршрутного\nтаксомотора, -\nтягне за собою накладення штрафу на водіїв транспортних\nзасобів у розмірі двох неоподатковуваних мінімумів доходів\nгромадян.\nЗдійснення перевезень пасажирів таксі, в яких не встановлено\nабо не працює таксометр, -\nтягне за собою накладення штрафу в розмірі трьох\nнеоподатковуваних мінімумів доходів громадян.\nВідсутність візуальної або гучномовної інформації для\nпасажирів про відправлення, прибуття автобусів, вартість проїзду,\nправила надання послуг та пільги на пасажирському автотранспорті,\nвідсутність візуальної інформації для пасажирів в автобусах і\nмаршрутних таксомоторах, передбаченої Правилами надання послуг\nпасажирського автомобільного транспорту ( 176-97-п ), -\nтягне за собою накладення штрафу на посадових осіб,\nгромадян - суб'єктів підприємницької діяльності від одного до\nтрьох неоподатковуваних мінімумів доходів громадян.\nПорушення встановленого режиму праці і відпочинку водіїв -\nтягне за собою накладення штрафу на посадових осіб,\nгромадян - суб'єктів підприємницької діяльності в розмірі п'яти\nнеоподатковуваних мінімумів доходів громадян.\nСтаття 133-2. Порушення умов і правил здійснення міжнародних\nавтомобільних перевезень пасажирів і вантажів\nЗдійснення внутрішніх автомобільних перевезень пасажирів і\nвантажів на території України транспортними засобами,\nзареєстрованими в інших державах, або міжнародних двосторонніх чи\nтранзитних перевезень пасажирів і вантажів без відповідного\nдозволу, а також порушення особливих умов і правил, зазначених у\nліцензії на здійснення міжнародних автомобільних перевезень\nпасажирів і вантажів, -\nтягне за собою накладення штрафу на посадових осіб,\nгромадян - суб'єктів підприємницької діяльності, водіїв\nтранспортних засобів від двадцяти до ста неоподатковуваних\nмінімумів доходів громадян\".\n2. Абзац восьмий статті 135 після слів \"в автобусі\nміжміського\" доповнити словами \"і міжнародного\".\n3. У статті 229:\nчастину першу після слів \"зв'язані з порушенням\" доповнити\nсловами \"правил надання послуг пасажирського автомобільного\nтранспорту\", а після слова і цифр \"статті 133\" - доповнити словом\nі цифрами \"статті 133-1, 133-2\";\nпункт 1 частини другої викласти у такій редакції:\n\"1) на автомобільному транспорті - директор Державного\nдепартаменту автомобільного транспорту - штраф до ста\nнеоподатковуваних мінімумів доходів громадян; заступники директора\nДержавного департаменту автомобільного транспорту, начальники\nавтотранспортних управлінь Міністерства транспорту України в\nАвтономній Республіці Крим та областях - штраф до ста\nнеоподатковуваних мінімумів доходів громадян; заступники\nначальників автотранспортних управлінь Міністерства транспорту\nУкраїни в Автономній Республіці Крим та областях - штраф до\nдвадцяти неоподатковуваних мінімумів доходів громадян; контролери\nавтотранспортних управлінь Міністерства транспорту України в\nАвтономній Республіці Крим та областях - штраф до трьох\nнеоподатковуваних мінімумів доходів громадян\".\n4. Частину першу статті 258 після слова і цифр \"статті 127\"\nдоповнити словами і цифрами \"частинами третьою, четвертою і п'ятою\nстатті 133-1\".\n5. У частині другій статті 276 слово і цифри \"статтею 139\"\nзамінити словом і цифрами \"статтями 133-1, 133-2, 139\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 5 жовтня 2000 року\nN 2029-III\n\nПро внесення змін до Кодексу України про адміністративні правопорушення\nЗакон України від 05.10.2000 № 2029-III\n\nПрийняття від 05.10.2000\nПостійна адреса:\nhttps://zakon.rada.gov.ua/go/2029-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}