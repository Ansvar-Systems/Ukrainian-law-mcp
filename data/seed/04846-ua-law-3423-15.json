{
  "id": "ua-law-3423-15",
  "type": "statute",
  "title": "Закон України (3423-15)",
  "title_en": "",
  "short_name": "3423-15",
  "status": "in_force",
  "issued_date": "2006-02-09",
  "url": "https://zakon.rada.gov.ua/laws/show/3423-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кримінального\nкодексу України щодо захисту прав\nінтелектуальної власності\n( Відомості Верховної Ради України (ВВР), 2006, N 26, ст.211 )\n\nВерховна Рада України п о с т а н о в л я є :\nI. Внести до Кримінального кодексу України ( 2341-14 )\n(Відомості Верховної Ради України, 2001 р., N 25-26, ст. 131) такі\nзміни:\n1. У статті 176:\nв абзаці першому частини першої слова \"у великому розмірі\"\nзамінити словами \"у значному розмірі\";\nв абзаці першому частини другої слова \"в особливо великому\nрозмірі\" замінити словами \"у великому розмірі\";\nчастину третю та примітку до статті викласти в такій\nредакції:\n\"3. Дії, передбачені частинами першою або другою цієї статті,\nвчинені службовою особою з використанням службового становища або\nорганізованою групою, або якщо вони завдали матеріальної шкоди в\nособливо великому розмірі, -\nкараються штрафом від двох тисяч до трьох тисяч\nнеоподатковуваних мінімумів доходів громадян або позбавленням волі\nна строк від трьох до шести років, з позбавленням права обіймати\nпевні посади чи займатися певною діяльністю на строк до трьох\nроків або без такого та з конфіскацією всіх примірників творів,\nматеріальних носіїв комп'ютерних програм, баз даних, виконань,\nфонограм, відеограм, програм мовлення та знарядь і матеріалів, які\nспеціально використовувалися для їх виготовлення.\nПримітка. У статтях 176 та 177 цього Кодексу матеріальна\nшкода вважається завданою в значному розмірі, якщо її розмір у\nдвадцять і більше разів перевищує неоподатковуваний мінімум\nдоходів громадян, у великому розмірі - якщо її розмір у двісті і\nбільше разів перевищує неоподатковуваний мінімум доходів громадян,\nа завданою в особливо великому розмірі - якщо її розмір у тисячу і\nбільше разів перевищує неоподатковуваний мінімум доходів\nгромадян\".\n2. У статті 177:\nв абзаці першому частини першої слова \"у великому розмірі\"\nзамінити словами \"у значному розмірі\";\nв абзаці першому частини другої слова \"в особливо великому\nрозмірі\" замінити словами \"у великому розмірі\";\nчастину третю викласти в такій редакції:\n\"3. Дії, передбачені частинами першою або другою цієї статті,\nвчинені службовою особою з використанням службового становища або\nорганізованою групою, або якщо вони завдали матеріальної шкоди в\nособливо великому розмірі, -\nкараються штрафом від двох тисяч до трьох тисяч\nнеоподатковуваних мінімумів доходів громадян або позбавленням волі\nна строк від трьох до шести років, з позбавленням права обіймати\nпевні посади чи займатися певною діяльністю на строк до трьох\nроків або без такого та з конфіскацією відповідної продукції та\nзнарядь і матеріалів, які спеціально використовувалися для її\nвиготовлення\".\n3. У статті 229:\nв абзаці першому частини першої слова \"у великому розмірі\"\nзамінити словами \"у значному розмірі\";\nв абзаці першому частини другої слова \"в особливо великому\nрозмірі\" замінити словами \"у великому розмірі\";\nчастину третю і примітку до статті викласти в такій редакції:\n\"3. Дії, передбачені частинами першою або другою цієї статті,\nвчинені службовою особою з використанням службового становища або\nорганізованою групою, або якщо вони завдали матеріальної шкоди в\nособливо великому розмірі, -\nкараються штрафом від двох тисяч до трьох тисяч\nнеоподатковуваних мінімумів доходів громадян або позбавленням волі\nна строк від трьох до шести років, з позбавленням права обіймати\nпевні посади чи займатися певною діяльністю на строк до трьох\nроків або без такого та з конфіскацією відповідної продукції та\nзнарядь і матеріалів, які спеціально використовувалися для її\nвиготовлення.\nПримітка. Матеріальна шкода вважається завданою в значному\nрозмірі, якщо її розмір у двадцять і більше разів перевищує\nнеоподатковуваний мінімум доходів громадян, у великому розмірі -\nякщо її розмір у двісті і більше разів перевищує неоподатковуваний\nмінімум доходів громадян, а завданою в особливо великому розмірі -\nякщо її розмір у тисячу і більше разів перевищує неоподатковуваний\nмінімум доходів громадян\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 9 лютого 2006 року\nN 3423-IV\n\nПро внесення змін до Кримінального кодексу України щодо захисту прав інтелектуальної власності\nЗакон України від 09.02.2006 № 3423-IV\n\nПрийняття від 09.02.2006\nПостійна адреса:\nhttps://zakon.rada.gov.ua/go/3423-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}