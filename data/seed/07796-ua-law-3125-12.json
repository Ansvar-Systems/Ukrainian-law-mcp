{
  "id": "ua-law-3125-12",
  "type": "statute",
  "title": "Про аудиторську діяльність",
  "title_en": "",
  "short_name": "3125-12",
  "status": "in_force",
  "issued_date": "1993-04-22",
  "url": "https://zakon.rada.gov.ua/laws/show/3125-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Сфера дії Закону",
      "content": "Положення цього Закону діють на території України і\nпоширюються на усіх суб'єктів господарювання незалежно від форм\nвласності та видів діяльності.\nДія цього Закону не поширюється на аудиторську діяльність\nдержавних органів, їх підрозділів та посадових осіб, уповноважених\nзаконами України на здійснення державного фінансового контролю."
    },
    {
      "provision_ref": "art2",
      "section": "2",
      "title": "Стаття 2. Законодавство про аудиторську діяльність",
      "content": "Аудиторська діяльність у сфері фінансового контролю\nрегулюється Господарським кодексом України ( 436-15 ), цим\nЗаконом, іншими нормативно-правовими актами та стандартами аудиту.\nУ випадках, якщо міжнародним договором, згода на обов'язковість\nякого надана Верховною Радою України, встановлено інші правила,\nніж ті, що містить цей Закон, то застосовуються правила\nміжнародного договору.\nОсобливості проведення інших видів аудиторської діяльності\nрегулюються спеціальним законодавством."
    },
    {
      "provision_ref": "art3",
      "section": "3",
      "title": "Стаття 3. Аудиторська діяльність",
      "content": "Аудиторська діяльність - підприємницька діяльність, яка\nвключає в себе організаційне і методичне забезпечення аудиту,\nпрактичне виконання аудиторських перевірок (аудит) та надання\nінших аудиторських послуг.\nАудит - перевірка даних бухгалтерського обліку і показників\nфінансової звітності суб'єкта господарювання з метою висловлення\nнезалежної думки аудитора про її достовірність в усіх суттєвих\nаспектах та відповідність вимогам законів України, положень\n(стандартів) бухгалтерського обліку або інших правил (внутрішніх\nположень суб'єктів господарювання) згідно із вимогами\nкористувачів.\nСуттєвою є інформація, якщо її пропуск або неправильне\nвідображення може вплинути на економічні рішення користувачів,\nприйняті на основі фінансових звітів.\nАудит здійснюється незалежними особами (аудиторами),\nаудиторськими фірмами, які уповноважені суб'єктами господарювання\nна його проведення.\nАудит може проводитися з ініціативи суб'єктів господарювання,\nа також у випадках, передбачених законом (обов'язковий аудит).\nАудитори (аудиторські фірми) можуть надавати інші аудиторські\nпослуги, пов'язані з їх професійною діяльністю, зокрема, по\nведенню та відновленню бухгалтерського обліку, у формі\nконсультацій з питань бухгалтерського обліку та фінансової\nзвітності, експертизи і оцінки стану фінансово-господарської\nдіяльності та інших видів економіко-правового забезпечення\nгосподарської діяльності суб'єктів господарювання. Аудитори\n(аудиторські фірми) можуть проводити перевірку іпотечного покриття\nвідповідно до Закону України \"Про іпотечні облігації\" ( 3273-15 ).\n{ Частина шоста статті 3 із змінами, внесеними згідно із Законом\nN 3265-VI ( 3265-17 ) від 21.04.2011 }\nПерелік послуг, які можуть надавати аудитори (аудиторські\nфірми), визначається Аудиторською палатою України відповідно до\nстандартів аудиту."
    },
    {
      "provision_ref": "art4",
      "section": "4",
      "title": "Стаття 4. Аудитор",
      "content": "Аудитором може бути фізична особа, яка має сертифікат, що\nвизначає її кваліфікаційну придатність на заняття аудиторською\nдіяльністю на території України.\nАудитор має право займатися аудиторською діяльністю як\nфізична особа - підприємець або у складі аудиторської фірми з\nдотриманням вимог цього Закону та інших нормативно-правових актів.\nАудитор має право займатися аудиторською діяльністю як\nфізична особа - підприємець лише після включення його до Реєстру\nаудиторських фірм та аудиторів.\nАудиторам забороняється безпосередньо займатися іншими видами\nпідприємницької діяльності, що не виключає їх права отримувати\nдивіденди від акцій та доходи від інших корпоративних прав.\nАудитором не може бути особа, яка має не погашену або не\nзняту судимість за вчинення злочину або на яку протягом останнього\nроку накладалося адміністративне стягнення за вчинення\nкорупційного правопорушення.\nАудитору забороняється використовувати свої повноваження з\nметою одержання неправомірної вигоди або прийняття обіцянки чи\nпропозиції такої вигоди для себе чи інших осіб."
    },
    {
      "provision_ref": "art5",
      "section": "5",
      "title": "Стаття 5. Аудиторська фірма",
      "content": "Аудиторська фірма - юридична особа, створена відповідно до\nзаконодавства, яка здійснює виключно аудиторську діяльність.\nПраво на здійснення аудиторської діяльності мають аудиторські\nфірми, включені до Реєстру аудиторських фірм та аудиторів.\nЗагальний розмір частки засновників (учасників) аудиторської\nфірми, які не є аудиторами, у статутному капіталі не може\nперевищувати 30 відсотків.\nКерівником аудиторської фірми може бути тільки аудитор."
    },
    {
      "provision_ref": "art6",
      "section": "6",
      "title": "Стаття 6. Стандарти аудиту",
      "content": "При здійсненні аудиторської діяльності аудитори та\nаудиторські фірми застосовують відповідні стандарти аудиту.\nСтандарти аудиту приймаються на основі стандартів аудиту та\nетики Міжнародної федерації бухгалтерів з дотриманням вимог цього\nЗакону, Закону України \"Про запобігання та протидію легалізації\n(відмиванню) доходів, одержаних злочинним шляхом, фінансуванню\nтероризму та фінансуванню розповсюдження зброї масового знищення\"\n( 1702-18 ) та інших нормативно-правових актів.\nЗатвердження стандартів аудиту є виключним правом\nАудиторської палати України. У випадках, передбачених законом,\nстандарти аудиту погоджуються з іншими суб'єктами.\nСтандарти аудиту є обов'язковими для дотримання аудиторами,\nаудиторськими фірмами та суб'єктами господарювання."
    },
    {
      "provision_ref": "art7",
      "section": "7",
      "title": "Стаття 7. Аудиторський висновок та інші офіційні документи",
      "content": "Аудиторський висновок - документ, що складений відповідно до\nстандартів аудиту та передбачає надання впевненості користувачам\nщодо відповідності фінансової звітності або іншої інформації\nконцептуальним основам, які використовувалися при її складанні.\nКонцептуальними основами можуть бути закони та інші\nнормативно-правові акти України, положення (стандарти)\nбухгалтерського обліку, внутрішні вимоги та положення суб'єктів\nгосподарювання, інші джерела.\nАудиторські послуги у вигляді консультацій можуть надаватись\nусно або письмово з оформленням довідки та інших офіційних\nдокументів. Аудиторські послуги у вигляді експертиз оформляються\nекспертним висновком або актом.\nРезультати надання інших аудиторських послуг оформляються\nвідповідно до стандартів аудиту.\nАудиторський висновок аудитора іноземної держави при\nофіційному його поданні установі, організації або суб'єкту\nгосподарювання України підлягає підтвердженню аудитором України,\nякщо інше не встановлено міжнародним договором України."
    },
    {
      "provision_ref": "art8",
      "section": "8",
      "title": "Стаття 8. Обов'язкове проведення аудиту",
      "content": "Проведення аудиту є обов'язковим для:\n1) підтвердження достовірності та повноти річної фінансової\nзвітності та консолідованої фінансової звітності публічних\nакціонерних товариств, підприємств - емітентів облігацій,\nпрофесійних учасників ринку цінних паперів, фінансових установ та\nінших суб'єктів господарювання, звітність яких відповідно до\nзаконодавства України підлягає офіційному оприлюдненню, за\nвинятком установ і організацій, що повністю утримуються за рахунок\nдержавного бюджету;\n2) перевірки фінансового стану засновників банків,\nпідприємств з іноземними інвестиціями, публічних акціонерних\nтовариств (крім фізичних осіб), страхових і холдингових компаній,\nінститутів спільного інвестування, довірчих товариств та інших\nфінансових посередників;\n3) емітентів цінних паперів, які здійснюють публічне\nрозміщення, та похідних (деривативів), а також при отриманні\nліцензії на здійснення професійної діяльності на ринку цінних\nпаперів.\nПроведення аудиту є обов'язковим також в інших випадках,\nпередбачених законами України.\nСтаття 9. Обов'язки суб'єктів господарювання при проведенні\nаудиту\nОргани управління суб'єкта господарювання зобов'язані\nстворити аудитору (аудиторській фірмі) належні умови для якісного\nвиконання аудиту.\nОргани управління суб'єкта господарювання несуть\nвідповідальність за повноту і достовірність документів та іншої\nінформації, які надаються аудитору (аудиторській фірмі) для\nпроведення аудиту чи надання інших аудиторських послуг.\nФінансова звітність суб'єкта господарювання, яка відповідно\nдо закону підлягає обов'язковій аудиторській перевірці, повинна\nбути перевірена аудитором і оприлюднена відповідно до вимог\nзаконів України."
    },
    {
      "provision_ref": "art10",
      "section": "10",
      "title": "Стаття 10. Сертифікація аудиторів",
      "content": "Сертифікація (визначення кваліфікаційної придатності на\nзайняття аудиторською діяльністю) аудиторів здійснюється\nАудиторською палатою України.\nПорядок сертифікації аудиторів, які здійснюватимуть аудит\nбанків ( vr3_3230-07 ), затверджується Аудиторською палатою\nУкраїни за погодженням з Національним банком України.\nПраво на отримання сертифіката мають фізичні особи, які мають\nвищу економічну або юридичну освіту, документ про здобуття якої\nвизнається в Україні, необхідні знання з питань аудиту, фінансів,\nекономіки та господарського права, досвід роботи не менше трьох\nроків підряд на посадах ревізора, бухгалтера, юриста, фінансиста,\nекономіста, асистента (помічника) аудитора.\nНаявність необхідного обсягу знань для отримання сертифіката\nвизначається шляхом проведення письмового кваліфікаційного іспиту\nза програмою, затвердженою Аудиторською палатою України.\nТермін чинності сертифіката не може перевищувати п'яти років.\nПродовження терміну чинності сертифіката здійснюється через\nп'ять років за підсумками контрольного тестування за фахом у\nпорядку, встановленому Аудиторською палатою України.\nЗа проведення сертифікації справляється плата в розмірі,\nвстановленому Аудиторською палатою України, виходячи з кошторису\nвитрат на утримання Аудиторської палати України."
    },
    {
      "provision_ref": "art11",
      "section": "11",
      "title": "Стаття 11. Реєстр аудиторських фірм та аудиторів",
      "content": "Реєстр аудиторських фірм та аудиторів - база даних, що\nмістить інформацію про аудиторські фірми та аудиторів, які\nзаймаються аудиторською діяльністю індивідуально як фізичні\nособи - підприємці (далі - Реєстр).\nПорядок ведення Реєстру визначається та забезпечується\nАудиторською палатою України.\nРеєстр не рідше одного разу на рік публікується у фаховому\nвиданні Аудиторської палати України.\nАудиторські фірми та аудитори, які зареєстровані як фізичні\nособи - підприємці, мають право на здійснення аудиторської\nдіяльності лише після включення їх до Реєстру.\nВключеним до Реєстру аудиторським фірмам та аудиторам,\nзазначеним у частині четвертій цієї статті, видається свідоцтво\nвідповідного зразка.\nЗа включення до Реєстру справляється плата в розмірі,\nвстановленому Аудиторською палатою України."
    },
    {
      "provision_ref": "art12",
      "section": "12",
      "title": "Стаття 12. Повноваження Аудиторської палати України",
      "content": "Повноваження Аудиторської палати України визначаються цим\nЗаконом та Статутом Аудиторської палати України.\nСтатут Аудиторської палати України приймається двома\nтретинами голосів від загальної кількості членів Аудиторської\nпалати України.\nАудиторська палата України:\n1) здійснює сертифікацію осіб, які мають намір займатися\nаудиторською діяльністю;\n2) затверджує стандарти аудиту;\n3) затверджує програми підготовки аудиторів та за погодженням\nз Національним банком України програми підготовки аудиторів, які\nздійснюватимуть аудит банків;\n4) веде Реєстр;\n5) здійснює контроль за дотриманням аудиторськими фірмами та\nаудиторами вимог цього Закону, стандартів аудиту, норм професійної\nетики аудиторів;\n6) здійснює заходи із забезпечення незалежності аудиторів при\nпроведенні ними аудиторських перевірок та організації контролю за\nякістю аудиторських послуг;\n7) регулює взаємовідносини між аудиторами (аудиторськими\nфірмами) в процесі здійснення аудиторської діяльності та у разі\nнеобхідності застосовує до них стягнення;\n8) здійснює інші повноваження, передбачені цим Законом та\nСтатутом Аудиторської палати України.\nЩорічно Аудиторська палата України отримує від аудиторських\nфірм та аудиторів звіти про виконані ними роботи, здійснює їх\nаналіз та подає до Кабінету Міністрів України узагальнену\nінформацію про стан аудиторської діяльності в Україні."
    },
    {
      "provision_ref": "art13",
      "section": "13",
      "title": "Стаття 13. Створення Аудиторської палати України",
      "content": "Аудиторська палата України функціонує як незалежний орган.\nАудиторська палата України є юридичною особою, веде\nвідповідний облік та звітність.\nАудиторська палата України є неприбутковою організацією.\nАудиторська палата України набуває повноважень юридичної\nособи з дня її державної реєстрації у порядку, визначеному Законом\nУкраїни \"Про державну реєстрацію юридичних осіб, фізичних осіб -\nпідприємців та громадських формувань\" ( 755-15 ).\nАудиторська палата України формується на паритетних засадах\nшляхом делегування до її складу аудиторів та представників\nдержавних органів.\nЗагальна кількість членів Аудиторської палати України\nстановить двадцять осіб.\nВід державних органів делегують по одному представнику\nцентральні органи виконавчої влади, що забезпечують формування та\nреалізують державну фінансову політику, державну політику\nекономічного розвитку, Міністерство юстиції України, центральні\nоргани виконавчої влади, що реалізують державну політику у сфері\nдержавної реєстрації (легалізації) об’єднань громадян, інших\nгромадських формувань, державну податкову політику, державну\nполітику у сфері статистики, державну політику у сфері державного\nфінансового контролю, Національний банк України, Національна\nкомісія з цінних паперів та фондового ринку, національна комісія,\nщо здійснює державне регулювання у сфері ринків фінансових послуг,\nта Рахункова палата.\nДо складу Аудиторської палати України від аудиторів\nделегуються в кількості десяти осіб висококваліфіковані аудитори з\nбезперервним стажем аудиторської діяльності не менше п'яти років,\nпредставники фахових навчальних закладів та наукових організацій.\nПраво аудиторів обирати представників до складу Аудиторської\nпалати України і бути обраними реалізується через рішення, які\nприймаються на з'їзді аудиторів України.\nПорядок делегування представників до Аудиторської палати\nУкраїни визначається відповідно з'їздом аудиторів України,\nколегією державних органів або іншим вищим керівним органом."
    },
    {
      "provision_ref": "art14",
      "section": "14",
      "title": "Стаття 14. Діяльність Аудиторської палати України",
      "content": "Рішення Аудиторської палати України приймаються на її\nзасіданнях простою більшістю голосів за наявності більш як\nполовини її членів за винятком випадків, передбачених цим Законом\nта Статутом.\nАудиторська палата України здійснює регуляторну діяльність з\nурахуванням вимог Закону України \"Про засади державної\nрегуляторної політики у сфері господарської діяльності\"\n( 1160-15 ). { Статтю 14 доповнено частиною згідно із Законом\nN 2388-VI ( 2388-17 ) від 01.07.2010 }\nАудиторська палата України може створювати на території\nУкраїни регіональні відділення, повноваження яких визначаються\nАудиторською палатою України.\nТермін повноважень члена Аудиторської палати України\nстановить п'ять років. Одна і та ж особа не може бути делегована\nдо Аудиторської палати України більше двох термінів підряд.\nПризначення нових членів Аудиторської палати України замість\nвибулих здійснюється у встановленому цим Законом порядку.\nЧлени Аудиторської палати України, за винятком Голови\nАудиторської палати України, виконують свої обов'язки на\nгромадських засадах.\nДжерелами фінансування діяльності Аудиторської палати України\nможуть бути:\nплата за проведення сертифікації фізичних осіб на право\nзайняття аудиторською діяльністю;\nплата за включення до Реєстру;\nдобровільні внески, що надходять від професійних організацій\nаудиторів України;\nінші джерела, не заборонені законодавством.\nДля виконання своїх функцій Аудиторська палата України може\nстворювати комісії із числа її членів. До роботи в комісіях можуть\nзалучатись експерти, які не є членами Аудиторської палати України.\nВедення поточних справ в Аудиторській палаті України здійснює\nСекретаріат, який очолює завідуючий. Завідуючий Секретаріатом несе\nперсональну відповідальність за ефективне використання майна та\nкоштів Аудиторської палати України і створення належних умов для\nвиконання функціональних обов'язків її членами."
    },
    {
      "provision_ref": "art15",
      "section": "15",
      "title": "Стаття 15. Голова Аудиторської палати України",
      "content": "Голова Аудиторської палати України виконує свої повноваження\nна професійній основі.\nГолова Аудиторської палати України обирається з числа її\nчленів на термін здійснення своїх повноважень члена Аудиторської\nпалати України більшістю голосів від загальної кількості членів\nАудиторської палати України.\nГолова Аудиторської палати України може бути достроково\nзвільнений з посади за рішенням Аудиторської палати України та в\nінших випадках, передбачених законодавством України.\nПовноваження Голови Аудиторської палати України визначаються\nСтатутом Аудиторської палати України.\nГолова Аудиторської палати України забезпечує формування\nнового складу Аудиторської палати України.\nСтаття 16. Загальні умови проведення аудиту та надання інших\nаудиторських послуг\nПроведення аудиту та надання інших аудиторських послуг\nздійснюється аудиторами, аудиторськими фірмами, які набули права\nна здійснення аудиторської діяльності відповідно до цього Закону.\nЗагальні умови проведення аудиту та інших аудиторських послуг\nвизначаються стандартами аудиту, затвердженими Аудиторською\nпалатою України.\nСтаття 17. Підстави для проведення аудиту та надання інших\nаудиторських послуг\nАудит проводиться на підставі договору між аудитором\n(аудиторською фірмою) та замовником.\nІнші аудиторські послуги можуть надаватися на підставі\nдоговору, письмового або усного звернення замовника до аудитора\n(аудиторської фірми).\nЗамовник має право вільного вибору аудитора (аудиторської\nфірми) з дотриманням вимог цього Закону.\nУ договорі на проведення аудиту та надання інших аудиторських\nпослуг передбачаються предмет і термін перевірки, обсяг\nаудиторських послуг, розмір і умови оплати, відповідальність\nсторін.\nСтандартами аудиту можуть бути передбачені й інші істотні\nумови договору на проведення аудиту та надання інших аудиторських\nпослуг.\nНедійсними є будь-які положення договору, спрямовані на повне\nзвільнення аудитора (аудиторської фірми) від встановленої законом\nмайнової відповідальності за недостовірність аудиторського\nвисновку чи іншого документа, в якому відображені результати\nаудиторської перевірки.\nДокументи, передані замовником аудитору (аудиторській фірмі)\nдля проведення аудиту, не підлягають розголошенню чи вилученню без\nзгоди замовника."
    },
    {
      "provision_ref": "art18",
      "section": "18",
      "title": "Стаття 18. Права аудиторів і аудиторських фірм",
      "content": "Аудитори України мають право об'єднуватися в громадські\nорганізації за професійними ознаками, дотримуючись вимог цього\nЗакону та інших законів.\nПрофесійні організації аудиторів України сприяють підвищенню\nпрофесійного рівня аудиторів, захищають соціальні та професійні\nправа аудиторів, вносять пропозиції щодо подальшого вдосконалення\nаудиторської діяльності, виконують інші повноваження, передбачені\nїх статутами та положеннями.\nАудитори і аудиторські фірми під час здійснення аудиторської\nдіяльності мають право:\n1) самостійно визначати форми і методи проведення аудиту та\nнадання інших аудиторських послуг на підставі чинного\nзаконодавства, стандартів аудиту та умов договору із замовником;\n2) отримувати необхідні документи, які мають відношення до\nпредмета перевірки і знаходяться як у замовника, так і у третіх\nосіб.\nТреті особи, які мають у своєму розпорядженні документи\nстосовно предмета перевірки, зобов'язані надати їх на вимогу\nаудитора (аудиторської фірми). Зазначена вимога повинна бути\nофіційно засвідчена замовником;\n3) отримувати необхідні пояснення в письмовій чи усній формі\nвід керівництва та працівників замовника;\n4) перевіряти наявність майна, грошей, цінностей, вимагати\nвід керівництва суб'єкта господарювання проведення контрольних\nоглядів, замірів виконаних робіт, визначення якості продукції,\nщодо яких здійснюється перевірка документів;\n5) залучати на договірних засадах до участі в перевірці\nфахівців різного профілю."
    },
    {
      "provision_ref": "art19",
      "section": "19",
      "title": "Стаття 19. Обов'язки аудиторів і аудиторських фірм",
      "content": "Аудитори і аудиторські фірми зобов'язані:\n1) в аудиторській діяльності дотримуватися вимог цього\nЗакону, Закону України \"Про засади запобігання і протидії\nкорупції\" ( 3206-17 ) та інших нормативно-правових актів,\nстандартів аудиту, принципів незалежності аудитора та відповідних\nрішень Аудиторської палати України;\n2) належним чином проводити аудит та надавати інші\nаудиторські послуги;\n3) повідомляти власників, уповноважених ними осіб, замовників\nпро виявлені під час проведення аудиту недоліки ведення\nбухгалтерського обліку та складання фінансової звітності;\n4) зберігати в таємниці інформацію, отриману при проведенні\nаудиту та виконанні інших аудиторських послуг, не розголошувати\nвідомості, що становлять предмет комерційної таємниці, і не\nвикористовувати їх у своїх інтересах або в інтересах третіх осіб;\n5) відповідати перед замовником за порушення умов договору\nвідповідно до договору та закону;\n6) обмежувати свою діяльність наданням аудиторських послуг та\nіншими видами робіт, які мають безпосереднє відношення до надання\nаудиторських послуг, у формі консультацій, перевірок або\nекспертиз;\n7) своєчасно подавати до Аудиторської палати України звіт про\nсвою аудиторську діяльність;\n8) подавати в установленому порядку та у випадках,\nпередбачених Законом України \"Про запобігання та протидію\nлегалізації (відмиванню) доходів, одержаних злочинним шляхом,\nфінансуванню тероризму та фінансуванню розповсюдження зброї\nмасового знищення\" ( 1702-18 ), інформацію центральному органу\nвиконавчої влади, що реалізує державну політику у сфері\nзапобігання та протидії легалізації (відмиванню) доходів,\nодержаних злочинним шляхом, фінансуванню тероризму та фінансуванню\nрозповсюдження зброї масового знищення, та центральному органу\nвиконавчої влади з формування та забезпечення реалізації державної\nполітики у сфері запобігання і протидії легалізації (відмиванню)\nдоходів, одержаних злочинним шляхом, або фінансуванню тероризму.\nПодання аудитором (аудиторською фірмою) в установленому\nпорядку інформації центральному органу виконавчої влади, що\nреалізує державну політику у сфері запобігання та протидії\nлегалізації (відмиванню) доходів, одержаних злочинним шляхом,\nфінансуванню тероризму та фінансуванню розповсюдження зброї\nмасового знищення, та центральному органу виконавчої влади з\nформування та забезпечення реалізації державної політики у сфері\nзапобігання і протидії легалізації (відмиванню) доходів, одержаних\nзлочинним шляхом, або фінансуванню тероризму, не є порушенням\nкомерційної таємниці."
    },
    {
      "provision_ref": "art20",
      "section": "20",
      "title": "Стаття 20. Спеціальні вимоги",
      "content": "Забороняється проведення аудиту:\n1) аудитором, який має прямі родинні стосунки з членами\nорганів управління суб'єкта господарювання, що перевіряється;\n2) аудитором, який має особисті майнові інтереси в суб'єкта\nгосподарювання, що перевіряється;\n3) аудитором - членом органів управління, засновником або\nвласником суб'єкта господарювання, що перевіряється;\n4) аудитором - працівником суб'єкта господарювання, що\nперевіряється;\n5) аудитором - працівником, співвласником дочірнього\nпідприємства, філії чи представництва суб'єкта господарювання, що\nперевіряється;\n6) якщо розмір винагороди за надання аудиторських послуг не\nвраховує необхідного для якісного виконання таких послуг часу,\nналежних навичок, знань, професійної кваліфікації та ступінь\nвідповідальності аудитора;\n7) аудитором в інших випадках, за яких не забезпечуються\nвимоги щодо його незалежності.\nЧленам адміністративних, керівних та контролюючих органів\nаудиторських фірм, які не є аудиторами, а також засновникам,\nвласникам, учасникам аудиторських фірм забороняється втручатися в\nпрактичне виконання аудиту в спосіб, що порушує незалежність\nаудиторів, які здійснюють аудит.\nПримітка. Прямими родинними стосунками є родинні стосунки з\nблизькими особами, зазначеними в Законі України \"Про засади\nзапобігання і протидії корупції\" ( 3206-17 ).\nСтаття 21. Цивільно-правова відповідальність аудиторів\nта аудиторських фірм\nЗа неналежне виконання своїх зобов'язань аудитор (аудиторська\nфірма) несе майнову та іншу цивільно-правову відповідальність\nвідповідно до договору та закону.\nРозмір майнової відповідальності аудиторів (аудиторських\nфірм) не може перевищувати фактично завданих замовнику збитків з\nїх вини.\nУсі спори стосовно невиконання умов договору, а також спори\nмайнового характеру між аудитором (аудиторською фірмою) та\nзамовником вирішуються у встановленому законом порядку.\nСтаття 22. Інші види відповідальності аудиторів та\nаудиторських фірм\nЗа неналежне виконання професійних обов'язків до аудитора\n(аудиторської фірми) можуть бути застосовані Аудиторською палатою\nУкраїни стягнення у вигляді попередження, зупинення чинності\nсертифіката на строк до одного року або анулювання сертифіката,\nвиключення з Реєстру.\nПорядок застосування до аудиторів (аудиторських фірм)\nстягнень визначається Аудиторською палатою України.\nРішення Аудиторської палати України щодо застосування до\nаудиторів (аудиторських фірм) стягнень можуть бути оскаржені до\nсуду.\nДо аудиторів можуть бути застосовані інші види\nвідповідальності відповідно до закону.\nАудитор та аудиторська фірма не несуть дисциплінарної,\nадміністративної, цивільно-правової та кримінальної\nвідповідальності за подання центральному органу виконавчої влади,\nщо реалізує державну політику у сфері запобігання та протидії\nлегалізації (відмиванню) доходів, одержаних злочинним шляхом,\nфінансуванню тероризму та фінансуванню розповсюдження зброї\nмасового знищення, інформації про фінансову операцію, навіть якщо\nтакими діями завдано шкоди юридичним або фізичним особам, та за\nінші дії, якщо вони діяли в межах виконання Закону України \"Про\nзапобігання та протидію легалізації (відмиванню) доходів,\nодержаних злочинним шляхом, фінансуванню тероризму та фінансуванню\nрозповсюдження зброї масового знищення\" ( 1702-18 ).\nАудитор та аудиторська фірма не несуть дисциплінарної,\nадміністративної, цивільно-правової та кримінальної\nвідповідальності за подання Національній комісії з цінних паперів\nта фондового ринку інформації про емітента, навіть якщо такими\nдіями завдано шкоди юридичним або фізичним особам, і таке подання\nне вважається порушенням договору про надання аудиторських послуг\nабо законодавства про аудиторську діяльність.\n1. Цей Закон набирає чинності через три місяці з дня його\nопублікування.\n2. Здійснення організаційних заходів щодо скликання з'їзду\nаудиторів покласти на Аудиторську палату України та Спілку\nаудиторів України (за їх згодою).\n3. Кабінету Міністрів України у тримісячний строк з дня\nнабрання чинності цим Законом:\nвнести до Верховної Ради України пропозиції щодо приведення\nзаконодавчих актів у відповідність із цим Законом;\nзабезпечити приведення міністерствами, іншими центральними\nорганами виконавчої влади своїх нормативно-правових актів у\nвідповідність із цим Законом.\n4. Національному банку України у тримісячний строк з дня\nнабрання чинності цим Законом привести свої нормативно-правові\nакти у відповідність із цим Законом.\n5. Аудиторській палаті України у тримісячний строк з дня\nнабрання чинності цим Законом ініціювати процедуру створення\nАудиторської палати України з дотриманням вимог цього Закону.\n6. Державним органам, зазначеним у статті 13 цього Закону,\nпротягом трьох місяців з дня набрання чинності цим Законом\nделегувати в порядку, визначеному цим Законом, відповідних\nпредставників до складу Аудиторської палати України."
    }
  ],
  "definitions": []
}