{
  "id": "ua-law-2395-17",
  "type": "statute",
  "title": "Закон України (2395-17)",
  "title_en": "",
  "short_name": "2395-17",
  "status": "in_force",
  "issued_date": "2010-07-01",
  "url": "https://zakon.rada.gov.ua/laws/show/2395-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 4651-VI ( 4651-17 ) від 13.04.2012, ВВР,\n2013, N 9-10, N 11-12, N 13, ст.88 }\nПро внесення змін\nдо Кримінально-процесуального кодексу\nУкраїни щодо права свідка на захисника\nта іншу правову допомогу\n( Відомості Верховної Ради України (ВВР), 2010, N 38, ст.506 )\n\nВерховна Рада України п о с т а н о в л я є :\n1. Внести до Кримінально-процесуального кодексу України\n( 1001-05 , 1002-05 , 1003-05 ) такі зміни:\n1) статтю 44 ( 1001-05 ) доповнити частиною такого змісту:\n\"Як захисники свідка, запрошені ним для надання правової\nдопомоги під час допиту чи проведення інших слідчих дій за участю\nсвідка, допускаються особи, які відповідають вимогам частин другої\nі третьої цієї статті. Допуск захисника свідка до участі у справі\nздійснюється у порядку, передбаченому частиною п'ятою цієї\nстатті\";\n2) статтю 48 ( 1001-05 ) доповнити частиною такого змісту:\n\"У разі участі захисника, запрошеного свідком для надання\nйому правової допомоги під час допиту чи проведення інших слідчих\nдій за його участю, він має право бути присутнім під час їх\nпроведення; надавати в присутності слідчого консультації свідку,\nякщо фактичні обставини у справі можуть бути використані для\nкримінального переслідування особисто самого свідка або членів\nйого сім'ї чи близьких родичів; ставити з дозволу слідчого\nзапитання, що підлягають занесенню до протоколу, для уточнення і\nдоповнення його відповідей; заперечувати проти незаконних дій\nслідчого щодо порядку проведення ним допиту чи інших слідчих дій з\nпосиланням на норму закону, яка порушується, що підлягає занесенню\nдо відповідного протоколу; оскаржувати дії слідчого в порядку,\nвстановленому цим Кодексом, у разі якщо з характеру і змісту\nпитань випливає, що свідок має допитуватися як підозрюваний\";\n3) статтю 61 ( 1001-05 ) доповнити частиною такого змісту:\n\"Одна і та сама особа в даній кримінальній справі не може\nбути захисником двох і більше свідків, а також захисником свідка\nта підозрюваного, обвинуваченого, підсудного, потерпілого,\nцивільних позивача чи відповідача\";\n4) у статті 69-1 ( 1001-05 ):\nу частині першій:\nдоповнити пунктом 4-1 такого змісту:\n\"4-1) на обраного за власним бажанням захисника під час\nдопиту чи проведення інших слідчий дій за своєю участю відповідно\nдо цього Кодексу та на іншу правову допомогу в порядку,\nвстановленому законом, а також відмовитися від запрошеного ним\nзахисника.\nЗахисник може запрошуватися свідком, його законним\nпредставником, а також іншими особами на його прохання чи за\nзгодою\";\nпункт 6 доповнити словами \"а також у разі, якщо у нього немає\nможливості вільно, без неправомірних обмежень, отримати правову\nдопомогу в обсязі і формах, як він того потребує, в тому числі\nзапросити захисника\";\n5) у статті 167 ( 1002-05 ):\nчастину четверту після слів \"він викликаний\" доповнити\nсловами \"та роз'яснює його права\";\nдоповнити частиною такого змісту:\n\"У разі якщо свідок з'явився на допит із захисником, захисник\nмає право бути присутнім при допиті; надавати у присутності\nслідчого консультації свідку, якщо фактичні обставини у справі\nможуть бути використані для кримінального переслідування особисто\nсамого свідка або членів його сім'ї чи близьких родичів; ставити з\nдозволу слідчого запитання, що підлягають занесенню до протоколу\nдопиту свідка, для уточнення і доповнення його відповідей;\nзаперечувати проти незаконних дій слідчого щодо порядку проведення\nним допиту з посиланням на норму закону, яка порушується, що\nпідлягає занесенню до протоколу допиту; оскаржувати дії слідчого в\nпорядку, встановленому цим Кодексом, у разі якщо з характеру і\nзмісту питань випливає, що свідок має допитуватися як\nпідозрюваний\";\n6) у статті 303 ( 1003-05 ):\nчастину третю доповнити словами \"а також запрошений ним\nзахисник\";\nу частині шостій слова \"чи самого свідка\" замінити словами\n\"самого свідка чи запрошеного ним захисника\".\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 1 липня 2010 року\nN 2395-VI\n\nПро внесення змін до Кримінально-процесуального кодексу України щодо права свідка на захисника та іншу правову допомогу\nЗакон України від 01.07.2010 № 2395-VI\n\nВтрата чинності від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/2395-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}