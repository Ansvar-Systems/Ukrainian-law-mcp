{
  "id": "ua-law-2938-17",
  "type": "statute",
  "title": "Закон України (2938-17)",
  "title_en": "",
  "short_name": "2938-17",
  "status": "in_force",
  "issued_date": "2011-01-13",
  "url": "https://zakon.rada.gov.ua/laws/show/2938-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "1. У цьому Законі наведені нижче терміни вживаються в такому\nзначенні:\nдокумент - матеріальний носій, що містить інформацію,\nосновними функціями якого є її збереження та передавання у часі та\nпросторі;\nзахист інформації - сукупність правових, адміністративних,\nорганізаційних, технічних та інших заходів, що забезпечують\nзбереження, цілісність інформації та належний порядок доступу до\nнеї;\nінформація - будь-які відомості та/або дані, які можуть бути\nзбережені на матеріальних носіях або відображені в електронному\nвигляді;\nсуб'єкт владних повноважень - орган державної влади, орган\nмісцевого самоврядування, інший суб'єкт, що здійснює владні\nуправлінські функції відповідно до законодавства, у тому числі на\nвиконання делегованих повноважень."
    },
    {
      "provision_ref": "art2",
      "section": "2",
      "title": "Стаття 2. Основні принципи інформаційних відносин",
      "content": "1. Основними принципами інформаційних відносин є:\nгарантованість права на інформацію;\nвідкритість, доступність інформації, свобода обміну\nінформацією;\nдостовірність і повнота інформації;\nсвобода вираження поглядів і переконань;\nправомірність одержання, використання, поширення, зберігання\nта захисту інформації;\nзахищеність особи від втручання в її особисте та сімейне\nжиття."
    },
    {
      "provision_ref": "art3",
      "section": "3",
      "title": "Стаття 3. Державна інформаційна політика",
      "content": "1. Основними напрямами державної інформаційної політики є:\nзабезпечення доступу кожного до інформації;\nзабезпечення рівних можливостей щодо створення, збирання,\nодержання, зберігання, використання, поширення, охорони, захисту\nінформації;\nстворення умов для формування в Україні інформаційного\nсуспільства;\nзабезпечення відкритості та прозорості діяльності суб'єктів\nвладних повноважень;\nстворення інформаційних систем і мереж інформації, розвиток\nелектронного урядування;\nпостійне оновлення, збагачення та зберігання національних\nінформаційних ресурсів;\nзабезпечення інформаційної безпеки України;\nсприяння міжнародній співпраці в інформаційній сфері та\nвходженню України до світового інформаційного простору."
    },
    {
      "provision_ref": "art4",
      "section": "4",
      "title": "Стаття 4. Суб'єкти і об'єкт інформаційних відносин",
      "content": "1. Суб'єктами інформаційних відносин є:\nфізичні особи;\nюридичні особи;\nоб'єднання громадян;\nсуб'єкти владних повноважень.\n2. Об'єктом інформаційних відносин є інформація."
    },
    {
      "provision_ref": "art5",
      "section": "5",
      "title": "Стаття 5. Право на інформацію",
      "content": "1. Кожен має право на інформацію, що передбачає можливість\nвільного одержання, використання, поширення, зберігання та захисту\nінформації, необхідної для реалізації своїх прав, свобод і\nзаконних інтересів.\nРеалізація права на інформацію не повинна порушувати\nгромадські, політичні, економічні, соціальні, духовні, екологічні\nта інші права, свободи і законні інтереси інших громадян, права та\nінтереси юридичних осіб."
    },
    {
      "provision_ref": "art6",
      "section": "6",
      "title": "Стаття 6. Гарантії права на інформацію",
      "content": "1. Право на інформацію забезпечується:\nстворенням механізму реалізації права на інформацію;\nстворенням можливостей для вільного доступу до статистичних\nданих, архівних, бібліотечних і музейних фондів, інших\nінформаційних банків, баз даних, інформаційних ресурсів;\nобов'язком суб'єктів владних повноважень інформувати\nгромадськість та засоби масової інформації про свою діяльність і\nприйняті рішення;\nобов'язком суб'єктів владних повноважень визначити спеціальні\nпідрозділи або відповідальних осіб для забезпечення доступу\nзапитувачів до інформації;\nздійсненням державного і громадського контролю за додержанням\nзаконодавства про інформацію;\nвстановленням відповідальності за порушення законодавства про\nінформацію.\n2. Право на інформацію може бути обмежене законом в інтересах\nнаціональної безпеки, територіальної цілісності або громадського\nпорядку, з метою запобігання заворушенням чи злочинам, для охорони\nздоров'я населення, для захисту репутації або прав інших людей,\nдля запобігання розголошенню інформації, одержаної конфіденційно,\nабо для підтримання авторитету і неупередженості правосуддя."
    },
    {
      "provision_ref": "art7",
      "section": "7",
      "title": "Стаття 7. Охорона права на інформацію",
      "content": "1. Право на інформацію охороняється законом. Держава гарантує\nвсім суб'єктам інформаційних відносин рівні права і можливості\nдоступу до інформації.\n2. Ніхто не може обмежувати права особи у виборі форм і\nджерел одержання інформації, за винятком випадків, передбачених\nзаконом.\nСуб'єкт інформаційних відносин може вимагати усунення\nбудь-яких порушень його права на інформацію.\n3. Забороняється вилучення і знищення друкованих видань,\nекспонатів, інформаційних банків, документів з архівних,\nбібліотечних, музейних фондів, крім встановлених законом випадків\nабо на підставі рішення суду.\n4. Право на інформацію, створену в процесі діяльності\nфізичної чи юридичної особи, суб'єкта владних повноважень або за\nрахунок фізичної чи юридичної особи, Державного бюджету України,\nмісцевого бюджету, охороняється в порядку, визначеному законом."
    },
    {
      "provision_ref": "art8",
      "section": "8",
      "title": "Стаття 8. Мова інформації",
      "content": "1. Мова інформації визначається законом про мови, іншими\nактами законодавства в цій сфері, міжнародними договорами та\nугодами, згода на обов'язковість яких надана Верховною Радою\nУкраїни."
    },
    {
      "provision_ref": "art9",
      "section": "9",
      "title": "Стаття 9. Основні види інформаційної діяльності",
      "content": "1. Основними видами інформаційної діяльності є створення,\nзбирання, одержання, зберігання, використання, поширення, охорона\nта захист інформації."
    },
    {
      "provision_ref": "art10",
      "section": "10",
      "title": "Стаття 10. Види інформації за змістом",
      "content": "За змістом інформація поділяється на такі види:\nінформація про фізичну особу;\nінформація довідково-енциклопедичного характеру;\nінформація про стан довкілля (екологічна інформація);\nінформація про товар (роботу, послугу);\nнауково-технічна інформація;\nподаткова інформація;\nправова інформація;\nстатистична інформація;\nсоціологічна інформація;\nінші види інформації."
    },
    {
      "provision_ref": "art11",
      "section": "11",
      "title": "Стаття 11. Інформація про фізичну особу",
      "content": "1. Інформація про фізичну особу (персональні дані) -\nвідомості чи сукупність відомостей про фізичну особу, яка\nідентифікована або може бути конкретно ідентифікована.\n2. Не допускаються збирання, зберігання, використання та\nпоширення конфіденційної інформації про особу без її згоди, крім\nвипадків, визначених законом, і лише в інтересах національної\nбезпеки, економічного добробуту та захисту прав людини. До\nконфіденційної інформації про фізичну особу належать, зокрема,\nдані про її національність, освіту, сімейний стан, релігійні\nпереконання, стан здоров'я, а також адреса, дата і місце\nнародження.\nКожному забезпечується вільний доступ до інформації, яка\nстосується його особисто, крім випадків, передбачених законом."
    },
    {
      "provision_ref": "art12",
      "section": "12",
      "title": "Стаття 12. Інформація довідково-енциклопедичного характеру",
      "content": "1. Інформація довідково-енциклопедичного характеру -\nсистематизовані, документовані, публічно оголошені або іншим чином\nпоширені відомості про суспільне, державне життя та навколишнє\nприродне середовище.\n2. Основними джерелами інформації довідково-енциклопедичного\nхарактеру є: енциклопедії, словники, довідники, рекламні\nповідомлення та оголошення, путівники, картографічні матеріали,\nелектронні бази та банки даних, архіви різноманітних довідкових\nінформаційних служб, мереж та систем, а також довідки, що\nвидаються уповноваженими на те органами державної влади та\nорганами місцевого самоврядування, об'єднаннями громадян,\nорганізаціями, їх працівниками та автоматизованими\nінформаційно-телекомунікаційними системами.\n3. Правовий режим інформації довідково-енциклопедичного\nхарактеру визначається законодавством та міжнародними договорами\nУкраїни, згода на обов'язковість яких надана Верховною Радою\nУкраїни.\nСтаття 13. Інформація про стан довкілля\n(екологічна інформація)\n1. Інформація про стан довкілля (екологічна інформація) -\nвідомості та/або дані про:\nстан складових довкілля та його компоненти, включаючи\nгенетично модифіковані організми, та взаємодію між цими\nскладовими;\nфактори, що впливають або можуть впливати на складові\nдовкілля (речовини, енергія, шум і випромінювання, а також\nдіяльність або заходи, включаючи адміністративні, угоди в галузі\nнавколишнього природного середовища, політику, законодавство,\nплани і програми);\nстан здоров'я та безпеки людей, умови життя людей, стан\nоб'єктів культури і споруд тією мірою, якою на них впливає або\nможе вплинути стан складових довкілля;\nінші відомості та/або дані.\n2. Правовий режим інформації про стан довкілля (екологічної\nінформації) визначається законами України та міжнародними\nдоговорами України, згода на обов'язковість яких надана Верховною\nРадою України.\n3. Інформація про стан довкілля, крім інформації про місце\nрозташування військових об'єктів, не може бути віднесена до\nінформації з обмеженим доступом."
    },
    {
      "provision_ref": "art14",
      "section": "14",
      "title": "Стаття 14. Інформація про товар (роботу, послугу)",
      "content": "1. Інформація про товар (роботу, послугу) - відомості та/або\nдані, які розкривають кількісні, якісні та інші характеристики\nтовару (роботи, послуги).\n2. Інформація про вплив товару (роботи, послуги) на життя та\nздоров'я людини не може бути віднесена до інформації з обмеженим\nдоступом.\n3. Правовий режим інформації про товар (роботу, послугу)\nвизначається законами України про захист прав споживачів, про\nрекламу, іншими законами та міжнародними договорами України, згода\nна обов'язковість яких надана Верховною Радою України."
    },
    {
      "provision_ref": "art15",
      "section": "15",
      "title": "Стаття 15. Науково-технічна інформація",
      "content": "1. Науково-технічна інформація - будь-які відомості та/або\nдані про вітчизняні та зарубіжні досягнення науки, техніки і\nвиробництва, одержані в ході науково-дослідної,\nдослідно-конструкторської, проектно-технологічної, виробничої та\nгромадської діяльності, які можуть бути збережені на матеріальних\nносіях або відображені в електронному вигляді.\n2. Правовий режим науково-технічної інформації визначається\nЗаконом України \"Про науково-технічну інформацію\" ( 3322-12 ),\nіншими законами та міжнародними договорами України, згода на\nобов'язковість яких надана Верховною Радою України.\n3. Науково-технічна інформація є відкритою за режимом\nдоступу, якщо інше не встановлено законами України."
    },
    {
      "provision_ref": "art16",
      "section": "16",
      "title": "Стаття 16. Податкова інформація",
      "content": "1. Податкова інформація - сукупність відомостей і даних, що\nстворені або отримані суб'єктами інформаційних відносин у процесі\nпоточної діяльності і необхідні для реалізації покладених на\nконтролюючі органи завдань і функцій у порядку, встановленому\nПодатковим кодексом України ( 2755-17 ).\n2. Правовий режим податкової інформації визначається\nПодатковим кодексом України ( 2755-17 ) та іншими законами."
    },
    {
      "provision_ref": "art17",
      "section": "17",
      "title": "Стаття 17. Правова інформація",
      "content": "1. Правова інформація - будь-які відомості про право, його\nсистему, джерела, реалізацію, юридичні факти, правовідносини,\nправопорядок, правопорушення і боротьбу з ними та їх профілактику\nтощо.\n2. Джерелами правової інформації є Конституція України\n( 254к/96-ВР ), інші законодавчі і підзаконні нормативно-правові\nакти, міжнародні договори та угоди, норми і принципи міжнародного\nправа, а також ненормативні правові акти, повідомлення засобів\nмасової інформації, публічні виступи, інші джерела інформації з\nправових питань.\n3. З метою забезпечення доступу до законодавчих та інших\nнормативних актів фізичним та юридичним особам держава забезпечує\nофіційне видання цих актів масовими тиражами у найкоротші строки\nпісля їх прийняття."
    },
    {
      "provision_ref": "art18",
      "section": "18",
      "title": "Стаття 18. Статистична інформація",
      "content": "1. Статистична інформація - документована інформація, що дає\nкількісну характеристику масових явищ та процесів, які\nвідбуваються в економічній, соціальній, культурній та інших сферах\nжиття суспільства.\n2. Офіційна державна статистична інформація підлягає\nсистематичному оприлюдненню.\n3. Держава гарантує суб'єктам інформаційних відносин\nвідкритий доступ до офіційної державної статистичної інформації,\nза винятком інформації, доступ до якої обмежений згідно із\nзаконом.\n4. Правовий режим державної статистичної інформації\nвизначається Законом України \"Про державну статистику\"\n( 2614-12 ), іншими законами та міжнародними договорами України,\nзгода на обов'язковість яких надана Верховною Радою України."
    },
    {
      "provision_ref": "art19",
      "section": "19",
      "title": "Стаття 19. Соціологічна інформація",
      "content": "1. Соціологічна інформація - будь-які документовані відомості\nпро ставлення до окремих осіб, подій, явищ, процесів, фактів тощо.\n2. Правовий режим соціологічної інформації визначається\nзаконами та міжнародними договорами України, згода на\nобов'язковість яких надана Верховною Радою України."
    },
    {
      "provision_ref": "art20",
      "section": "20",
      "title": "Стаття 20. Доступ до інформації",
      "content": "1. За порядком доступу інформація поділяється на відкриту\nінформацію та інформацію з обмеженим доступом.\n2. Будь-яка інформація є відкритою, крім тієї, що віднесена\nзаконом до інформації з обмеженим доступом."
    },
    {
      "provision_ref": "art21",
      "section": "21",
      "title": "Стаття 21. Інформація з обмеженим доступом",
      "content": "1. Інформацією з обмеженим доступом є конфіденційна, таємна\nта службова інформація.\n2. Конфіденційною є інформація про фізичну особу, а також\nінформація, доступ до якої обмежено фізичною або юридичною особою,\nкрім суб'єктів владних повноважень. Конфіденційна інформація може\nпоширюватися за бажанням (згодою) відповідної особи у визначеному\nнею порядку відповідно до передбачених нею умов, а також в інших\nвипадках, визначених законом.\nВідносини, пов'язані з правовим режимом конфіденційної\nінформації, регулюються законом.\n3. Порядок віднесення інформації до таємної або службової, а\nтакож порядок доступу до неї регулюються законами.\n4. До інформації з обмеженим доступом не можуть бути\nвіднесені такі відомості:\n1) про стан довкілля, якість харчових продуктів і предметів\nпобуту;\n2) про аварії, катастрофи, небезпечні природні явища та інші\nнадзвичайні ситуації, що сталися або можуть статися і загрожують\nбезпеці людей;\n3) про стан здоров'я населення, його життєвий рівень,\nвключаючи харчування, одяг, житло, медичне обслуговування та\nсоціальне забезпечення, а також про соціально-демографічні\nпоказники, стан правопорядку, освіти і культури населення;\n4) про факти порушення прав і свобод людини і громадянина;\n5) про незаконні дії органів державної влади, органів\nмісцевого самоврядування, їх посадових та службових осіб;\n6) інші відомості, доступ до яких не може бути обмежено\nвідповідно до законів та міжнародних договорів України, згода на\nобов'язковість яких надана Верховною Радою України."
    },
    {
      "provision_ref": "art22",
      "section": "22",
      "title": "Стаття 22. Масова інформація та її засоби",
      "content": "1. Масова інформація - інформація, що поширюється з метою її\nдоведення до необмеженого кола осіб.\n2. Засоби масової інформації - засоби, призначені для\nпублічного поширення друкованої або аудіовізуальної інформації."
    },
    {
      "provision_ref": "art23",
      "section": "23",
      "title": "Стаття 23. Інформаційна продукція та інформаційна послуга",
      "content": "1. Інформаційна продукція - матеріалізований результат\nінформаційної діяльності, призначений для задоволення потреб\nсуб'єктів інформаційних відносин. Інформаційною послугою є\nдіяльність з надання інформаційної продукції споживачам з метою\nзадоволення їхніх потреб.\n2. Інформаційна продукція та інформаційні послуги є об'єктами\nцивільно-правових відносин, що регулюються цивільним\nзаконодавством України.\nСтаття 24. Заборона цензури та заборона втручання\nв професійну діяльність журналістів і засобів\nмасової інформації\n1. Забороняється цензура - будь-яка вимога, спрямована,\nзокрема, до журналіста, засобу масової інформації, його засновника\n(співзасновника), видавця, керівника, розповсюджувача, узгоджувати\nінформацію до її поширення або накладення заборони чи\nперешкоджання в будь-якій іншій формі тиражуванню або поширенню\nінформації.\nЦя заборона не поширюється на випадки, коли попереднє\nузгодження інформації здійснюється на підставі закону, а також у\nразі накладення судом заборони на поширення інформації.\n2. Забороняються втручання у професійну діяльність\nжурналістів, контроль за змістом поширюваної інформації, зокрема з\nметою поширення чи непоширення певної інформації, замовчування\nсуспільно необхідної інформації, накладення заборони на\nвисвітлення окремих тем, показ окремих осіб або поширення\nінформації про них, заборони критикувати суб'єкти владних\nповноважень, крім випадків, встановлених законом, договором між\nзасновником (власником) і трудовим колективом, редакційним\nстатутом.\n3. Умисне перешкоджання законній професійній діяльності\nжурналістів та/або переслідування журналіста за виконання\nпрофесійних обов'язків, за критику тягне за собою відповідальність\nзгідно із законами України.\nСтаття 25. Гарантії діяльності засобів масової інформації\nта журналістів\n1. Під час виконання професійних обов'язків журналіст має\nправо здійснювати письмові, аудіо- та відеозаписи із застосуванням\nнеобхідних технічних засобів, за винятком випадків, передбачених\nзаконом.\n2. Журналіст має право безперешкодно відвідувати приміщення\nсуб'єктів владних повноважень, відкриті заходи, які ними\nпроводяться, та бути особисто прийнятим у розумні строки їх\nпосадовими і службовими особами, крім випадків, визначених\nзаконодавством.\n3. Журналіст має право не розкривати джерело інформації або\nінформацію, яка дозволяє встановити джерела інформації, крім\nвипадків, коли його зобов'язано до цього рішенням суду на основі\nзакону.\n4. Після пред'явлення документа, що засвідчує його професійну\nналежність, працівник засобу масової інформації має право збирати\nінформацію в районах стихійного лиха, катастроф, у місцях аварій,\nмасових безпорядків, воєнних дій, крім випадків, передбачених\nзаконом.\n5. Журналіст має право поширювати підготовлені ним матеріали\n(фонограми, відеозаписи, письмові тексти тощо) за власним підписом\n(авторством) або під умовним ім'ям (псевдонімом).\n6. Журналіст засобу масової інформації має право відмовитися\nвід авторства (підпису) на матеріал, якщо його зміст після\nредакційної правки (редагування) суперечить його переконанням.\n7. Права та обов'язки журналіста, працівника засобу масової\nінформації, визначені цим Законом, поширюються на зарубіжних\nжурналістів, працівників зарубіжних засобів масової інформації,\nякі працюють в Україні.\nСтаття 26. Акредитація журналістів, працівників засобів\nмасової інформації\n1. З метою створення сприятливих умов для здійснення\nжурналістами, працівниками засобів масової інформації професійної\nдіяльності суб'єкт владних повноважень може здійснювати їх\nакредитацію.\nУсі дії, пов'язані з акредитацією, мають ґрунтуватися на\nпринципах відкритості, рівності, справедливості з метою\nзабезпечення права громадськості на одержання інформації через\nзасоби масової інформації. Відсутність акредитації не може бути\nпідставою для відмови в допуску журналіста, працівника засобу\nмасової інформації на відкриті заходи, що проводить суб'єкт\nвладних повноважень.\n2. Акредитація журналіста, працівника засобу масової\nінформації здійснюється безоплатно на підставі його заяви або\nподання засобу масової інформації.\nУ заяві, поданій журналістом, працівником засобу масової\nінформації, зазначаються його прізвище, ім'я та по батькові,\nадреса, номер засобу зв'язку, адреса електронної пошти (за\nнаявності). До заяви додаються копії документів, що посвідчують\nособу та засвідчують її професійну належність.\nУ поданні засобу масової інформації зазначаються його повне\nнайменування, дата і номер реєстрації, адреса, адреса електронної\nпошти (за наявності), номер засобу зв'язку, прізвище, ім'я та по\nбатькові журналіста, працівника засобу масової інформації, щодо\nякого вноситься подання. До подання додаються копії документів, що\nпосвідчують особу.\nВ акредитації не може бути відмовлено в разі подання усіх\nдокументів, передбачених цією частиною.\nСуб'єкт владних повноважень може встановлювати спрощений\nпорядок акредитації.\n3. Порядок акредитації, визначений суб'єктом владних\nповноважень, підлягає оприлюдненню.\n4. Суб'єкти владних повноважень, що здійснили акредитацію\nжурналістів, працівників засобів масової інформації, зобов'язані\nсприяти провадженню ними професійної діяльності; завчасно\nсповіщати їх про місце і час проведення сесій, засідань, нарад,\nбрифінгів та інших публічних заходів; надавати їм інформацію,\nпризначену для засобів масової інформації; а також сприяти\nстворенню умов для здійснення запису і передачі інформації,\nпроведення інтерв'ю, отримання коментарів посадових осіб.\n5. У разі якщо захід проводиться відповідно до міжнародних\nабо інших спеціальних протоколів, можуть встановлюватися особливі\nумови допуску журналістів. Такі особливі умови оприлюднюються на\nофіційному веб-сайті відповідного суб'єкта владних повноважень до\nпроведення заходу.\n6. Журналіст, працівник засобу масової інформації\nзобов'язаний дотримуватися встановлених суб'єктом владних\nповноважень правил внутрішнього трудового розпорядку, не\nперешкоджати діяльності його службових та посадових осіб.\n7. Суб'єкти владних повноважень, що акредитували журналіста,\nпрацівника засобу масової інформації, приймають рішення про\nприпинення акредитації у разі:\nподання ним відповідної заяви;\nнеодноразового грубого порушення ним обов'язків, визначених\nцією статтею;\nзвернення засобу масової інформації, за поданням якого\nздійснена акредитація.\n8. У рішенні про припинення акредитації зазначаються посадова\nособа чи службова особа (суб'єкт владних повноважень), яка\nприйняла відповідне рішення, дата прийняття рішення, підстава для\nприйняття рішення та порядок його оскарження. Письмове\nповідомлення про припинення акредитації видається або надсилається\nзасобу масової інформації або журналістові, працівникові засобу\nмасової інформації протягом п'яти робочих днів з дня прийняття\nвідповідного рішення.\n9. Рішення про припинення акредитації може бути оскаржено до\nсуду в установленому порядку.\nСтаття 27. Відповідальність за порушення законодавства\nпро інформацію\n1. Порушення законодавства України про інформацію тягне за\nсобою дисциплінарну, цивільно-правову, адміністративну або\nкримінальну відповідальність згідно із законами України."
    },
    {
      "provision_ref": "art28",
      "section": "28",
      "title": "Стаття 28. Неприпустимість зловживання правом на інформацію",
      "content": "1. Інформація не може бути використана для закликів до\nповалення конституційного ладу, порушення територіальної\nцілісності України, пропаганди війни, насильства, жорстокості,\nрозпалювання міжетнічної, расової, релігійної ворожнечі, вчинення\nтерористичних актів, посягання на права і свободи людини."
    },
    {
      "provision_ref": "art29",
      "section": "29",
      "title": "Стаття 29. Поширення суспільно необхідної інформації",
      "content": "1. Інформація з обмеженим доступом може бути поширена, якщо\nвона є суспільно необхідною, тобто є предметом суспільного\nінтересу, і право громадськості знати цю інформацію переважає\nпотенційну шкоду від її поширення.\n2. Предметом суспільного інтересу вважається інформація, яка\nсвідчить про загрозу державному суверенітету, територіальній\nцілісності України; забезпечує реалізацію конституційних прав,\nсвобод і обов'язків; свідчить про можливість порушення прав\nлюдини, введення громадськості в оману, шкідливі екологічні та\nінші негативні наслідки діяльності (бездіяльності) фізичних або\nюридичних осіб тощо."
    },
    {
      "provision_ref": "art30",
      "section": "30",
      "title": "Стаття 30. Звільнення від відповідальності",
      "content": "1. Ніхто не може бути притягнутий до відповідальності за\nвисловлення оціночних суджень.\n2. Оціночними судженнями, за винятком наклепу, є\nвисловлювання, які не містять фактичних даних, критика, оцінка\nдій, а також висловлювання, що не можуть бути витлумачені як такі,\nщо містять фактичні дані, зокрема з огляду на характер\nвикористання мовно-стилістичних засобів (вживання гіпербол,\nалегорій, сатири). Оціночні судження не підлягають спростуванню та\nдоведенню їх правдивості.\nЯкщо особа вважає, що оціночні судження або думки принижують\nїї гідність, честь чи ділову репутацію, а також інші особисті\nнемайнові права, вона вправі скористатися наданим їй\nзаконодавством правом на відповідь, а також на власне тлумачення\nсправи у тому самому засобі масової інформації з метою\nобґрунтування безпідставності поширених суджень, надавши їм іншу\nоцінку. Якщо суб'єктивну думку висловлено в брутальній,\nпринизливій чи непристойній формі, що принижує гідність, честь чи\nділову репутацію, на особу, яка таким чином та у такий спосіб\nвисловила думку або оцінку, може бути покладено обов'язок\nвідшкодувати завдану моральну шкоду.\n3. Суб'єкти інформаційних відносин звільняються від\nвідповідальності за розголошення інформації з обмеженим доступом,\nякщо суд встановить, що ця інформація є суспільно необхідною.\n4. Додаткові підстави звільнення від відповідальності засобів\nмасової інформації та журналістів встановлюються законами України\n\"Про друковані засоби масової інформації (пресу) в Україні\"\n( 2782-12 ), \"Про телебачення і радіомовлення\" ( 3759-12 ), \"Про\nінформаційні агентства\" ( 74/95-ВР ) та іншими."
    },
    {
      "provision_ref": "art31",
      "section": "31",
      "title": "Стаття 31. Відшкодування матеріальної та моральної шкоди",
      "content": "1. У разі якщо порушенням права на свободу інформації особі\nзавдано матеріальної чи моральної шкоди, вона має право на її\nвідшкодування за рішенням суду.\n2. Суб'єкти владних повноважень як позивачі у справах про\nзахист честі, гідності та ділової репутації вправі вимагати в\nсудовому порядку лише спростування недостовірної інформації про\nсебе і не мають права вимагати відшкодування моральної\n(немайнової) шкоди. Це не позбавляє посадових і службових осіб\nправа на захист честі, гідності та ділової репутації в суді.\n1. Цей Закон набирає чинності через три місяці з дня його\nопублікування.\n2. До приведення законодавства України у відповідність із цим\nЗаконом акти законодавства застосовуються в частині, що не\nсуперечить цьому Закону.\n3. Внести зміни до таких законодавчих актів України:\n1) у Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\nу статті 212-3:\nв абзаці другому частини першої слова \"від п'ятнадцяти до\nдвадцяти п'яти\" замінити словами \"від двадцяти п'яти до\nп'ятдесяти\";\nв абзаці другому частини другої слова \"від двадцяти п'яти до\nп'ятдесяти\" замінити словами \"від п'ятдесяти до вісімдесяти\";\nу статті 212-26:\nв абзаці другому частини першої слова \"двадцяти п'яти\"\nзамінити словом \"тридцяти\";\nабзац перший частини другої викласти в такій редакції:\n\"Неправомірна відмова особи у наданні інформації, несвоєчасне\nабо неповне надання інформації, надання інформації, що не\nвідповідає дійсності, у разі якщо така інформація підлягає наданню\nна вимогу правоохоронних органів, Рахункової палати\";\n2) частину першу статті 200 Цивільного кодексу України\n( 435-15 ) (Відомості Верховної Ради України, 2003 р., NN 40-44,\nст. 356) викласти в такій редакції:\n\"1. Інформацією є будь-які відомості та/або дані, які можуть\nбути збережені на матеріальних носіях або відображені в\nелектронному вигляді\";\n5) у Законі України \"Про науково-технічну інформацію\"\n( 3322-12 ) (Відомості Верховної Ради України, 1993 р., N 33,\nст. 345):\nабзац другий статті 1 викласти в такій редакції:\n\"науково-технічна інформація - будь-які відомості та/або дані\nпро вітчизняні та зарубіжні досягнення науки, техніки і\nвиробництва, одержані в ході науково-дослідної,\nдослідно-конструкторської, проектно-технологічної, виробничої та\nгромадської діяльності, які можуть бути збережені на матеріальних\nносіях або відображені в електронному вигляді\";\nв частині першій статті 2 слова \"документована на будь-яких\nносіях або публічно оголошувана\" виключити;\n4. Кабінету Міністрів України протягом шести місяців з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону\"."
    }
  ],
  "definitions": []
}