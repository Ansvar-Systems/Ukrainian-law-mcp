{
  "id": "ua-law-2561-17",
  "type": "statute",
  "title": "Закон України (2561-17)",
  "title_en": "",
  "short_name": "2561-17",
  "status": "in_force",
  "issued_date": "2010-09-23",
  "url": "https://zakon.rada.gov.ua/laws/show/2561-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про державний контроль за міжнародними\nпередачами товарів військового призначення\nта подвійного використання\"\n( Відомості Верховної Ради України (ВВР), 2011, N 6, ст.46 )\n\nВерховна Рада України п о с т а н о в л я є :\n1. Внести до Закону України \"Про державний контроль за\nміжнародними передачами товарів військового призначення та\nподвійного використання\" ( 549-15 ) (Відомості Верховної Ради\nУкраїни, 2003 р., N 23, ст. 148) такі зміни:\n1) у статті 1:\nв абзаці другому слова \"за умови участі в них суб'єктів\nздійснення міжнародних передач товарів\" виключити;\nв абзаці двадцять другому слова \"роботи і\" виключити, а після\nслова \"послуги\" доповнити словами \"(технічна допомога)\";\nпісля абзацу двадцять другого доповнити новим абзацом такого\nзмісту:\n\"послуги (технічна допомога) подвійного\nвикористання - надання іноземним юридичним особам чи іноземцям в\nУкраїні або за її межами технічної підтримки, пов'язаної з\nремонтом, розробленням, виробництвом, використанням, складанням,\nвипробуванням, модифікацією, модернізацією, підтримкою в робочому\nстані, включаючи авторський та гарантійний нагляд, або будь-яке\nінше технічне обслуговування систем, обладнання та їх компонентів,\nпрограмного забезпечення та технологій, що підлягають державному\nекспортному контролю. Послуга (технічна допомога) може набувати\nформи інструктажу, підвищення кваліфікації, навчання, практичного\nосвоєння методів роботи, надання консультацій і може включати\nпередачу технічних даних\".\nУ зв'язку з цим абзаци двадцять третій - сороковий вважати\nвідповідно абзацами двадцять четвертим - сорок першим;\nу першому реченні абзаців тридцятого та тридцять першого\nслова \"суб'єкту здійснення міжнародних передач товарів\" виключити;\nабзац тридцять другий після слів \"суб'єкту здійснення\nміжнародних передач товарів\" доповнити словами \"або суб'єктам,\nзазначеним у частині третій статті 15 цього Закону\";\nв абзаці сорок першому слова \"суб'єкту підприємницької\nдіяльності\" замінити словом \"споживачу\";\n2) у статті 2:\nу частині першій слова \"що виконуються в установленому\nпорядку суб'єктами здійснення міжнародних передач товарів\"\nвиключити;\nчастину другу викласти в такій редакції:\n\"Дія цього Закону не поширюється на:\nпереміщення товарів у зв'язку із заходами, що проводяться\nвійськовими формуваннями, правоохоронними органами, органами та\nпідрозділами цивільного захисту України за її межами або\nпідрозділами збройних сил інших держав на території України\nвідповідно до міжнародних договорів України, якщо ними передбачені\nспеціальні механізми контролю за переміщенням таких товарів;\nміжнародні передачі газової, спортивної чи мисливської зброї,\nзброї, що споряджається гумовими або аналогічними за своїми\nвластивостями метальними снарядами несмертельної дії, іншої зброї,\nна яку поширюється дія дозвільної системи щодо обігу такої зброї,\nа також складові частини, патрони та боєприпаси до неї;\nміжнародні передачі спеціальних засобів, що застосовуються\nпід час охорони громадського порядку, за переліком, затвердженим\nКабінетом Міністрів України;\nвивезення, ввезення згідно з міжнародними договорами\nтабельної та службово-штатної зброї під час виконання службових\nобов'язків особами рядового і начальницького складу органів\nвнутрішніх справ, військовослужбовцями, іншими особами, які\nвідповідно до законодавства України мають право на носіння такої\nзброї\";\n3) статтю 8 доповнити словами \"та видів їх міжнародних\nпередач\";\n4) абзац перший частини другої статті 10 після слова\n\"експорту\" доповнити словом \"імпорту\";\n5) у статті 11:\nу частині першій слова \"суб'єктам здійснення міжнародних\nпередач товарів\" виключити;\nпісля частини першої доповнити новою частиною такого змісту:\n\"Спеціально уповноважений орган виконавчої влади з питань\nдержавного експортного контролю має право отримувати від\nцентральних органів виконавчої влади та інших державних органів,\nустанов та організацій інформацію з питань, віднесених до їхньої\nкомпетенції, та залучати такі органи, установи та організації до\nпроведення експертизи\".\nУ зв'язку з цим частини другу - четверту вважати відповідно\nчастинами третьою - п'ятою;\nу частині третій:\nв абзаці восьмому слова \"суб'єктам здійснення міжнародних\nпередач товарів\" виключити, а слова \"порушення такими суб'єктами\"\nзамінити словами \"виявлення фактів порушення\";\nв абзаці дев'ятому слова \"порушення такими суб'єктами\"\nзамінити словами \"виявлення фактів порушення\";\nабзац дванадцятий викласти в такій редакції:\n\"визначення належності товарів до матеріальних носіїв\nсекретної інформації та грифу секретності цих носіїв\";\n6) у статті 12:\nтретє речення частини першої після слів \"до конкретних\nдержав\" доповнити словами \"залежно від категорії товарів, видів\nміжнародних передач таких товарів тощо\";\nпісля частини першої доповнити трьома новими частинами такого\nзмісту:\n\"Строк розгляду заяв та прийняття рішення про видачу або\nвідмову у видачі посвідчення про реєстрацію, якщо не потрібне\nдодаткове міжвідомче узгодження, становить 30 робочих днів з дня\nнадходження всіх необхідних документів.\nУ разі виникнення потреби у проведенні додаткового\nміжвідомчого узгодження загальний строк розгляду заяв та прийняття\nрішення про видачу або відмову у видачі посвідчення про реєстрацію\nне може перевищувати 60 робочих днів з дня надходження всіх\nнеобхідних документів.\nУ видачі посвідчення про реєстрацію відмовляється,\nпосвідчення про реєстрацію скасовується або його дія зупиняється\nспеціально уповноваженим органом виконавчої влади з питань\nдержавного експортного контролю у разі:\nприпинення в установленому законодавством порядку діяльності\nсуб'єкта господарювання;\nвстановлення, що посвідчення або відповідні роз'яснення до\nнього надані на підставі недостовірних даних\".\nУ зв'язку з цим частини другу - четверту вважати відповідно\nчастинами п'ятою - сьомою;\nчастини п'яту і шосту викласти в такій редакції:\n\"Попередня ідентифікація товарів, а також здійснення\nнеобхідних заходів, пов'язаних з отриманням дозвільних документів\nна здійснення міжнародних передач таких товарів є обов'язком\nсуб'єкта господарювання та суб'єктів, зазначених у частині третій\nстатті 15 цього Закону.\nСуб'єкт господарювання та суб'єкти, зазначені у частині\nтретій статті 15 цього Закону, мають право доручити проведення\nпопередньої ідентифікації товарів юридичній особі, яка отримала в\nустановленому порядку повноваження на здійснення діяльності щодо\nпопередньої ідентифікації товарів\";\nпісля частини шостої доповнити новою частиною такого змісту:\n\"Спеціально уповноважений орган виконавчої влади з питань\nдержавного експортного контролю надає юридичним особам\nповноваження на здійснення діяльності щодо попередньої\nідентифікації товарів у галузі державного експортного контролю та\nвидає таким юридичним особам відповідні свідоцтва з додатками, у\nяких зазначаються переліки штатних і позаштатних експертів та\nвідповідних позицій товарів (або груп товарів), щодо яких\nекспертами здійснюється попередня ідентифікація товарів\".\nУ зв'язку з цим частину сьому вважати частиною восьмою;\nдоповнити частинами дев'ятою - дванадцятою такого змісту:\n\"Строк розгляду заяв та прийняття рішення про видачу або\nвідмову у видачі свідоцтва про отримання юридичною особою\nповноважень на здійснення діяльності щодо попередньої\nідентифікації товарів, що підлягають державному експортному\nконтролю, якщо не потрібне додаткове міжвідомче узгодження,\nстановить 45 робочих днів з дня надходження всіх необхідних\nдокументів.\nУ разі необхідності проведення додаткового міжвідомчого\nузгодження міністерства, інші державні органи повинні надати\nвідповідний висновок протягом 15 днів з дня отримання відповідного\nзапиту спеціально уповноваженого органу виконавчої влади з питань\nдержавного експортного контролю.\nУ видачі свідоцтва про отримання повноважень на здійснення\nдіяльності щодо попередньої ідентифікації товарів у галузі\nдержавного експортного контролю або у продовженні строку його дії\nвідмовляється у разі:\nнаявності в документах, наданих юридичною особою,\nнедостовірної інформації;\nнеподання юридичною особою всіх необхідних документів;\nпорушення юридичною особою законодавства у галузі державного\nекспортного контролю.\nСвідоцтво про надання повноважень підлягає скасуванню у разі:\nпорушення уповноваженою юридичною особою законодавства у\nгалузі державного експортного контролю;\nнадання уповноваженою юридичною особою завідомо неправдивого\nвисновку щодо попередньої ідентифікації товарів;\nвстановлення, що свідоцтво про отримання юридичною особою\nповноважень на здійснення діяльності щодо попередньої\nідентифікації товарів у галузі державного експортного контролю\nнадано юридичній особі на підставі наданих такою особою\nнедостовірних даних;\nнадання уповноваженою юридичною особою висновку щодо\nпопередньої ідентифікації, підготовленого з порушенням\nвстановленої у додатках до свідоцтва відповідності експертів та\nтоварів (груп товарів), щодо яких вони здійснюють експертизу;\nприпинення юридичної особи або за заявою цієї особи\";\n7) у статті 15:\nпісля частини другої доповнити новою частиною такого змісту:\n\"Разовий дозвіл чи висновок може надаватися іноземному\nсуб'єкту господарської або іншої діяльності, який здійснює\nміжнародні передачі товарів подвійного використання відповідно до\nміжнародних договорів, укладених від імені України чи Уряду\nУкраїни, або транзит товарів територією України, тимчасове\nввезення товарів на територію України для їх демонстрування як\nекспонатів на міжнародних виставках та ярмарках, проведення\nвипробувань; військовим формуванням, правоохоронним органам,\nорганам та підрозділам цивільного захисту України, які здійснюють\nтимчасове вивезення або ввезення товарів для проведення навчань чи\nзабезпечення діяльності таких формувань за межами України або\nімпорт чи тимчасове ввезення товарів на територію України\nвідповідно до міжнародних договорів України, укладених від імені\nУкраїни чи Уряду України, крім зазначених у частині другій статті\n2 цього Закону\".\nУ зв'язку з цим частини третю - дев'яту вважати відповідно\nчастинами четвертою - десятою;\nабзац перший частини сьомої викласти в такій редакції:\n\"Строк розгляду заяв та прийняття рішення про видачу або\nвідмову у видачі дозволів або висновків у разі, якщо не потрібне\nдодаткове міжвідомче узгодження, встановлюється залежно від\nкатегорії товарів, але не може перевищувати з дня надходження всіх\nнеобхідних документів\";\nчастини восьму і дев'яту замінити трьома частинами такого\nзмісту:\n\"У разі виникнення потреби у проведенні міжвідомчого\nузгодження загальний строк розгляду заяв та прийняття рішення про\nвидачу або відмову у видачі дозволів або висновків не може\nперевищувати 90 днів з дня надходження всіх необхідних документів.\nДо строку розгляду заяв та прийняття відповідних рішень не\nзараховується час, необхідний для надходження від суб'єктів,\nзазначених у цій статті, всіх необхідних документів.\nУ разі якщо всі необхідні документи не надійшли протягом двох\nмісяців, заява вважається відхиленою і розгляду не підлягає\".\nУ зв'язку з цим частину десяту вважати частиною одинадцятою;\n8) у статті 16:\nчастину другу викласти в такій редакції:\n\"Для отримання дозволу, висновку чи міжнародного імпортного\nсертифіката суб'єкт здійснення міжнародних передач товарів або\nсуб'єкти, зазначені у частині третій статті 15 цього Закону, мають\nзвернутися з письмовою заявою до спеціально уповноваженого органу\nвиконавчої влади з питань державного експортного контролю. У заяві\nзазначаються дані, необхідні для проведення експертизи та\nприйняття рішення по суті заяви, зокрема достовірні відомості про\nсуб'єктів, що беруть участь у здійсненні міжнародних передач\nтоварів, про товари та порядок їх міжнародної передачі. У\nвипадках, визначених Кабінетом Міністрів України, разом із заявою\nподаються оригінали документів про гарантії та інші необхідні для\nпроведення експертизи документи\";\nабзац другий частини четвертої викласти в такій редакції:\n\"вона подана (підписана) особою, яка не має на це\nповноважень, або оформлена з порушенням вимог цієї статті\";\nчастину п'яту замінити двома частинами такого змісту:\n\"Про залишення заяви щодо надання дозволу, висновку,\nміжнародного імпортного сертифіката без розгляду спеціально\nуповноважений орган виконавчої влади з питань державного\nекспортного контролю повідомляє заявника протягом трьох днів з дня\nприйняття такого рішення з його обґрунтуванням.\nУ разі прийняття рішення про відмову в наданні дозволу,\nвисновку, міжнародного імпортного сертифіката спеціально\nуповноважений орган виконавчої влади з питань державного\nекспортного контролю повідомляє заявника та центральний орган\nвиконавчої влади, якщо заявник належить до сфери його управління,\nпротягом трьох днів з дня прийняття такого рішення з його\nобґрунтуванням\".\nУ зв'язку з цим частини шосту і сьому вважати відповідно\nчастинами сьомою і восьмою;\nу частині сьомій:\nабзац перший викласти в такій редакції:\n\"У наданні дозволу, висновку чи міжнародного імпортного\nсертифіката відмовляється, дозвіл, висновок чи міжнародний\nімпортний сертифікат скасовується або його дія зупиняється\nспеціально уповноваженим органом виконавчої влади з питань\nдержавного експортного контролю у разі\";\nв абзаці п'ятому слова \"суб'єктом здійснення міжнародних\nпередач товарів\" виключити;\nдоповнити абзацом сьомим такого змісту:\n\"скасування реєстрації суб'єкта господарювання як суб'єкта\nздійснення міжнародних передач товарів\";\nу частині восьмій слова \"іноземних суб'єктів господарської\nабо іншої діяльності\" замінити словами та цифрами \"суб'єктів,\nзазначених у частині третій статті 15 цього Закону\";\n9) частину першу статті 18 викласти в такій редакції:\n\"Суб'єкт господарювання може проводити з іноземним суб'єктом\nгосподарської або іншої діяльності переговори, пов'язані з\nукладенням зовнішньоекономічних договорів (контрактів) щодо\nздійснення експорту товарів, на поставки яких до відповідної\nіноземної держави встановлено, виходячи з міжнародних зобов'язань\nУкраїни, часткове ембарго, тільки за умови отримання ним\nпозитивного висновку спеціально уповноваженого органу виконавчої\nвлади з питань державного експортного контролю про можливість їх\nпроведення\";\n10) частину першу статті 22 викласти в такій редакції:\n\"Суб'єкт здійснення міжнародних передач товарів, якому надано\nдозвіл, висновок чи міжнародний імпортний сертифікат, подає до\nспеціально уповноваженого органу виконавчої влади з питань\nдержавного експортного контролю письмові звіти про підсумки\nпроведення переговорів, зазначених у статті 18 цього Закону, а\nтакож про фактично здійснені експорт та імпорт товарів, визначених\nу цих документах, та про використання зазначених товарів у\nзаявлених цілях. Форма звіту та строки його подання визначаються\nспеціально уповноваженим органом виконавчої влади з питань\nдержавного експортного контролю\";\n11) у статті 24:\nабзаци другий і третій замінити одним абзацом такого змісту:\n\"здійснення міжнародних передач товарів без отримання в\nустановленому порядку дозволів, висновків чи документів про\nгарантії або здійснення таких передач на підставі дозволів,\nвисновків чи документів про гарантії, отриманих шляхом подання\nпідроблених документів чи документів, що містять недостовірні\nвідомості\".\nУ зв'язку з цим абзаци четвертий - дванадцятий вважати\nвідповідно абзацами третім - одинадцятим;\nабзац сьомий викласти в такій редакції:\n\"проведення переговорів, пов'язаних з укладенням\nзовнішньоекономічних договорів (контрактів) стосовно здійснення\nекспорту товарів, на поставки яких до відповідної іноземної\nдержави встановлено часткове ембарго, виходячи з міжнародних\nзобов'язань України, без отримання відповідного позитивного\nвисновку спеціально уповноваженого органу виконавчої влади з\nпитань державного експортного контролю\";\nв абзаці восьмому слова \"міжнародні передачі товарів\nвійськового призначення та подвійного використання\" замінити\nсловами \"експорт та імпорт товарів\", а слова \"дозволів чи\nвисновків\" замінити словами \"дозволів, висновків чи міжнародних\nімпортних сертифікатів\";\n12) у статті 25:\nабзац другий частини першої замінити трьома абзацами такого\nзмісту:\n\"за порушення, передбачені абзацами другим та третім статті\n24 цього Закону:\nу разі якщо за висновками центральних органів виконавчої\nвлади та інших державних органів завдано шкоду національним\nінтересам України (політичним, економічним, військовим) чи\nпорушено міжнародні зобов'язання України, - у розмірі 150\nвідсотків вартості товарів, які були об'єктом відповідної\nміжнародної передачі;\nу разі якщо за висновками центральних органів виконавчої\nвлади та інших державних органів не завдано шкоду національним\nінтересам України (політичним, економічним, військовим) та не\nпорушено міжнародні зобов'язання України, - у розмірі 100\nвідсотків вартості товарів, які були об'єктом відповідної\nміжнародної передачі\".\nУ зв'язку з цим абзаци третій - шостий вважати відповідно\nабзацами п'ятим - восьмим;\nв абзаці п'ятому слова \"п'ятим, шостим та сьомим\" замінити\nсловами \"четвертим, п'ятим та шостим\";\nв абзаці шостому слова \"восьмим та дванадцятим\" замінити\nсловами \"сьомим та одинадцятим\";\nв абзаці сьомому слово \"дев'ятим\" замінити словом \"восьмим\";\nв абзаці восьмому слова \"десятим та одинадцятим\" замінити\nсловами \"дев'ятим та десятим\";\nпісля частини першої доповнити новою частиною такого змісту:\n\"Для накладення штрафів за порушення, зазначені в абзацах\nдругому та третьому статті 24 цього Закону, спеціально\nуповноважений орган виконавчої влади з питань державного\nекспортного контролю повинен отримати письмовий висновок Служби\nбезпеки України, який складається з урахуванням пропозицій\nМіністерства закордонних справ України, Міністерства оборони\nУкраїни, Служби зовнішньої розвідки України, інших центральних\nорганів виконавчої влади і державних органів\".\nУ зв'язку з цим частини другу - п'яту вважати відповідно\nчастинами третьою - шостою;\nчастину третю доповнити словами \"наслідком чого є припинення\nдії всіх дозвільних документів та документів про гарантії, наданих\nтакому суб'єкту та чинних на день скасування реєстрації\";\nу частині шостій слова \"видів товарів військового\nпризначення\" замінити словами \"видів озброєння\";\n13) частину другу статті 30 викласти в такій редакції:\n\"Розмір плати, зазначеної в частині першій цієї статті,\nвизначається Кабінетом Міністрів України залежно від типу\nдокумента або вартості контракту\";\n14) у тексті Закону ( 549-15 ) слова \"суб'єкт підприємницької\nдіяльності\" та \"суб'єкт зовнішньоекономічної діяльності\" у всіх\nвідмінках і числах замінити словами \"суб'єкт господарювання\" у\nвідповідному відмінку і числі.\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 23 вересня 2010 року\nN 2561-VI\n\nПро внесення змін до Закону України \"Про державний контроль за міжнародними передачами товарів військового призначення та подвійного використання\"\nЗакон України від 23.09.2010 № 2561-VI\n\nПрийняття від 23.09.2010\nПостійна адреса:\nhttps://zakon.rada.gov.ua/go/2561-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}