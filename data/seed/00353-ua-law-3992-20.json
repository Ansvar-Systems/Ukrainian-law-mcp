{
  "id": "ua-law-3992-20",
  "type": "statute",
  "title": "Закон України (3992-20)",
  "title_en": "",
  "short_name": "3992-20",
  "status": "in_force",
  "issued_date": "2024-10-08",
  "url": "https://zakon.rada.gov.ua/laws/show/3992-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо розмежування повноважень центральних органів виконавчої влади у сферах промислової безпеки, охорони праці, поводження з вибуховими матеріалами промислового призначення, державного гірничого нагляду, державного нагляду та контролю за додержанням законодавства про працю та зайнятість населення\n\n(Відомості Верховної Ради (ВВР), 2025, № 8, ст.17)\n\nВерховна Рада України постановляє :\n\nI. Внести зміни до таких законів України:\n\n1. У Законі України \"Про дорожній рух\" (Відомості Верховної Ради України, 1993 р., № 31, ст. 338 із наступними змінами):\n\n1) в абзаці одинадцятому частини восьмої статті 34 слова \"центральний орган виконавчої влади, що реалізує державну політику у сфері охорони праці\" замінити словами \"територіальні органи Міністерства внутрішніх справ України\";\n\n2) частину першу статті 52 -1 після абзацу третього доповнити новим абзацом такого змісту:\n\n\"здійснення у випадках, передбачених законом, відомчої реєстрації та обліку великотоннажних транспортних засобів, інших технологічних транспортних засобів і видача відповідних документів\".\n\nУ зв’язку з цим абзаци четвертий - одинадцятий вважати відповідно абзацами п’ятим - дванадцятим.\n\n2. У Законі України \"Про рекламу\" (Відомості Верховної Ради України, 2004 р., № 8, ст. 62 із наступними змінами):\n\n1) в абзаці другому частини третьої статті 24 -1 слова \"з питань нагляду та контролю за додержанням законодавства про працю та зайнятість населення\" замінити словами \"у сфері державного контролю за додержанням законодавства про захист прав споживачів\";\n\n2) у частині першій статті 26:\n\nабзац другий після слів \"(у тому числі щодо спорудження житлового будинку)\" доповнити словами \"та щодо змісту реклами про вакансії (прийом на роботу)\";\n\nабзац восьмий виключити.\n\n3. У Законі України \"Про поводження з вибуховими матеріалами промислового призначення\" (Відомості Верховної Ради України, 2005 р., № 6, ст. 138 із наступними змінами):\n\n1) статтю 5 доповнити абзацами одинадцятим - тринадцятим такого змісту:\n\n\"участь у розслідуванні розкрадання та втрати вибухових матеріалів, обставин і причин аварій;\n\nучасть у роботі комісій з розслідування нещасних випадків на виробництві спільно з представниками інших органів виконавчої влади;\n\nздійснення інших повноважень, передбачених законом\";\n\n2) частину першу статті 15 викласти в такій редакції:\n\n\"Вибухові роботи проводяться виключно суб’єктами господарювання - юридичними особами на підставі дозволу, який видається у встановленому Кабінетом Міністрів України порядку центральним органом виконавчої влади, що реалізує державну політику у сферах промислової безпеки, охорони праці, державного гірничого нагляду\".\n\n4. У Законі України \"Про загальнообов’язкове державне соціальне страхування\" (Відомості Верховної Ради України, 2023 р., № 25, ст. 92):\n\n1) у частині другій статті 45 слова \"центральним органом виконавчої влади, що реалізує державну політику у сфері охорони праці\" замінити словами \"у порядку, встановленому Кабінетом Міністрів України\";\n\n2) пункт 3 частини другої статті 46 виключити.\n\nII. Прикінцеві положення\n\n1. Цей Закон набирає чинності через шість місяців з дня, наступного за днем його опублікування.\n\n2. Кабінету Міністрів України у тримісячний строк з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n8 жовтня 2024 року\n\n№ 3992-IX\n\nПро внесення змін до деяких законів України щодо розмежування повноважень центральних органів виконавчої влади у сферах промислової безпеки, охорони праці, поводження з вибуховими матеріалами промислового призначення, державного гірничого нагляду, державного нагляду та контролю за додержанням законодавства про працю та зайнятість населення\nЗакон України від 08.10.2024 № 3992-IX\n\nПрийняття від 08.10.2024\nПостійна адреса:\nhttps://zakon.rada.gov.ua/go/3992-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}