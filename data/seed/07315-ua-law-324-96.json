{
  "id": "ua-law-324-96",
  "type": "statute",
  "title": "Закон України (324/96-ВР)",
  "title_en": "",
  "short_name": "324/96-ВР",
  "status": "in_force",
  "issued_date": "1996-07-12",
  "url": "https://zakon.rada.gov.ua/laws/show/324/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін і доповнень до Закону України\n\"Про патентування деяких видів підприємницької\nдіяльності\"\n( Відомості Верховної Ради України (ВВР), 1996, N 44, ст. 214 )\n{ Вводиться в дію Постановою ВР\nN 325/96-ВР від 12.07.96, ВВР, 1996, N 44, ст. 215 }\n\nВерховна Рада України п о с т а н о в л я є :\nI. Внести до Закону України \"Про патентування деяких видів\nпідприємницької діяльності\" ( 98/96-ВР ) (Відомості Верховної Ради\nУкраїни, 1996 р., N 20, ст.82) такі зміни і доповнення:\n1. Частину третю статті 1 викласти у такій редакції:\n\"3. Дія цього Закону не поширюється на роздрібну торговельну\nдіяльність:\n1) підприємств і організацій системи Укоопспілки та\nторгово-виробничих підприємств робітничого постачання;\n2) суб'єктів підприємницької діяльності - фізичних осіб, які:\nсплачують ринковий збір (плату) за місце для торгівлі\nпродукцією в межах ринків, створених за рішеннями органів\nмісцевого самоврядування; сплачують податок на промисел у порядку, передбаченому чинним\nзаконодавством; здійснюють продаж вирощених в особистому підсобному\nгосподарстві, на присадибній, дачній, садовій і городній ділянках\nпродукції рослинництва, худоби, кролів, нутрій, птиці (як у живому\nвигляді, так і продукції їх забою в сирому вигляді та у вигляді\nпервинної переробки), продукції власного бджільництва; сплачують державне мито за посвідчення договорів відчуження\nвласного майна в разі, якщо відчуження кожної окремої категорії\nтоварів відбувається не частіше одного разу на календарний рік;\n3) суб'єктів підприємницької діяльності, створених\nгромадськими організаціями інвалідів, які мають податкові пільги\nзгідно з чинним законодавством та здійснюють торгівлю виключно\nпродовольчими товарами вітчизняного виробництва\".\n2. У частині третій статті 2:\n1) абзац перший викласти у такій редакції:\n\"3. Торговий патент видається за плату суб'єктам\nпідприємницької діяльності державними податковими інспекціями за\nмісцезнаходженням цих суб'єктів або місцезнаходженням їх\nструктурних (відокремлених) підрозділів, суб'єктам підприємницької\nдіяльності, що провадять операції з роздрібної торгівлі (крім\nпересувної торговельної мережі), - за місцезнаходженням пункту\nроздрібного продажу товарів, а суб'єктам підприємницької\nдіяльності, що здійснюють роздрібну торгівлю через пересувну\nторговельну мережу, - за місцем реєстрації цих суб'єктів\";\n2) абзаци десятий, одинадцятий викласти у такій редакції:\n\"місцезнаходження державної податкової інспекції, що видала\nторговий патент; відмітка державної податкової інспекції про надходження плати\nза виданий нею торговий патент\".\n3. Статтю 3 викласти у такій редакції:\n\" Стаття 3. Порядок придбання торгового патенту на здійснення\nоперацій з роздрібної торгівлі\n1. Патентуванню підлягають операції з роздрібної торгівлі, що\nздійснюються суб'єктами підприємницької діяльності або їх\nструктурними (відокремленими) підрозділами у пунктах роздрібного\nпродажу товарів.\n2. Під роздрібною торгівлею у цьому Законі слід розуміти\nторгівлю товарами, а також виконання при цьому супутніх робіт\n(послуг) за готівкові кошти, а також за інші готівкові платіжні\nзасоби, включаючи кредитні картки.\n3. Під пунктами роздрібного продажу товарів у цьому Законі\nслід розуміти:\nмагазини, які займають окремі приміщення або будівлі та мають\nторговельний зал для покупців, площа якого не перевищує 20\nквадратних метрів; кіоски, палатки та інші малі архітектурні форми, які займають\nокремі приміщення, але не мають вбудованого торговельного залу для\nпокупців; автомагазини, розвозки та інші види пересувної торговельної\nмережі; лотки, прилавки та інші види торгових точок у відведених для\nроздрібної торгівлі місцях, крім тих, що надаються в оренду\nсуб'єктам підприємницької діяльності - фізичним особам та\nзнаходяться на території ринків, створених за рішеннями органів\nмісцевого самоврядування; стаціонарні, малогабаритні і пересувні автозаправні станції,\nзаправні пункти, які здійснюють роздрібну торгівлю\nнафтопродуктами. При визначенні загальної площі торговельного залу не\nвраховується площа складських, підсобних та інших допоміжних\nприміщень. У разі коли суб'єкт підприємницької діяльності має структурні\n(відокремлені) підрозділи, торговий патент придбавається окремо\nдля кожного структурного (відокремленого) підрозділу (торгової\nточки).\n4. Вартість торгового патенту на здійснення роздрібної\nторгівлі встановлюється органами місцевого самоврядування. Вартість торгового патенту за календарний місяць не може\nперевищувати: на території міста Києва, обласних центрів - суми,\nеквівалентної 160 екю; на території міста Севастополя, міст обласного\nпідпорядкування (крім обласних центрів) і районних центрів - суми,\nеквівалентної 80 екю; на території інших населених пунктів - суми, еквівалентної 40\nекю. У разі коли пункти роздрібного продажу товарів розташовані в\nкурортних місцевостях або на територіях, прилеглих до митниць,\nінших пунктів переміщень через митний кордон, органи місцевого\nсамоврядування, до бюджетів яких спрямовується плата за торговий\nпатент, можуть прийняти рішення щодо збільшення плати за торговий\nпатент, але не більше суми, еквівалентної 160 екю за календарний\nмісяць. Додаткові доходи, отримувані внаслідок прийняття зазначених\nрішень, повністю спрямовуються до відповідних місцевих бюджетів. Оплата торгового патенту здійснюється у валюті України за\nкурсом Національного банку України на день, що передував дню\nпроведення оплати торгового патенту. Термін дії торгового патенту на здійснення роздрібної\nторгівлі становить 12 календарних місяців.\n5. Оплата вартості торгового патенту на здійснення роздрібної\nторгівлі провадиться щомісячно до 15 числа місяця, який передує\nзвітному. Під час придбання торгового патенту на здійснення роздрібної\nторгівлі суб'єкт підприємницької діяльності вносить одноразову\nплату в розмірі вартості торгового патенту за один місяць. На\nсуму, сплачену під час придбання торгового патенту, зменшується\nрозмір плати за торговий патент, який підлягає внесенню в останній\nмісяць його дії. Суб'єкт підприємницької діяльності може здійснити попередню\nоплату вартості торгового патенту на здійснення роздрібної\nторгівлі за весь термін його дії. Суб'єкт підприємницької діяльності має право придбати торгові\nпатенти на здійснення роздрібної торгівлі на наступні за поточним\nроки, але не більше ніж на три роки, сплативши повну вартість цих\nпатентів під час їх одержання. При цьому суб'єкт підприємницької\nдіяльності звільняється від обов'язків довнесення вартості\nторгового патенту в разі, якщо прийнятими після цього актами\nзаконодавства збільшується вартість патенту.\n6. Торговий патент видається безплатно суб'єктам\nпідприємницької діяльності або їх відокремленим підрозділам, які\nздійснюють операції з роздрібної торгівлі виключно з використанням\nтаких видів товарів національного виробництва: хліб і хлібобулочні вироби; борошно пшеничне та житнє; сіль, цукор, олія соняшникова і кукурудзяна; молоко і молочна продукція, крім молока і вершків згущених з\nдобавками і без них; продукти дитячого харчування; безалкогольні напої; морозиво; яловичина та свинина; домашня птиця; яйця; риба; ягоди і фрукти; картопля і плодоовочева продукція; комбікорми для продажу населенню; поштові марки, листівки, вітальні листівки та конверти\nнепогашені, ящики, коробки, мішки, сумки та інша тара з дерева,\nпаперу та картону, що використовується для поштових відправлень\nпідприємствами Міністерства зв'язку України, і фурнітура до них; періодичні видання друкованих засобів масової інформації; проїзні квитки; товари народних промислів (крім антикварних та тих, що\nстановлять культурну цінність згідно з переліком, що\nвстановлюється Міністерством культури України); готові лікарські засоби (лікарські препарати, ліки,\nмедикаменти) та вітаміни для населення; ветеринарні препарати,\nпапір туалетний, зубні паста та порошки, косметичні серветки,\nдитячі пелюшки, тампони, інші види санітарно-гігієнічних виробів з\nцелюлози або її замінників, термометри, індивідуальні діагностичні\nприлади незалежно від країни їх походження; вугілля, вугільні брикети, паливо пічне побутове, гас\nосвітлювальний і газ скраплений, торф паливний кусковий, торф'яні\nбрикети і дрова для продажу населенню; мило господарське, а також сірники (незалежно від країни їх\nпоходження). У безплатному торговому патенті обов'язково наводиться повний\nперелік товарів, що передбачаються для реалізації. Безплатний торговий патент не дає права на здійснення\nроздрібної торгівлі товарами, які не зазначені у цій статті.\n7. Суб'єкти підприємницької діяльності, які реалізують\nінвалідам товари повсякденного попиту та продукти харчування через\nторговельні установи, створені для цієї мети громадськими\nорганізаціями інвалідів, мають право на безплатний торговий\nпатент (крім передбачених пунктом 3 частини третьої статті 1).\n8. Суб'єкти підприємницької діяльності, які займаються\nроздрібним продажем періодичних видань друкованих засобів масової\nінформації, мають право на одержання безплатного торгового патенту\nна торгівлю супутньою продукцією за таким переліком: друковані книги в твердій або м'якій обкладинці вітчизняних\nвидавництв; книги для розмальовування, ноти, карти географічні або\nгідрографічні, включаючи атласи, глобуси та топографічні плани,\nлистівки поштові, вітальні листівки, конверти, картинки перебивні,\nзошити, книжки для записів, блокноти, папір друкарський, для\nмалювання та копіювання, бланки, журнали реєстраційні, календарі,\nінші канцелярські товари з паперу або картону незалежно від країни\nїх походження; ручки, олівці, інструменти для креслення, пензлі, мастихіни,\nмольберти, фарби, лаки, розчинники та закріплювачі для малювання\nта живопису, полотно, багети, рамки та підрамники для картин,\nшвидкозшивачі, інші канцелярські прилади та конторське приладдя,\nкрім виготовлених з дорогоцінних і напівдорогоцінних металів,\nнезалежно від країни їх походження.\n9. Суб'єкти підприємницької діяльності (юридичні особи) -\nрезиденти, які здійснюють роздрібну торгівлю виключно продукцією\nвласного виробництва (фірмова торгівля), мають право на отримання\nбезплатного торгового патенту. Фірмова торгівля - це продаж\nтоварів безпосередньо їх виробниками-резидентами, а також\nструктурними (відокремленими) підрозділами цих товаровиробників,\nякі не мають статусу юридичної особи.\n10. Суб'єкти підприємницької діяльності, які здійснюють\nроздрібну торгівлю на території військових частин і військових\nнавчальних закладів виключно товарами військової атрибутики та\nповсякденного вжитку для військовослужбовців, мають право на\nотримання безплатного торгового патенту.\n\n11. Не потребує патентування реалізація суб'єктом\nпідприємницької діяльності продукції власного виробництва фізичним\nособам, які перебувають з ним у трудових відносинах, через пункти\nроздрібної торгівлі, вбудовані у виробничі або адміністративні\nприміщення цього суб'єкта.\n12. Не потребує патентування діяльність суб'єктів\nпідприємницької діяльності з закупівлі у населення продукції\n(заготівельна діяльність), якщо подальша реалізація такої\nпродукції відбувається по розрахунках у безготівковій формі\n(пункти прийому склотари, макулатури, відходів паперових,\nкартонних і ганчіркових; заготівля сільськогосподарської продукції\nта продуктів її переробки)\".\n4. У статті 8:\n1) абзац другий викласти в такій редакції:\n\"за порушення термінів сплати чергових платежів сплачують\nштраф у розмірі вартості торгового патенту за один календарний\nмісяць. При цьому торговий патент анулюється, перерахунок по\nпопередньо внесених платежах не провадиться\";\n2) доповнити статтю після абзацу четвертого новим абзацом\nтакого змісту:\n\"за здійснення операцій з реалізації товарів, визначених\nчастиною шостою статті 3 цього Закону, без одержання безплатного\nторгового патенту або з порушенням порядку одержання та\nвикористання безплатного торгового патенту сплачують штраф у\nрозмірі вартості торгового патенту на здійснення роздрібної\nторгівлі за повний термін його дії\";\n3) доповнити статтю новими частинами такого змісту:\n\"До дня сплати штрафів, визначених цією статтею, а також до\nпридбання торгового патенту або оформлення безплатного торгового\nпатенту діяльність відповідних суб'єктів підприємницької\nдіяльності зупиняється. Штрафи, передбачені цією статтею, підлягають сплаті\nпорушником у п'ятиденний термін з дня вручення державними\nподатковими інспекціями постанови про накладення штрафу\".\nII. Цей Закон набирає чинності з 1 вересня 1996 року.\n\nПрезидент України Л.КУЧМА\n\nм. Київ, 12 липня 1996 року\nN 324/96-ВР\n\nПро внесення змін і доповнень до Закону України \"Про патентування деяких видів підприємницької діяльності\"\nЗакон України від 12.07.1996 № 324/96-ВР\n\nВтрата чинності від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/324/96-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}