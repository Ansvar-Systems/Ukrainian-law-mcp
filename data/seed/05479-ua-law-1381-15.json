{
  "id": "ua-law-1381-15",
  "type": "statute",
  "title": "Закон України (1381-15)",
  "title_en": "",
  "short_name": "1381-15",
  "status": "in_force",
  "issued_date": "2003-12-11",
  "url": "https://zakon.rada.gov.ua/laws/show/1381-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення фінансового лізингу",
      "content": "1. Фінансовий лізинг (далі - лізинг) - це вид\nцивільно-правових відносин, що виникають із договору фінансового\nлізингу.\n2. За договором фінансового лізингу (далі - договір лізингу)\nлізингодавець зобов'язується набути у власність річ у продавця\n(постачальника) відповідно до встановлених лізингоодержувачем\nспецифікацій та умов і передати її у користування\nлізингоодержувачу на визначений строк не менше одного року за\nвстановлену плату (лізингові платежі)."
    },
    {
      "provision_ref": "art2",
      "section": "2",
      "title": "Стаття 2. Законодавство про фінансовий лізинг",
      "content": "1. Відносини, що виникають у зв'язку з договором фінансового\nлізингу, регулюються положеннями Цивільного кодексу України\n( 435-15 ) про лізинг, найм (оренду), купівлю-продаж, поставку з\nурахуванням особливостей, що встановлюються цим Законом.\n2. Відносини, що виникають у разі набуття права\nгосподарського відання на предмет договору лізингу, регулюються за\nправилами, встановленими для регулювання відносин, що виникають у\nразі набуття права власності на предмет договору лізингу, крім\nправа розпорядження предметом лізингу."
    },
    {
      "provision_ref": "art3",
      "section": "3",
      "title": "Стаття 3. Предмет лізингу",
      "content": "1. Предметом договору лізингу (далі - предмет лізингу) може\nбути неспоживна річ, визначена індивідуальними ознаками та\nвіднесена відповідно до законодавства до основних фондів.\n2. Не можуть бути предметом лізингу земельні ділянки та інші\nприродні об'єкти, єдині майнові комплекси підприємств та їх\nвідокремлені структурні підрозділи (філії, цехи, дільниці).\n3. Майно, що перебуває в державній або комунальній власності\nта щодо якого відсутня заборона передачі в користування та/або\nволодіння, може бути передано в лізинг у порядку, встановленому\nцим Законом."
    },
    {
      "provision_ref": "art4",
      "section": "4",
      "title": "Стаття 4. Суб'єкти лізингу",
      "content": "Суб'єктами лізингу можуть бути:\nлізингодавець - юридична особа, яка передає право володіння\nта користування предметом лізингу лізингоодержувачу;\nлізингоодержувач - фізична або юридична особа, яка отримує\nправо володіння та користування предметом лізингу від\nлізингодавця;\nпродавець (постачальник) - фізична або юридична особа, в якої\nлізингодавець набуває річ, що в наступному буде передана як\nпредмет лізингу лізингоодержувачу;\nінші юридичні або фізичні особи, які є сторонами\nбагатостороннього договору лізингу."
    },
    {
      "provision_ref": "art5",
      "section": "5",
      "title": "Стаття 5. Сублізинг",
      "content": "1. Сублізинг - це вид піднайму предмета лізингу, у\nвідповідності з яким лізингоодержувач за договором лізингу передає\nтретім особам (лізингоодержувачам за договором сублізингу) у\nкористування за плату на погоджений строк відповідно до умов\nдоговору сублізингу предмет лізингу, отриманий раніше від\nлізингодавця за договором лізингу.\nУ разі передачі предмета лізингу в сублізинг право вимоги до\nпродавця (постачальника) переходить до лізингоодержувача за\nдоговором сублізингу.\n2. У разі передачі предмета лізингу в сублізинг обов'язковою\nумовою договору сублізингу є згода лізингодавця за договором\nлізингу, що надається в письмовій формі.\n3. До договору сублізингу застосовуються положення про\nдоговір лізингу, якщо інше не передбачено договором лізингу."
    },
    {
      "provision_ref": "art6",
      "section": "6",
      "title": "Стаття 6. Договір лізингу",
      "content": "1. Договір лізингу має бути укладений у письмовій формі.\n2. Істотними умовами договору лізингу є:\nпредмет лізингу;\nстрок, на який лізингоодержувачу надається право користування\nпредметом лізингу (строк лізингу);\nрозмір лізингових платежів;\nінші умови, щодо яких за заявою хоча б однієї із сторін має\nбути досягнуто згоди.\n3. Строк лізингу визначається сторонами договору лізингу\nвідповідно до вимог цього Закону."
    },
    {
      "provision_ref": "art7",
      "section": "7",
      "title": "Стаття 7. Відмова від договору лізингу",
      "content": "1. Лізингоодержувач має право відмовитися від договору\nлізингу в односторонньому порядку, письмово повідомивши про це\nлізингодавця, у разі якщо прострочення передачі предмета лізингу\nстановить більше 30 днів, за умови, що договором лізингу не\nпередбачено іншого строку.\nЛізингоодержувач має право вимагати відшкодування збитків, у\nтому числі повернення платежів, що були сплачені лізингодавцю до\nтакої відмови.\n2. Лізингодавець має право відмовитися від договору лізингу\nта вимагати повернення предмета лізингу від лізингоодержувача у\nбезспірному порядку на підставі виконавчого напису нотаріуса, якщо\nлізингоодержувач не сплатив лізинговий платіж частково або у\nповному обсязі та прострочення сплати становить більше 30 днів.\nСтягнення за виконавчим написом нотаріуса провадиться в\nпорядку, встановленому Законом України \"Про виконавче\nпровадження\" ( 606-14 ).\n3. Відмова від договору лізингу є вчиненою з моменту, коли\nінша сторона довідалася або могла довідатися про таку відмову.\nСтаття 8. Право власності на предмет лізингу.\nПорядок розрахунків у разі переходу права власності\nдо лізингоодержувача\n1. У разі переходу права власності на предмет лізингу від\nлізингодавця до іншої особи відповідні права та обов'язки\nлізингодавця за договором лізингу переходять до нового власника\nпредмета лізингу.\n2. Якщо сторони договору лізингу уклали договір\nкупівлі-продажу предмета лізингу, то право власності на предмет\nлізингу переходить до лізингоодержувача в разі та з моменту сплати\nним визначеної договором ціни, якщо договором не передбачене інше.\n3. Предмет лізингу не може бути конфісковано, на нього не\nможе бути накладено арешт у зв'язку з будь-якими діями або\nбездіяльністю лізингоодержувача."
    },
    {
      "provision_ref": "art9",
      "section": "9",
      "title": "Стаття 9. Захист прав лізингоодержувача на предмет лізингу",
      "content": "1. Лізингоодержувачу (сублізингоодержувачу) забезпечується\nзахист його прав на предмет лізингу нарівні із захистом,\nвстановленим законодавством щодо захисту прав власника.\n2. Лізингоодержувач (сублізингоодержувач) має право вимагати,\nу тому числі й від лізингодавця, усунення будь-яких порушень його\nправ на предмет лізингу."
    },
    {
      "provision_ref": "art10",
      "section": "10",
      "title": "Стаття 10. Права та обов'язки лізингодавця",
      "content": "1. Лізингодавець має право:\n1) інвестувати на придбання предмета лізингу як власні, так і\nзалучені та позичкові кошти;\n2) здійснювати перевірки дотримання лізингоодержувачем умов\nкористування предметом лізингу та його утримання;\n3) відмовитися від договору лізингу у випадках, передбачених\nдоговором лізингу або законом;\n4) вимагати розірвання договору та повернення предмета\nлізингу у передбачених законом та договором випадках;\n5) стягувати з лізингоодержувача прострочену заборгованість у\nбезспірному порядку на підставі виконавчого напису нотаріуса;\n6) вимагати від лізингоодержувача відшкодування збитків\nвідповідно до закону та договору;\n7) вимагати повернення предмета лізингу та виконання грошових\nзобов'язань за договором сублізингу безпосередньо йому в разі\nневиконання чи прострочення виконання грошових зобов'язань\nлізингоодержувачем за договором лізингу.\n2. Лізингодавець зобов'язаний:\n1) у передбачені договором строки надати лізингоодержувачу\nпредмет лізингу у стані, що відповідає його призначенню та умовам\nдоговору;\n2) попередити лізингоодержувача про відомі йому особливі\nвластивості та недоліки предмета лізингу, що можуть становити\nнебезпеку для життя, здоров'я, майна лізингоодержувача чи інших\nосіб або призводити до пошкодження самого предмета лізингу під час\nкористування ним;\n3) відповідно до умов договору своєчасно та у повному обсязі\nвиконувати зобов'язання щодо утримання предмета лізингу;\n4) відшкодовувати лізингоодержувачу витрати на поліпшення\nпредмета лізингу, на його утримання або усунення недоліків у\nпорядку та випадках, передбачених законом та/або договором;\n5) прийняти предмет лізингу в разі дострокового розірвання\nдоговору лізингу або в разі закінчення строку користування\nпредметом лізингу.\n3. Лізингодавець може мати інші права та обов'язки відповідно\nдо умов договору лізингу, цього Закону та інших\nнормативно-правових актів."
    },
    {
      "provision_ref": "art11",
      "section": "11",
      "title": "Стаття 11. Права та обов'язки лізингоодержувача",
      "content": "1. Лізингоодержувач має право:\n1) обирати предмет лізингу та продавця або встановити\nспецифікацію предмета лізингу і доручити вибір лізингодавцю;\n2) відмовитися від прийняття предмета лізингу, який не\nвідповідає його призначенню та/або умовам договору, специфікаціям;\n3) вимагати розірвання договору лізингу або відмовитися від\nнього у передбачених законом та договором лізингу випадках;\n4) вимагати від лізингодавця відшкодування збитків, завданих\nневиконанням або неналежним виконанням умов договору лізингу.\n2. Лізингоодержувач зобов'язаний:\n1) прийняти предмет лізингу та користуватися ним відповідно\nдо його призначення та умов договору;\n2) відповідно до умов договору своєчасно та у повному обсязі\nвиконувати зобов'язання щодо утримання предмета лізингу,\nпідтримувати його у справному стані;\n3) своєчасно сплачувати лізингові платежі;\n4) надавати лізингодавцеві доступ до предмета лізингу і\nзабезпечувати можливість здійснення перевірки умов його\nвикористання та утримання;\n5) письмово повідомляти лізингодавця, а в гарантійний строк і\nпродавця предмета, про всі випадки виявлення несправностей\nпредмета лізингу, його поломок або збоїв у роботі;\n6) письмово повідомляти про порушення строків проведення або\nнепроведення поточного чи сезонного технічного обслуговування та\nпро будь-які інші обставини, що можуть негативно позначитися на\nстані предмета лізингу, - негайно, але у будь-якому разі не\nпізніше другого робочого дня після дня настання вищезазначених\nподій чи фактів, якщо інше не встановлено договором;\n7) у разі закінчення строку лізингу, а також у разі\nдострокового розірвання договору лізингу та в інших випадках\nдострокового повернення предмета лізингу - повернути предмет\nлізингу у стані, в якому його було прийнято у володіння, з\nурахуванням нормального зносу, або у стані, обумовленому\nдоговором.\n3. Умови ремонту і технічного обслуговування предмета лізингу\nможуть визначатися окремим договором.\n4. Лізингоодержувач може мати інші права та обов'язки\nвідповідно до умов договору лізингу, цього Закону та\nнормативно-правових актів."
    },
    {
      "provision_ref": "art12",
      "section": "12",
      "title": "Стаття 12. Реєстрація предмета лізингу",
      "content": "Предмет лізингу підлягає реєстрації у випадках і в порядку,\nпередбачених законом.\nСтаття 13. Ризик випадкового знищення або випадкового\nпошкодження предмета лізингу та його страхування\n1. З моменту передачі предмета лізингу у володіння\nлізингоодержувачу ризик випадкового знищення або випадкового\nпошкодження предмета лізингу переходить до лізингоодержувача, якщо\nінше не встановлено договором.\n2. Предмет лізингу та/або пов'язані із виконанням лізингових\nдоговорів ризики підлягають страхуванню, у разі якщо їх\nобов'язковість встановлена законом або договором.\nВитрати на страхування за договором лізингу несе\nлізингоодержувач, якщо інше не встановлено договором."
    },
    {
      "provision_ref": "art14",
      "section": "14",
      "title": "Стаття 14. Утримання предмета лізингу",
      "content": "1. Лізингоодержувач протягом усього часу перебування предмета\nлізингу в його користуванні повинен підтримувати його у справному\nстані.\n2. Лізингоодержувач протягом строку лізингу несе витрати на\nутримання предмета лізингу, пов'язані з його експлуатацією,\nтехнічним обслуговуванням, ремонтом, якщо інше не встановлено\nдоговором або законом.\nСтаття 15. Правові наслідки поліпшення лізингоодержувачем\nпредмета лізингу\n1. Лізингоодержувач має право поліпшити річ, яка є предметом\nдоговору лізингу, лише за згодою лізингодавця.\n2. Якщо поліпшення предмета лізингу здійснене без дозволу\nлізингодавця, лізингоодержувач має право вилучити здійснені ним\nполіпшення за умови, що такі поліпшення можуть бути відділені від\nпредмета лізингу без шкоди для нього.\n3. Якщо поліпшення речі зроблено за згодою лізингодавця,\nлізингоодержувач має право на відшкодування вартості необхідних\nвитрат або на зарахування їх вартості у рахунок лізингових\nплатежів."
    },
    {
      "provision_ref": "art16",
      "section": "16",
      "title": "Стаття 16. Лізингові платежі",
      "content": "1. Сплата лізингових платежів здійснюється в порядку,\nвстановленому договором.\n2. Лізингові платежі можуть включати:\nа) суму, яка відшкодовує частину вартості предмета лізингу;\nб) платіж як винагороду лізингодавцю за отримане у лізинг\nмайно;\nв) компенсацію відсотків за кредитом;\nг) інші витрати лізингодавця, що безпосередньо пов'язані з\nвиконанням договору лізингу."
    },
    {
      "provision_ref": "art17",
      "section": "17",
      "title": "Стаття 17. Вирішення спорів",
      "content": "1. Спори, що виникають при укладанні та виконанні лізингових\nдоговорів, вирішуються відповідно до закону.\n2. Спори, що виникають із договорів міжнародного лізингу,\nвирішуються з урахуванням визначених такими договорами умов\nрозгляду та вирішення спорів."
    },
    {
      "provision_ref": "art18",
      "section": "18",
      "title": "Стаття 18. Амортизаційні відрахування",
      "content": "1. Амортизаційні відрахування на предмет лізингу обчислюються\nвідповідно до законодавства.\n2. Договором лізингу відповідно до законодавства може\nпередбачатися прискорена амортизація предмета лізингу."
    },
    {
      "provision_ref": "art19",
      "section": "19",
      "title": "Стаття 19. Прикінцеві положення",
      "content": "1. Цей Закон набирає чинності з дня його опублікування.\n2. Закони та інші нормативно-правові акти, прийняті до\nнабрання чинності цим Законом, діють у частині, що не суперечить\nцьому Закону.\n3. Кабінету Міністрів України в місячний строк після набрання\nчинності цим Законом:\nпідготувати та подати до Верховної Ради України пропозиції\nпро внесення змін до законодавчих актів у зв'язку з прийняттям\nцього Закону;\nпривести свої нормативно-правові акти у відповідність із цим\nЗаконом;\nрозробити нормативно-правові акти, передбачені цим Законом;\nзабезпечити прийняття міністерствами та іншими центральними\nорганами виконавчої влади України нормативно-правових актів,\nпередбачених цим Законом, а також приведення їх\nнормативно-правових актів у відповідність із цим Законом\"."
    }
  ],
  "definitions": []
}