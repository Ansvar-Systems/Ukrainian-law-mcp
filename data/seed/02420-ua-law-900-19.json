{
  "id": "ua-law-900-19",
  "type": "statute",
  "title": "Закон України (900-19)",
  "title_en": "",
  "short_name": "900-19",
  "status": "in_force",
  "issued_date": "2015-12-23",
  "url": "https://zakon.rada.gov.ua/laws/show/900-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо забезпечення гарантій соціального захисту колишніх працівників органів внутрішніх справ України та членів їхніх сімей\n\n(Відомості Верховної Ради (ВВР), 2016, № 3, ст.31)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про пенсійне забезпечення осіб, звільнених з військової служби, та деяких інших осіб\" (Відомості Верховної Ради України, 1992 р., № 29, ст. 399 із наступними змінами):\n\n1) у частині шістнадцятій статті 43 після слів \"на момент призначення\" доповнити словами \"або виплати\", а слова \"призначена пенсія підлягає негайному перерахунку\" замінити словами \"пенсія призначається з урахуванням таких змін та/або нововведень, а призначена пенсія підлягає невідкладному перерахунку\";\n\n2) статтю 63 після частини другої доповнити новою частиною такого змісту:\n\n\"Перерахунок пенсій особам начальницького і рядового складу органів внутрішніх справ України (міліції), які мають право на пенсійне забезпечення або одержують пенсію на умовах цього Закону, здійснюється з урахуванням видів грошового забезпечення, щомісячних додаткових видів грошового забезпечення (надбавок, доплат, підвищень) та премій у розмірах, встановлених законодавством для поліцейських\".\n\nУ зв’язку з цим частини третю та четверту вважати відповідно частинами четвертою та п’ятою.\n\n2. Абзац перший пункту 3 розділу III \"Прикінцеві положення\" Закону України \"Про внесення змін до деяких законодавчих актів України щодо пенсійного забезпечення\" (Відомості Верховної Ради України, 2015 р., № 22, ст. 145) після слів \"Міністерстві внутрішніх справ України\" доповнити словами \"Національній поліції\".\n\n3. Пункт 15 розділу XI \"Прикінцеві та перехідні положення\" Закону України \"Про Національну поліцію\" (Відомості Верховної Ради України, 2015 р., № 40-41, ст. 379) доповнити абзацами другим і третім такого змісту:\n\n\"За колишніми працівниками міліції, у тому числі пенсіонерами, а також членами їхніх сімей, іншими особами зберігаються пільги, компенсації і гарантії, передбачені цим Законом для колишніх поліцейських, членів їхніх сімей, інших осіб.\n\nПраво на отримання одноразової грошової допомоги, інших виплат, передбачених Законом України \"Про міліцію\", зберігається і здійснюється в порядку, що діяв до набрання чинності Законом України \"Про Національну поліцію\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n23 грудня 2015 року\n\n№ 900-VIII\n\nПро внесення змін до деяких законів України щодо забезпечення гарантій соціального захисту колишніх працівників органів внутрішніх справ України та членів їхніх сімей\nЗакон України від 23.12.2015 № 900-VIII\n\nПрийняття від 23.12.2015\nПостійна адреса:\nhttps://zakon.rada.gov.ua/go/900-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}