{
  "id": "ua-law-2550-14",
  "type": "statute",
  "title": "Закон України (2550-14)",
  "title_en": "",
  "short_name": "2550-14",
  "status": "in_force",
  "issued_date": "2001-06-21",
  "url": "https://zakon.rada.gov.ua/laws/show/2550-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України\nпро адміністративні правопорушення щодо\nвстановлення відповідальності\nза порушення законодавства про енергозбереження\n\n( Відомості Верховної Ради України (ВВР), 2001, N 41, ст.201 )\n\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Доповнити Кодекс статтями 101-1 та 188-14 такого змісту:\n\" Стаття 101-1. Недотримання вимог щодо ефективного\nвикористання паливно-енергетичних ресурсів\nНедотримання вимог щодо обов'язкового проведення державної\nекспертизи об'єктів з енергозбереження -\nтягне за собою накладення штрафу на керівників підприємств,\nустанов, організацій незалежно від форм власності або фізичних\nосіб - власників об'єктів, які підлягають державній експертизі з\nенергозбереження, від п'яти до п'ятнадцяти неоподатковуваних\nмінімумів доходів громадян.\nНедотримання вимог щодо встановлення норм питомих витрат\nпаливно-енергетичних ресурсів або перевищення таких норм,\nвстановлених відповідно до законодавства, -\nтягне за собою накладення штрафу на керівників підприємств,\nустанов, організацій незалежно від форм власності від п'яти до\nп'ятнадцяти неоподатковуваних мінімумів доходів громадян\".\n\" Стаття 188-14. Невиконання законних вимог посадових осіб\nорганів Державної інспекції з\nенергозбереження\nНевиконання законних вимог посадових осіб органів Державної\nінспекції з енергозбереження щодо усунення порушень законодавства\nпро енергозбереження, ненадання їм передбаченої законодавством\nінформації або надання недостовірної інформації щодо ефективності\nвикористання паливно-енергетичних ресурсів, створення перешкод для\nдоступу до енергоспоживаючих об'єктів та до приладів обліку\nспоживання паливно-енергетичних ресурсів -\nтягне за собою накладення штрафу на посадових осіб\nпідприємств, установ, організацій незалежно від форм власності від\nп'яти до п'ятнадцяти неоподатковуваних мінімумів доходів\nгромадян\".\n2. У назві глави 8 слова \"в галузі використання електричної і\nтеплової енергії\" замінити словами \"у сфері використання\nпаливно-енергетичних ресурсів\".\n3. У статті 98:\nу назві та у тексті статті слова \"витрачання електричної і\nтеплової енергії\" замінити словами \"витрачання\nпаливно-енергетичних ресурсів\";\nдоповнити статтю частиною другою такого змісту:\n\"Недотримання вимог нормативної та проектної документації\nщодо теплоізоляції споруд, інженерних об'єктів та під'їздів\nжитлових будинків, яке зумовлює зниження теплового опору\nогороджувальних конструкцій, вікон, дверей в опалювальний сезон, -\nтягне за собою накладення штрафу на посадових осіб,\nвідповідальних за їх експлуатацію, від одного до п'яти\nнеоподатковуваних мінімумів доходів громадян\".\n4. Абзац перший статті 101 викласти у такій редакції:\n\"Пуск газу на газовикористовуюче обладнання завершених\nбудівництвом, реконструйованих чи розширюваних підприємств без\nдозволу органів Державної інспекції з енергозбереження або\nнедотримання встановленого режиму споживання газу, або споживання\nгазу в обхід приладів обліку, або самовільне відновлення\nспоживання газу після пломбування засувок постачальником\nприродного газу чи уповноваженою ним юридичною особою\".\n5. Назву та абзац перший статті 102 викласти у такій\nредакції:\n\" Стаття 102. Порушення, пов'язані з неефективною\nексплуатацією паливо- і енерговикористовуючого\nустаткування\nЕксплуатація паливо- і енерговикористовуючого устаткування\nбез засобів автоматичного регулювання, або приладів енергетичного\nконтролю, або теплоутилізаційного обладнання, передбачених\nпроектом, або у разі їх несправності\".\n6. У частині першій статті 218 цифри \"98\" виключити, а цифри\n\"101-105\" замінити цифрами \"103-1 - 105\".\n7. Статтю 221 та частину першу статті 294 після цифр \"91\"\nдоповнити цифрами \"98, 101-103\", а після цифр \"188-13\" доповнити\nцифрами \"188-14\".\n8. У пункті 1 частини першої статті 255:\nу абзаці \"органів державного енергонагляду (статті 98,\n103-1)\" слово та цифри \"статті 98, 103-1\" замінити словом та\nцифрами \"стаття 103-1\";\nабзац \"органів державного газового нагляду (статті 101-103)\"\nвикласти у такій редакції:\n\"органів Державної інспекції з енергозбереження (статті 98,\n101-103, 188-14\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 21 червня 2001 року\nN 2550-III\n\nПро внесення змін до Кодексу України про адміністративні правопорушення щодо встановлення відповідальності за порушення законодавства про енергозбереження\nЗакон України від 21.06.2001 № 2550-III\n\nПрийняття від 21.06.2001\nПостійна адреса:\nhttps://zakon.rada.gov.ua/go/2550-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}