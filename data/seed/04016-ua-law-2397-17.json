{
  "id": "ua-law-2397-17",
  "type": "statute",
  "title": "Закон України (2397-17)",
  "title_en": "",
  "short_name": "2397-17",
  "status": "in_force",
  "issued_date": "2010-07-01",
  "url": "https://zakon.rada.gov.ua/laws/show/2397-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про оперативно-розшукову діяльність\"\nщодо міжнародного співробітництва\n( Відомості Верховної Ради України (ВВР), 2010, N 38, ст.508 )\n\nВерховна Рада України п о с т а н о в л я є :\n1. Внести до Закону України \"Про оперативно-розшукову\nдіяльність\" ( 2135-12 ) (Відомості Верховної Ради України,\n1992 р., N 22, ст. 303 із наступними змінами) такі зміни:\n1) доповнити статтею 5-1 такого змісту:\n\" Стаття 5-1. Міжнародне співробітництво у сфері\nоперативно-розшукової діяльності\nСпівробітництво у сфері оперативно-розшукової діяльності між\nміністерствами, іншими центральними органами виконавчої влади,\nдержавними органами, до складу яких входять оперативні підрозділи,\nвизначені у статті 5 цього Закону, та правоохоронними і\nспеціальними службами інших держав, які мають у своєму складі\nвідповідні підрозділи, а також з міжнародними правоохоронними\nорганізаціями здійснюється відповідно до законодавства України,\nміжнародних договорів України, а також установчих актів та правил\nміжнародних правоохоронних організацій, членом яких є Україна\";\n2) у частині другій статті 6 слова \"у запитах оперативних\nпідрозділів міжнародних правоохоронних органів та організацій\nінших держав\" замінити словами \"у запитах і повідомленнях\nправоохоронних органів інших держав та міжнародних правоохоронних\nорганізацій\";\n\n3) пункт 3 статті 7 викласти в такій редакції:\n\"3) виконувати у межах своєї компетенції запити\nправоохоронних органів інших держав або міжнародних правоохоронних\nорганізацій відповідно до законодавства України, міжнародних\nдоговорів України, а також установчих актів та правил міжнародних\nправоохоронних організацій, членом яких є Україна\";\n4) частину першу статті 8 доповнити пунктом 19 такого змісту:\n\"19) звертатися у межах своєї компетенції із запитами до\nправоохоронних органів інших держав та міжнародних правоохоронних\nорганізацій відповідно до законодавства України, міжнародних\nдоговорів України, а також установчих актів та правил міжнародних\nправоохоронних організацій, членом яких є Україна\".\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 1 липня 2010 року\nN 2397-VI\n\nПро внесення змін до Закону України \"Про оперативно-розшукову діяльність\" щодо міжнародного співробітництва\nЗакон України від 01.07.2010 № 2397-VI\n\nПрийняття від 01.07.2010\nПостійна адреса:\nhttps://zakon.rada.gov.ua/go/2397-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}