{
  "id": "ua-law-1251-12",
  "type": "statute",
  "title": "Про систему оподаткування",
  "title_en": "",
  "short_name": "1251-12",
  "status": "in_force",
  "issued_date": "1991-06-25",
  "url": "https://zakon.rada.gov.ua/laws/show/1251-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art4",
      "section": "4",
      "title": "Стаття 4. Платники податків і зборів (обов'язкових платежів)",
      "content": "Платниками податків і зборів (обов'язкових платежів) є\nюридичні і фізичні особи, на яких згідно з законами України\nпокладено обов'язок сплачувати податки і збори (обов'язкові\nплатежі).\nСтаття 5. Облік платників податків і зборів (обов'язкових\nплатежів)\nОблік платників податків і зборів (обов'язкових платежів)\nздійснюється органами державної податкової служби та іншими\nдержавними органами відповідно до законодавства.\nВзяття на облік юридичних осіб та фізичних осіб - підприємців\nяк платників податків, зборів (обов'язкових платежів) в органах\nдержавної податкової служби здійснюються на підставі відомостей з\nреєстраційної картки, наданих державним реєстратором згідно із\nЗаконом України \"Про державну реєстрацію юридичних осіб та\nфізичних осіб - підприємців\" ( 755-15 ), не пізніше наступного\nробочого дня з дня отримання зазначених відомостей органами\nдержавної податкової служби. { Частина друга статті 5 в редакції\nЗакону N 3456-IV ( 3456-15 ) від 22.02.2006 }\nВзяття на облік платників податків, для яких законом\nустановлені особливості їх державної реєстрації та які не\nвключаються до Єдиного державного реєстру юридичних осіб та\nфізичних осіб - підприємців, здійснюється не пізніше наступного\nробочого дня з дня отримання від них відповідної заяви. { Частина\nтретя статті 5 в редакції Закону N 3456-IV ( 3456-15 ) від\n22.02.2006 }\nДокумент, що підтверджує взяття на облік в органі державної\nподаткової служби, надсилається платнику податків наступного\nробочого дня з дня взяття на облік. { Частина четверта статті 5 в\nредакції Закону N 3456-IV ( 3456-15 ) від 22.02.2006 }\nПорядок обліку платників податків, зборів (обов'язкових\nплатежів) визначається центральним органом державної податкової\nслужби України. { Частина п'ята статті 5 в редакції Закону\nN 3456-IV ( 3456-15 ) від 22.02.2006 }\nФінансові установи відкривають рахунки платникам податків і\nзборів (обов'язкових платежів) лише за умови пред'явлення ними\nдокумента, що підтверджує взяття їх на облік в органі державної\nподаткової служби. { Частина статті 5 в редакції Закону N 3456-IV\n( 3456-15 ) від 22.02.2006 }\nФінансові установи зобов'язані надіслати повідомлення про\nвідкриття або закриття рахунку платника податків і зборів\n(обов'язкових платежів) - юридичної особи, у тому числі відкритого\nчерез його відокремлені підрозділи, чи самозайнятої фізичної особи\nдо органу державної податкової служби, в якому обліковується\nплатник податків, у триденний строк з дня відкриття/закриття\nрахунків (включаючи день відкриття/закриття). { Частина статті 5 в\nредакції Закону N 3456-IV ( 3456-15 ) від 22.02.2006 }\nНорми частини сьомої цієї статті поширюються на банки лише в\nразі відкриття ними власних кореспондентських рахунків. { Частина\nстатті 5 в редакції Закону N 3456-IV ( 3456-15 ) від 22.02.2006 }\nФінансові установи починають видаткові операції за рахунком\nплатника податків - суб'єкта підприємницької діяльності (крім\nбанку) з дати отримання фінансовою установою документально\nпідтвердженого повідомлення органу державної податкової служби про\nвзяття рахунку на облік в органах державної податкової служби.\nФорма і зміст повідомлень визначаються центральним органом\nдержавної податкової служби України."
    },
    {
      "provision_ref": "art6",
      "section": "6",
      "title": "Стаття 6. Об'єкти оподаткування",
      "content": "Об'єктами оподаткування є доходи (прибуток), додана вартість\nпродукції (робіт, послуг), вартість продукції (робіт, послуг), у\nтому числі митна, або її натуральні показники, спеціальне\nвикористання природних ресурсів, майно юридичних і фізичних осіб\nта інші об'єкти, визначені законами України про оподаткування."
    },
    {
      "provision_ref": "art7",
      "section": "7",
      "title": "Стаття 7. Порядок встановлення податкових ставок",
      "content": "Ставки податків і зборів (обов'язкових платежів)\nвстановлюються Верховною Радою України, Верховною Радою Автономної\nРеспубліки Крим і сільськими, селищними, міськими радами\nвідповідно до законів України про оподаткування і не змінюються\nпротягом бюджетного року, за винятком випадків, пов'язаних із\nзастосуванням антидемпінгових, компенсаційних і спеціальних\nзаходів відповідно до законів України. { Частина перша статті 7 із\nзмінами, внесеними згідно із Законом N 333-XIV ( 333-14 ) від\n22.12.98 }\nЗміна податкових ставок і механізм справляння податків і\nзборів (обов'язкових платежів) не можуть запроваджуватися Законом\nУкраїни про Державний бюджет України на відповідний рік.\nСтаття 8. Порядок зарахування податків і зборів (обов'язкових\nплатежів) до бюджетів та державних цільових фондів\nПорядок зарахування податків і зборів (обов'язкових платежів)\nдо Державного бюджету України і місцевих бюджетів та державних\nцільових фондів встановлюється законом.\nСтаття 9. Обов'язки платників податків і зборів (обов'язкових\nплатежів)\n1. Платники податків і зборів (обов'язкових платежів)\nзобов'язані:\n1) вести бухгалтерський облік, складати звітність про\nфінансово-господарську діяльність і забезпечувати її зберігання у\nтерміни, встановлені законами;\n2) подавати до державних податкових органів та інших\nдержавних органів відповідно до законів декларації, бухгалтерську\nзвітність та інші документи і відомості, пов'язані з обчисленням і\nсплатою податків і зборів (обов'язкових платежів);\n3) сплачувати належні суми податків і зборів (обов'язкових\nплатежів) у встановлені законами терміни;\n4) допускати посадових осіб державних податкових органів до\nобстеження приміщень, що використовуються для одержання доходів чи\nпов'язані з утриманням об'єктів оподаткування, а також для\nперевірок з питань обчислення і сплати податків і зборів\n(обов'язкових платежів).\n2. Керівники і відповідні посадові особи юридичних осіб та\nфізичні особи під час перевірки, що проводиться державними\nподатковими органами, зобов'язані давати пояснення з питань\nоподаткування у випадках, передбачених законами, виконувати вимоги\nдержавних податкових органів щодо усунення виявлених порушень\nзаконів про оподаткування і підписати акт про проведення\nперевірки.\n3. Обов'язок юридичної особи щодо сплати податків і зборів\n(обов'язкових платежів) припиняється із сплатою податку, збору\n(обов'язкового платежу) або його скасуванням або списанням\nподаткової заборгованості відповідно до Закону України \"Про\nвідновлення платоспроможності боржника або визнання його\nбанкрутом\" ( 2343-12 ). У разі ліквідації юридичної особи\nзаборгованість з податків і зборів (обов'язкових платежів)\nсплачується у порядку, встановленому законами України. У разі\nукладення мирової угоди у процедурі провадження у справі про\nбанкрутство заборгованість з податків і зборів (обов'язкових\nплатежів) сплачується у розмірах, визначених мировою угодою,\nукладеною у порядку, встановленому законами України. { Частина\nтретя статті 9 в редакції Закону N 784-XIV ( 784-14 ) від\n30.06.99 }\n4. Обов'язок фізичної особи щодо сплати податків і зборів\n(обов'язкових платежів) припиняється із сплатою податку і збору\n(обов'язкового платежу) або його скасуванням, а також у разі\nсмерті платника.\nСтаття 10. Права платників податків і зборів (обов'язкових\nплатежів)\nПлатники податків і зборів (обов'язкових платежів) мають\nправо:\n1) подавати державним податковим органам документи, що\nпідтверджують право на пільги щодо оподаткування у порядку,\nвстановленому законами України;\n2) одержувати та ознайомлюватися з актами перевірок,\nпроведених державними податковими органами;\n3) оскаржувати у встановленому законом порядку рішення\nдержавних податкових органів та дії їх посадових осіб.\nСтаття 11. Відповідальність платників податків і зборів\n(обов'язкових платежів) за порушення податкових\nзаконів\nВідповідальність за правильність обчислення, своєчасність\nсплати податків і зборів (обов'язкових платежів) і додержання\nзаконів про оподаткування несуть платники податків і зборів\n(обов'язкових платежів) відповідно до законів України.\nФінансові санкції за наслідками документальних перевірок та\nревізій, які здійснюються органами державної податкової служби\nУкраїни та іншими уповноваженими державними органами,\nзастосовуються у розмірах, передбачених законодавчими актами,\nчинними на день завершення таких перевірок або ревізій. { Статтю\n11 доповнено частиною другою згідно із Законом N 199/98-ВР від\n05.03.98 }"
    },
    {
      "provision_ref": "art12",
      "section": "12",
      "title": "Стаття 12. Обов'язки фінансових установ",
      "content": "1. Фінансові установи зобов'язані подавати органам державної\nподаткової служби на їх письмовий запит відомості про наявність і\nрух коштів на поточних та вкладних (депозитних) рахунках платників\nподатків - клієнтів цих установ у порядку, встановленому законом.\n2. Фінансові установи виконують доручення платників податків\nі зборів (обов'язкових платежів) на перерахування податків і\nзборів (обов'язкових платежів) до бюджетів у встановлений законом\nтермін.\n3. Керівник та інші посадові особи фінансових установ\nпритягаються до відповідальності відповідно до закону за:\n1) невиконання вимог, передбачених частинами першою і другою\nцієї статті;\n2) неподання органам державної податкової служби повідомлень\nпро закриття рахунків платників податків і зборів (обов'язкових\nплатежів) - юридичних і фізичних осіб - суб'єктів підприємницької\nдіяльності;\n3) здійснення видаткових операцій за рахунком платника\nподатків - суб'єкта підприємницької діяльності (крім банку) до\nотримання документально підтвердженого повідомлення відповідного\nоргану державної податкової служби про взяття такого рахунку на\nоблік.\nСтаття 13. Види податків і зборів (обов'язкових платежів), що\nсправляються на території України\nВ Україні справляються:\nзагальнодержавні податки і збори (обов'язкові платежі);\nмісцеві податки і збори (обов'язкові платежі).\nСтаття 14. Загальнодержавні податки і збори (обов'язкові\nплатежі)\n1. До загальнодержавних належать такі податки і збори\n(обов'язкові платежі):\n1) податок на додану вартість;\n2) акцизний збір;\n3) податок на прибуток підприємств, у тому числі дивіденди,\nщо сплачуються до бюджету державними некорпоратизованими,\nказенними або комунальними підприємствами;\n4) податок на доходи фізичних осіб;\n5) мито;\n6) державне мито;\n8) плата за землю (земельний податок, а також орендна плата\nза земельні ділянки державної і комунальної власності);\n9) рентні платежі;\n10) податок з власників транспортних засобів та інших\nсамохідних машин і механізмів;\n11) податок на промисел;\n12) збір за геологорозвідувальні роботи, виконані за рахунок\nдержавного бюджету;\n13) збір за спеціальне використання природних ресурсів;\n14) збір за забруднення навколишнього природного середовища;\n16) збір на обов'язкове державне пенсійне страхування;\n18) плата за торговий патент на деякі види підприємницької\nдіяльності;\n19) фіксований сільськогосподарський податок;\n20) збір на розвиток виноградарства, садівництва і\nхмелярства;\n22) єдиний збір, що справляється у пунктах пропуску через\nдержавний кордон України;\n23) збір за використання радіочастотного ресурсу України;\n24) збори до Фонду гарантування вкладів фізичних осіб\n(початковий, регулярний, спеціальний);\n25) збір у вигляді цільової надбавки до діючого тарифу на\nелектричну та теплову енергію, крім електроенергії, виробленої\nкваліфікованими когенераційними установками;\n26) збір за проведення гастрольних заходів;\n27) судовий збір;\n28) збір у вигляді цільової надбавки до затвердженого тарифу\nна природний газ для споживачів усіх форм власності;\n29) збір на соціально-економічну компенсацію ризику\nнаселення, яке проживає на території зони спостереження. { Частину\nпершу статті 14 доповнено пунктом 29 згідно із Законом N 1565-VI\n( 1565-17 ) від 17.11.2009 }\n2. Загальнодержавні податки і збори (обов'язкові платежі)\nвстановлюються Верховною Радою України і справляються на всій\nтериторії України.\n3. Порядок зарахування загальнодержавних податків і зборів\n(обов'язкових платежів) до Державного бюджету України, бюджету\nАвтономної Республіки Крим, місцевих бюджетів і державних цільових\nфондів визначається згідно з законами України.\n4. Податки і збори (обов'язкові платежі), зазначені в пунктах\n8, 10, 11, 13, 14 частини першої цієї статті, на території\nАвтономної Республіки Крим встановлюються Верховною Радою\nАвтономної Республіки Крим. При цьому ставки податків і зборів\n(обов'язкових платежів) визначаються в межах граничних розмірів\nставок, установлених законами України.\n5. Спеціальний збір до Фонду гарантування вкладів фізичних\nосіб, зазначений у пункті 24 частини першої цієї статті,\nвстановлюється у порядку, визначеному Законом України \"Про Фонд\nгарантування вкладів фізичних осіб\" ( 2740-14 ).\n6. Підприємствам та організаціям громадських організацій\nінвалідів можуть надаватися пільги щодо сплати податків,\nзазначених у пунктах 1, 3, 8 частини першої цієї статті, на\nпідставі дозволу на право користування такою пільгою, який\nнадається міжвідомчою Комісією з питань діяльності підприємств та\nорганізацій громадських організацій інвалідів відповідно до Закону\nУкраїни \"Про основи соціальної захищеності інвалідів в Україні\"\n( 875-12 ).\nСанаторно-курортним та оздоровчим закладам громадських\nорганізацій інвалідів, реабілітаційним установам громадських\nорганізацій інвалідів можуть надаватися пільги щодо сплати\nподатку, зазначеного в пункті 8 частини першої цієї статті, на\nтаких же умовах."
    },
    {
      "provision_ref": "art15",
      "section": "15",
      "title": "Стаття 15. Місцеві податки і збори (обов'язкові платежі)",
      "content": "1. До місцевих податків належать:\n1) податок з реклами;\n2) комунальний податок;\n3) податок на нерухоме майно (нерухомість), відмінне від\nземельної ділянки. { Частину першу статті 15 доповнено пунктом 3\nзгідно із Законом N 2457-VI ( 2457-17 ) від 08.07.2010 }\n2. До місцевих зборів (обов'язкових платежів) належать:\n2) збір за припаркування автотранспорту;\n3) ринковий збір;\n4) збір за видачу ордера на квартиру;\n5) курортний збір;\n6) збір за участь у бігах на іподромі;\n7) збір за виграш на бігах на іподромі;\n8) збір з осіб, які беруть участь у грі на тоталізаторі на\nіподромі;\n9) збір за право використання місцевої символіки;\n10) збір за право проведення кіно- і телезйомок;\n11) збір за проведення місцевого аукціону, конкурсного\nрозпродажу і лотерей;\n13) збір за видачу дозволу на розміщення об'єктів торгівлі та\nсфери послуг;\n14) збір з власників собак;\n3. Місцеві податки і збори (обов'язкові платежі), механізм\nсправляння та порядок їх сплати встановлюються сільськими,\nселищними, міськими радами відповідно до переліку і в межах\nграничних розмірів ставок, установлених законами України. При\nцьому податки і збори (обов'язкові платежі), зазначені у пункті 2\nчастини першої і пунктах 2-4, 13 та 14 частини другої цієї статті,\nє обов'язковими для встановлення сільськими, селищними та міськими\nрадами за наявності об'єктів оподаткування або умов, з якими\nпов'язане запровадження цих податків і зборів. { Частина третя\nстатті 15 із змінами, внесеними згідно із Законами N 1805-III\n( 1805-14 ) від 08.06.2000 - набирає чинності з 1 січня 2001 року,\nN 2515-III ( 2515-14 ) від 07.06.2001, N 703-IV ( 703-15 ) від\n03.04.2003 }\n4. Суми податків і зборів (обов'язкових платежів), зазначених\nу цій статті, зараховуються до місцевих бюджетів у порядку,\nвизначеному сільськими, селищними, міськими радами, якщо інше не\nвстановлено законами України.\nСтаття 16. Джерела сплати податків і зборів (обов'язкових\nплатежів)\n1. Джерела сплати податків і зборів (обов'язкових платежів)\nвстановлюються відповідними законами про податки, збори\n(обов'язкові платежі).\n2. Державні та інші цільові фонди, які не передбачені цим\nЗаконом, мають своїм джерелом виключно прибуток підприємств, який\nзалишається після сплати всіх податків і зборів (обов'язкових\nплатежів), передбачених статтями 14 і 15 цього Закону.\nВідрахування до цих фондів здійснюються на добровільних засадах.\nСтаття 17. Порядок сплати податків і зборів (обов'язкових\nплатежів)\nСплата податків і зборів (обов'язкових платежів) провадиться\nу порядку, встановленому цим Законом та іншими законами України.\nПодатки і збори (обов'язкові платежі), які відповідно до\nзаконів включаються до ціни товарів (робіт, послуг) або\nвідносяться на їх собівартість, сплачуються незалежно від\nрезультатів фінансово-господарської діяльності."
    },
    {
      "provision_ref": "art18",
      "section": "18",
      "title": "Стаття 18. Усунення подвійного оподаткування",
      "content": "1. Сума доходу або прибутку, одержана юридичними особами, їх\nфіліями, відділеннями за кордоном, включається до загальної суми\nдоходу (прибутку), що підлягає оподаткуванню в Україні, і\nвраховується при визначенні розміру податку.\nСуми податку на доход (прибуток), одержані за межами\nтериторії України, її континентального шельфу та виключної\n(морської) економічної зони, сплачені юридичними особами, їх\nфіліями, відділеннями за кордоном відповідно до законодавства\nіноземних держав, зараховуються під час сплати ними податку з\nдоходів (прибутку) в Україні. При цьому розмір зараховуваних сум\nне може перевищувати суми податку з доходів (прибутку), що\nпідлягає сплаті в Україні, стосовно доходу (прибутку), одержаного\nза кордоном.\n2. Доходи, одержані за межами України фізичними особами з\nпостійним місцем проживання в Україні, включаються до складу\nсукупного доходу, що підлягає оподаткуванню в Україні.\nСуми податку з доходів фізичних осіб, сплачені за кордоном\nвідповідно до законодавства іноземних держав громадянами з\nпостійним місцем проживання в Україні, зараховуються під час\nсплати ними податку з доходів фізичних осіб в Україні. При цьому\nрозмір зараховуваних сум податку з доходів, сплачених за межами\nУкраїни, не може перевищувати суми податку з доходів фізичних\nосіб, що підлягає сплаті цими особами в Україні.\n3. Суми податку на нерухоме майно (нерухомість), сплачені за\nкордоном відповідно до законодавства іноземних держав фізичними\nособами, які постійно проживають в Україні, за об'єкти, що\nзнаходяться за її межами, зараховуються під час сплати ними\nподатку на об'єкти в Україні. При цьому розмір зарахованих сум\nподатку, сплачених за межами України, не може перевищувати суми,\nщо підлягає сплаті цими особами в Україні.\n4. Зарахування сплачених за межами України сум податків,\nзазначених у частинах першій-третій цієї статті, провадиться за\nумови письмового підтвердження податкового органу відповідної\nіноземної держави щодо факту сплати податку та наявності\nміжнародних договорів про уникнення подвійного оподаткування\nдоходів і майна та запобігання ухиленням від сплати податку."
    },
    {
      "provision_ref": "art19",
      "section": "19",
      "title": "Стаття 19. Міжнародні договори",
      "content": "Якщо міжнародним договором України, ратифікованим Верховною\nРадою України, встановлено інші правила, ніж ті, що їх містять\nзакони України про оподаткування, то застосовуються правила\nміжнародного договору.\nСтаття 20. Контроль за справлянням податків і зборів\n(обов'язкових платежів)\nКонтроль за правильністю та своєчасністю справляння податків\nі зборів (обов'язкових платежів) здійснюється державними\nподатковими органами та іншими державними органами в межах\nповноважень, визначених законами.\nЗа стягнення податків і зборів (обов'язкових платежів), які\nне передбачені цим Законом, посадові особи державних податкових\nорганів та інших державних органів несуть відповідальність згідно\nз законами України.\nГолова Верховної Ради Української РСР Л.КРАВЧУК\n\nм. Київ, 25 червня 1991 року\nN 1251-XII"
    }
  ],
  "definitions": []
}