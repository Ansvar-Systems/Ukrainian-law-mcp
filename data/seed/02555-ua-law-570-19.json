{
  "id": "ua-law-570-19",
  "type": "statute",
  "title": "Закон України (570-19)",
  "title_en": "",
  "short_name": "570-19",
  "status": "in_force",
  "issued_date": "2015-07-01",
  "url": "https://zakon.rada.gov.ua/laws/show/570-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до статті 23 Закону України \"Про мобілізаційну підготовку та мобілізацію\" щодо звільнення від призову на військову службу під час мобілізації окремих категорій педагогічних, наукових і науково-педагогічних працівників\n\n(Відомості Верховної Ради (ВВР), 2015, № 35, ст.340)\n\nВерховна Рада України постановляє :\n\nI. Частину другу статті 23 Закону України \"Про мобілізаційну підготовку та мобілізацію\" (Відомості Верховної Ради України, 2005 р., № 16, ст. 255 із наступними змінами) викласти в такій редакції:\n\n\"Призову на військову службу під час мобілізації, на особливий період не підлягають також:\n\nстуденти, аспіранти та докторанти, які навчаються на денній формі навчання;\n\nнаукові і науково-педагогічні працівники вищих навчальних закладів, наукових установ та організацій, які мають вчене звання та/або науковий ступінь, і педагогічні працівники загальноосвітніх навчальних закладів, за умови, що вони працюють відповідно у вищих навчальних закладах, наукових установах та організаціях, загальноосвітніх навчальних закладах за основним місцем роботи не менш як на 0,75 ставки\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Військовослужбовці з числа осіб, зазначених в абзаці третьому частини другої статті 23 Закону України \"Про мобілізаційну підготовку та мобілізацію\" (в редакції цього Закону), призвані на військову службу за призовом під час мобілізації, на особливий період до набрання чинності цим Законом, підлягають звільненню, якщо вони не висловили бажання продовжувати військову службу.\n\n3. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n1 липня 2015 року\n\n№ 570-VIII\n\nПро внесення зміни до статті 23 Закону України \"Про мобілізаційну підготовку та мобілізацію\" щодо звільнення від призову на військову службу під час мобілізації окремих категорій педагогічних, наукових і науково-педагогічних працівників\nЗакон України від 01.07.2015 № 570-VIII\n\nПрийняття від 01.07.2015\nПостійна адреса:\nhttps://zakon.rada.gov.ua/go/570-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}