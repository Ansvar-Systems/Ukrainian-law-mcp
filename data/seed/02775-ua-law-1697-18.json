{
  "id": "ua-law-1697-18",
  "type": "statute",
  "title": "Про прокуратуру",
  "title_en": "",
  "short_name": "1697-18",
  "status": "in_force",
  "issued_date": "2014-10-14",
  "url": "https://zakon.rada.gov.ua/laws/show/1697-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Прокуратура",
      "content": "1. Прокуратура України становить єдину систему, яка в порядку, передбаченому цим Законом, здійснює встановлені Конституцією України функції з метою захисту прав і свобод людини, загальних інтересів суспільства та держави."
    },
    {
      "provision_ref": "art2",
      "section": "2",
      "title": "Стаття 2. Функції прокуратури",
      "content": "1. На прокуратуру покладаються такі функції:\n1) підтримання державного обвинувачення в суді;\n2) представництво інтересів громадянина або держави в суді у випадках, визначених цим Законом та главою 12 розділу III Цивільного процесуального кодексу України;\n3) нагляд за додержанням законів органами, що провадять оперативно-розшукову діяльність, дізнання, досудове слідство;\n4) нагляд за додержанням законів при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян.\n2. З метою реалізації своїх функцій прокуратура здійснює міжнародне співробітництво.\n3. На прокуратуру не можуть покладатися функції, не передбачені Конституцією України ."
    },
    {
      "provision_ref": "art3",
      "section": "3",
      "title": "Стаття 3. Засади діяльності прокуратури",
      "content": "1. Діяльність прокуратури ґрунтується на засадах:\n1) верховенства права та визнання людини, її життя і здоров’я, честі і гідності, недоторканності і безпеки найвищою соціальною цінністю;\n2) законності, справедливості, неупередженості та об’єктивності;\n3) територіальності;\n4) презумпції невинуватості;\n5) незалежності прокурорів, що передбачає існування гарантій від незаконного політичного, матеріального чи іншого впливу на прокурора щодо прийняття ним рішень при виконанні службових обов’язків;\n6) політичної нейтральності прокуратури;\n7) недопустимості незаконного втручання прокуратури в діяльність органів законодавчої, виконавчої і судової влади;\n8) поваги до незалежності суддів, що передбачає заборону публічного висловлювання сумнівів щодо правосудності судових рішень поза межами процедури їх оскарження у порядку, передбаченому процесуальним законом;\n9) прозорості діяльності прокуратури, що забезпечується відкритим і конкурсним зайняттям посади прокурора, вільним доступом до інформації довідкового характеру, наданням на запити інформації, якщо законом не встановлено обмежень щодо її надання;\n10) неухильного дотримання вимог професійної етики та поведінки."
    },
    {
      "provision_ref": "art4",
      "section": "4",
      "title": "Стаття 4. Законодавство про прокуратуру і статус прокурорів",
      "content": "1. Організація та діяльність прокуратури України, статус прокурорів визначаються Конституцією України , цим та іншими законами України, чинними міжнародними договорами, згода на обов’язковість яких надана Верховною Радою України."
    },
    {
      "provision_ref": "art5",
      "section": "5",
      "title": "Стаття 5. Здійснення функцій прокуратури виключно прокурорами",
      "content": "1. Функції прокуратури України здійснюються виключно прокурорами. Делегування функцій прокуратури, а також привласнення цих функцій іншими органами чи посадовими особами не допускається."
    },
    {
      "provision_ref": "art6",
      "section": "6",
      "title": "Стаття 6. Інформування про діяльність прокуратури",
      "content": "1. Органи прокуратури не менш як двічі на рік інформують суспільство про свою діяльність шляхом повідомлень у медіа.\n2. Генеральний прокурор щороку до 1 квітня подає до Верховної Ради України звіт про діяльність прокуратури, який повинен містити інформацію про:\n1) статистичні та аналітичні дані щодо виконання функцій, покладених на прокуратуру;\n2) фактичну чисельність органів прокуратури у розрізі чисельності прокурорів, державних службовців, інших працівників, підвищення їхньої кваліфікації, проходження спеціальної підготовки, діяльності Тренінгового центру прокурорів України;\n3) забезпечення незалежності прокурорів, зокрема кількість повідомлень про загрозу незалежності прокурора, які надійшли до Ради прокурорів України, та інформацію щодо прийнятих за такими повідомленнями рішень;\n4) забезпечення законності та доброчесності у діяльності прокуратури, зокрема:\nкількість перевірок доброчесності прокурорів, проведених підрозділами внутрішньої безпеки, та інформацію щодо прийнятих за такими перевірками рішень;\nкількість проведених службових розслідувань, інформацію щодо приводів і підстав для їх призначення та проведення і щодо прийнятих рішень за результатами проведення таких службових розслідувань;\nкількість звернень та судових справ щодо відшкодування державою шкоди, завданої незаконними рішеннями, діями чи бездіяльністю прокурора, та розмір такої шкоди, відшкодований державою за звітний період, а також кількість судових справ щодо зворотної вимоги держави до прокурорів та сума коштів, витребувана за задоволеними судом зворотними вимогами держави;\nкількість дисциплінарних скарг щодо прокурорів, інформацію щодо прийнятих рішень за результатами розгляду таких скарг, зокрема кількість рішень про наявність дисциплінарних проступків прокурорів та про накладені (застосовані) дисциплінарні стягнення;\n5) кошториси органів прокуратури та їх виконання;\n6) забезпечення діяльності органів прокурорського самоврядування;\n7) відомості, зазначені у пунктах 1-5 цієї частини щодо діяльності Спеціалізованої антикорупційної прокуратури;\n8) інші відомості, що стосуються результатів діяльності прокуратури.\nГенеральний прокурор особисто звітує про діяльність органів прокуратури перед Верховною Радою України на її пленарному засіданні.\n3. Керівники обласних та окружних прокуратур на відкритому пленарному засіданні відповідної ради, на яке запрошуються представники медіа, не менш як двічі на рік інформують населення відповідної адміністративно-територіальної одиниці про результати діяльності на цій території шляхом надання узагальнених статистичних та аналітичних даних.\n4. Інформація про діяльність прокуратури оприлюднюється в загальнодержавних та місцевих друкованих медіа і на офіційних веб-сайтах органів прокуратури.\n5. Органи прокуратури оприлюднюють видані ними нормативно-правові акти з питань організації та діяльності прокуратури України в порядку, встановленому законом."
    },
    {
      "provision_ref": "art7",
      "section": "7",
      "title": "Стаття 7. Система прокуратури України",
      "content": "1. Систему прокуратури України становлять:\n1) Офіс Генерального прокурора;\n2) обласні прокуратури;\n3) окружні прокуратури;\n5) Спеціалізована антикорупційна прокуратура.\n2. У разі потреби рішенням Генерального прокурора можуть утворюватися спеціалізовані прокуратури на правах структурного підрозділу Офісу Генерального прокурора, на правах обласних прокуратур, на правах підрозділу обласної прокуратури, на правах окружних прокуратур, на правах підрозділу окружної прокуратури. Це правило не поширюється на випадок утворення Спеціалізованої антикорупційної прокуратури.\nПерелік, утворення, реорганізація та ліквідація спеціалізованих прокуратур, визначення їх статусу, компетенції, структури і штатного розпису здійснюються Генеральним прокурором.\n3. Особливості організації і діяльності Спеціалізованої антикорупційної прокуратури визначені статтею 8 -1 цього Закону.\nРішення про утворення Спеціалізованої антикорупційної прокуратури приймається Генеральним прокурором, визначення структури і штату Спеціалізованої антикорупційної прокуратури здійснюється заступником Генерального прокурора - керівником Спеціалізованої антикорупційної прокуратури.\n4. Офіс Генерального прокурора є органом прокуратури вищого рівня щодо обласних та окружних прокуратур, обласна прокуратура є органом прокуратури вищого рівня щодо окружних прокуратур, розташованих у межах адміністративно-територіальної одиниці, що підпадає під територіальну юрисдикцію відповідної обласної прокуратури.\n5. Єдність системи прокуратури України забезпечується:\n1) єдиними засадами організації та діяльності прокуратури;\n2) єдиним статусом прокурорів;\n3) єдиним порядком організаційного забезпечення діяльності прокурорів;\n4) фінансуванням прокуратури виключно з Державного бюджету України;\n5) вирішенням питань внутрішньої діяльності прокуратури органами прокурорського самоврядування.\n6. У системі прокуратури може запроваджуватися спеціалізація прокурорів."
    },
    {
      "provision_ref": "art8",
      "section": "8",
      "title": "Стаття 8. Офіс Генерального прокурора",
      "content": "1. Офіс Генерального прокурора організовує та координує діяльність усіх органів прокуратури, забезпечує належне функціонування Єдиного реєстру досудових розслідувань та його ведення органами досудового розслідування, визначає єдиний порядок формування звітності про стан кримінальної протиправності і роботу прокурора з метою забезпечення ефективного виконання функцій прокуратури, а також здійснює управління об’єктами державної власності, що належать до сфери управління Офісу Генерального прокурора.\n2. Офіс Генерального прокурора очолює Генеральний прокурор, який має першого заступника та не більше п’яти заступників, у тому числі заступника Генерального прокурора - керівника Спеціалізованої антикорупційної прокуратури.\n3. У структурі Офісу Генерального прокурора утворюються департаменти, управління, відділи, а також Генеральна інспекція. Управління та відділи можуть бути самостійними або входити до складу департаменту (управління). Положення про самостійні структурні підрозділи Офісу Генерального прокурора затверджуються Генеральним прокурором."
    },
    {
      "provision_ref": "art8-1",
      "section": "8-1",
      "title": "Стаття 8-1. Спеціалізована антикорупційна прокуратура",
      "content": "1. Спеціалізована антикорупційна прокуратура є юридичною особою публічного права, має відокремлене майно, що є державною власністю, рахунки в органах, що здійснюють казначейське обслуговування бюджетних коштів, печатку із зображенням Державного Герба України та своїм найменуванням.\nУ структурі Спеціалізованої антикорупційної прокуратури окремо від Офісу Генерального прокурора утворюються підрозділи із забезпечення документообігу, у тому числі електронного документообігу (канцелярія), режимно-секретної роботи, управління персоналом, внутрішнього контролю та інші підрозділи, необхідні для здійснення функцій Спеціалізованої антикорупційної прокуратури. Зазначені у цьому абзаці підрозділи Спеціалізованої антикорупційної прокуратури підпорядковуються заступнику Генерального прокурора - керівнику Спеціалізованої антикорупційної прокуратури (особі, яка виконує його обов’язки).\nПитання організації діяльності Спеціалізованої антикорупційної прокуратури вирішуються наказами, які видаються заступником Генерального прокурора - керівником Спеціалізованої антикорупційної прокуратури (особою, яка виконує його обов’язки) та є обов’язковими для виконання прокурорами та іншими працівниками Спеціалізованої антикорупційної прокуратури.\n2. Порядок діяльності та повноваження підрозділу внутрішнього контролю Спеціалізованої антикорупційної прокуратури визначаються положенням, яке затверджує заступник Генерального прокурора - керівник Спеціалізованої антикорупційної прокуратури (особа, яка виконує його обов’язки).\nПідрозділ внутрішнього контролю Спеціалізованої антикорупційної прокуратури проводить у порядку, затвердженому заступником Генерального прокурора - керівником Спеціалізованої антикорупційної прокуратури (особою, яка виконує його обов’язки), таємну перевірку доброчесності прокурорів Спеціалізованої антикорупційної прокуратури.\nНа прокурорів Спеціалізованої антикорупційної прокуратури поширюються положення розділу VI \"Дисциплінарна відповідальність прокурора\" цього Закону з урахуванням особливостей, встановлених цією частиною.\nДисциплінарна скарга про вчинення прокурором Спеціалізованої антикорупційної прокуратури дисциплінарного проступку подається у порядку, визначеному статтею 45 цього Закону, для попереднього розгляду обставин, викладених у дисциплінарній скарзі, до підрозділу внутрішнього контролю Спеціалізованої антикорупційної прокуратури.\nУ разі надходження дисциплінарної скарги про вчинення прокурором Спеціалізованої антикорупційної прокуратури дисциплінарного проступку до відповідного органу, що здійснює дисциплінарне провадження, після її реєстрації та визначення члена відповідного органу, що здійснює дисциплінарне провадження, але до відкриття дисциплінарного провадження, секретаріат відповідного органу, що здійснює дисциплінарне провадження, протягом п’яти робочих днів надсилає таку дисциплінарну скаргу для попереднього розгляду обставин, викладених у дисциплінарній скарзі, до підрозділу внутрішнього контролю Спеціалізованої антикорупційної прокуратури.\nПісля отримання підрозділом внутрішнього контролю Спеціалізованої антикорупційної прокуратури дисциплінарної скарги про вчинення прокурором Спеціалізованої антикорупційної прокуратури дисциплінарного проступку зобов’язаний протягом 20 робочих днів здійснити попередній розгляд обставин, викладених у дисциплінарній скарзі, та за наявності підстав - провести службове розслідування.\nЗа результатами попереднього розгляду обставин, викладених у дисциплінарній скарзі, матеріали службового розслідування (у разі його проведення) разом із пропозиціями щодо відкриття дисциплінарного провадження чи з відмовою у його відкритті надсилається до відповідного органу, що здійснює дисциплінарне провадження.\n3. На Спеціалізовану антикорупційну прокуратуру покладаються такі функції:\n1) здійснення нагляду за додержанням законів під час проведення оперативно-розшукової діяльності, досудового розслідування Національним антикорупційним бюро України;\n2) підтримання державного обвинувачення в суді у відповідних провадженнях;\n3) представництво інтересів громадянина або держави в суді у випадках, передбачених цим Законом і пов’язаних із корупційними або пов’язаними з корупцією правопорушеннями, а також представництво у межах компетенції інтересів держави у справах про визнання необґрунтованими активів та їх стягнення в дохід держави.\nУ межах реалізації своїх функцій Спеціалізована антикорупційна прокуратура здійснює міжнародне співробітництво.\n4. Спеціалізована антикорупційна прокуратура розташовується у службових приміщеннях, розташованих окремо від інших службових приміщень Офісу Генерального прокурора (обласної чи окружної прокуратури).\n5. До загальної структури Спеціалізованої антикорупційної прокуратури входять центральний апарат і територіальні філії, що розташовуються в тих самих містах, в яких розташовані територіальні управління Національного антикорупційного бюро України.\n6. Заступник Генерального прокурора - керівник Спеціалізованої антикорупційної прокуратури (особа, яка виконує його обов’язки) підпорядковується безпосередньо Генеральному прокурору.\nПрокурорами вищого рівня для керівників управлінь, відділів та їх заступників, прокурорів Спеціалізованої антикорупційної прокуратури є заступник Генерального прокурора - керівник Спеціалізованої антикорупційної прокуратури, його перший заступник та заступник, для заступника та першого заступника керівника Спеціалізованої антикорупційної прокуратури - заступник Генерального прокурора - керівник Спеціалізованої антикорупційної прокуратури. Генеральний прокурор, його перший заступник та заступники не мають права давати вказівки прокурорам Спеціалізованої антикорупційної прокуратури та здійснювати інші дії, які прямо стосуються реалізації прокурорами Спеціалізованої антикорупційної прокуратури їхніх повноважень. Письмові накази адміністративного характеру щодо організації діяльності Спеціалізованої антикорупційної прокуратури видаються за обов’язковим погодженням заступника Генерального прокурора - керівника Спеціалізованої антикорупційної прокуратури (особи, яка виконує його обов’язки).\n7. Заступник Генерального прокурора - керівник Спеціалізованої антикорупційної прокуратури, його перший заступник і заступник у межах строку, на який їх було призначено, інший прокурор Спеціалізованої антикорупційної прокуратури без їх згоди не можуть бути переведені до іншого підрозділу Офісу Генерального прокурора або до обласної чи окружної прокуратури.\n8. Нагляд за досудовим розслідуванням корупційних кримінальних правопорушень у разі їх вчинення прокурором Спеціалізованої антикорупційної прокуратури здійснює прокурор, який визначається Генеральним прокурором із числа своїх заступників (крім заступника Генерального прокурора - керівника Спеціалізованої антикорупційної прокуратури) або керівників департаментів Офісу Генерального прокурора.\n9. Заступник Генерального прокурора - керівник Спеціалізованої антикорупційної прокуратури (особа, яка виконує його обов’язки):\n1) представляє Спеціалізовану антикорупційну прокуратуру у відносинах з державними органами, органами місцевого самоврядування, підприємствами, установами та організаціями, громадськими об’єднаннями, міжнародними організаціями та іноземними органами влади;\n2) організовує діяльність Спеціалізованої антикорупційної прокуратури, у тому числі шляхом видання наказів та доручень, що належать до його адміністративних повноважень;\n3) затверджує штатний розпис та кошторис Спеціалізованої антикорупційної прокуратури;\n4) здійснює розподіл обов’язків між першим заступником та заступником керівника Спеціалізованої антикорупційної прокуратури;\n5) призначає на посади та звільняє з посад прокурорів Спеціалізованої антикорупційної прокуратури, призначає на адміністративні посади та звільняє з адміністративних посад прокурорів у випадках та порядку, визначених цим Законом;\n6) визначає після початку досудового розслідування прокурора, який здійснює повноваження прокурора у конкретному кримінальному провадженні;\n7) у разі необхідності визначає групу прокурорів, які здійснюють повноваження прокурорів в особливо складному кримінальному провадженні, а також старшого прокурора такої групи, який керуватиме діями інших прокурорів;\n8) приймає на роботу та звільняє з роботи працівників Спеціалізованої антикорупційної прокуратури, які не є прокурорами;\n9) у десятиденний строк з дня їх виникнення повідомляє відповідний орган, що здійснює дисциплінарне провадження, про наявність вакантних або тимчасово вакантних посад у Спеціалізованій антикорупційній прокуратурі;\n10) контролює ведення та здійснення аналізу статистичних даних, організовує вивчення і узагальнення практики застосування законодавства та інформаційно-аналітичне забезпечення підлеглих прокурорів з метою підвищення якості здійснення ними своїх функцій;\n11) вживає заходів із запобігання несанкціонованому доступу до інформації з обмеженим доступом, забезпечує додержання законодавства про доступ до публічної інформації, розпорядником якої є Спеціалізована антикорупційна прокуратура, а також забезпечує захист персональних даних, володільцем яких є Спеціалізована антикорупційна прокуратура;\n12) забезпечує виконання вимог щодо підвищення кваліфікації прокурорів Спеціалізованої антикорупційної прокуратури;\n13) виконує інші повноваження, передбачені цим Законом та іншими законами України.\nЗаступник Генерального прокурора - керівник Спеціалізованої антикорупційної прокуратури здійснює повноваження керівника органу прокуратури, передбачені Кримінальним процесуальним кодексом України .\nУ разі відсутності заступника Генерального прокурора - керівника Спеціалізованої антикорупційної прокуратури його повноваження здійснює перший заступник керівника Спеціалізованої антикорупційної прокуратури, а в разі відсутності першого заступника - заступник керівника Спеціалізованої антикорупційної прокуратури. На час відсутності заступника Генерального прокурора - керівника Спеціалізованої антикорупційної прокуратури перший заступник керівника або заступник керівника Спеціалізованої антикорупційної прокуратури здійснює всі повноваження керівника Спеціалізованої антикорупційної прокуратури, передбачені цим Законом, Кримінальним процесуальним кодексом України та іншими законами України.\n10. Кожні два роки, але не частіше двох разів упродовж визначеного цим Законом строку повноважень заступника Генерального прокурора - керівника Спеціалізованої антикорупційної прокуратури, проводиться зовнішня незалежна оцінка (аудит) ефективності діяльності Спеціалізованої антикорупційної прокуратури.\nОцінку, зазначену в абзаці першому цієї частини, проводить Комісія з проведення зовнішньої незалежної оцінки (аудиту) ефективності діяльності Спеціалізованої антикорупційної прокуратури (далі - Комісія з проведення оцінки) у складі трьох осіб, які призначаються Генеральним прокурором на підставі пропозицій міжнародних та іноземних організацій, які відповідно до міжнародних або міждержавних угод надають Україні міжнародну технічну допомогу у сфері запобігання і протидії корупції.\nЧленами Комісії з проведення оцінки можуть бути особи, які мають досвід роботи в органах досудового розслідування чи прокуратури або судах чи адвокатської діяльності, у тому числі за кордоном чи в міжнародних організаціях, не менше п’яти років, володіють необхідними знаннями та навичками для проведення оцінки (аудиту), а також мають бездоганну ділову репутацію.\nНа порядок визначення членів Комісії з проведення оцінки, вимоги до членів Комісії з проведення оцінки та порядку її роботи поширюються відповідні положення частини третьої статті 29 -1 цього Закону.\nКомісія з проведення оцінки затверджує та оприлюднює критерії та методику проведення оцінювання ефективності діяльності Спеціалізованої антикорупційної прокуратури.\nДля проведення оцінки (аудиту) члени Комісії з проведення оцінки мають право:\n1) доступу до матеріалів кримінального провадження, процесуальне керівництво досудовим розслідуванням у яких здійснювалося відповідними прокурорами Спеціалізованої антикорупційної прокуратури та було завершене, до іншої інформації (документів) у володінні Спеціалізованої антикорупційної прокуратури з урахуванням обмежень, встановлених Законом України \"Про державну таємницю\";\n2) проводити конфіденційні інтерв’ю з відповідними прокурорами Спеціалізованої антикорупційної прокуратури, працівниками Національного антикорупційного бюро України, працівниками інших органів державної влади та органів правопорядку, а також з іншими особами, які володіють інформацією (документами), необхідною для проведення оцінки (аудиту), з дотриманням вимог Закону України \"Про державну таємницю\";\n3) звертатися до органів державної влади, будь-яких фізичних чи юридичних осіб із запитом про надання пояснень, документів чи інформації, необхідних для проведення оцінки (аудиту);\n4) користуватися допомогою помічників. Помічники зобов’язані забезпечувати захист і нерозголошення персональних даних, інформації з обмеженим доступом, що стали їм відомі у зв’язку з виконанням покладених на них обов’язків.\nЧлени Комісії з проведення оцінки зобов’язані не розголошувати відомості досудового розслідування та не можуть втручатися у здійснення досудового розслідування.\nВисновок незалежної зовнішньої оцінки (аудиту) ефективності діяльності Спеціалізованої антикорупційної прокуратури вважається ухваленим, якщо за нього проголосували всі члени Комісії з проведення оцінки.\nВисновок Комісії з проведення оцінки може містити рекомендації щодо усунення недоліків у роботі та посилення ефективності діяльності Спеціалізованої антикорупційної прокуратури.\nВисновок Комісії з проведення оцінки оприлюднюється на офіційному веб-сайті Офісу Генерального прокурора протягом п’яти днів з дня його ухвалення.\nВисновок Комісії з проведення оцінки має містити обґрунтування щодо ефективності чи неефективності діяльності Спеціалізованої антикорупційної прокуратури.\nВисновок про неефективність діяльності Спеціалізованої антикорупційної прокуратури, що спричинено неналежним виконанням обов’язків заступником Генерального прокурора - керівником Спеціалізованої антикорупційної прокуратури (особою, яка виконує його обов’язки), є підставою для дострокового звільнення з цієї адміністративної посади.\nОрганізаційно-технічне забезпечення діяльності Комісії з проведення оцінки здійснює Офіс Генерального прокурора. Фінансування діяльності Комісії з проведення оцінки та її членів може здійснюватися за рахунок залучення міжнародної технічної допомоги.\n11. Гарантії незалежності заступника Генерального прокурора - керівника Спеціалізованої антикорупційної прокуратури забезпечуються спеціальним порядком припинення його повноважень як прокурора органів прокуратури.\nПовноваження заступника Генерального прокурора - керівника Спеціалізованої антикорупційної прокуратури як прокурора органів прокуратури не можуть бути припинені з підстави, передбаченої пунктом 4 частини третьої статті 51 цього Закону, та в порядку, визначеному частиною другою статті 61 цього Закону.\nУ разі встановлення відповідним органом, що здійснює дисциплінарне провадження, стосовно заступника Генерального прокурора - керівника Спеціалізованої антикорупційної прокуратури підстав, що можуть свідчити про неможливість подальшого перебування такої особи на посаді прокурора органів прокуратури, орган, що здійснює дисциплінарне провадження, своїм рішенням передає копії матеріалів такого дисциплінарного провадження до Комісії з проведення оцінки для прийняття відповідного рішення.\nКомісія з проведення оцінки за результатами розгляду матеріалів дисциплінарного провадження в порядку, передбаченому частиною десятою цієї статті, може прийняти рішення рекомендувати Генеральному прокурору припинити повноваження заступника Генерального прокурора - керівника Спеціалізованої антикорупційної прокуратури як прокурора органів прокуратури у разі вчинення дисциплінарного проступку, що свідчить про неможливість подальшого перебування такої особи на посаді прокурора органів прокуратури."
    },
    {
      "provision_ref": "art9",
      "section": "9",
      "title": "Стаття 9. Повноваження Генерального прокурора",
      "content": "1. Генеральний прокурор:\n1) представляє прокуратуру у зносинах з органами державної влади, іншими державними органами, органами місцевого самоврядування, особами, підприємствами, установами та організаціями, а також прокуратурами інших держав та міжнародними організаціями;\n2) організовує діяльність органів прокуратури України, у тому числі визначає межі повноважень Офісу Генерального прокурора, обласних та окружних прокуратур у частині виконання конституційних функцій;\n3) призначає прокурорів на адміністративні посади та звільняє їх з адміністративних посад у випадках та порядку, встановлених цим Законом;\n4) у встановленому порядку на підставі рішення відповідного органу про притягнення до дисциплінарної відповідальності прокурора приймає рішення про застосування до прокурора Офісу Генерального прокурора, прокурора обласної прокуратури дисциплінарного стягнення або про неможливість подальшого перебування такої особи на посаді прокурора;\n5) призначає на посади та звільняє з посад прокурорів Офісу Генерального прокурора у випадках та порядку, встановлених цим Законом;\n6) {Дію пункту 6 частини першої статті 9 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} у десятиденний строк із дня вивільнення посади повідомляє відповідний орган, що здійснює дисциплінарне провадження, про наявність вакантної або тимчасово вакантної посади в Офісі Генерального прокурора;\n6 -1 ) здійснює розподіл обов’язків між першим заступником та заступниками Генерального прокурора;\n7) затверджує акти з питань щодо внутрішньої організації діяльності органів прокуратури, у тому числі щодо електронного документообігу;\n7 -1 ) затверджує стратегію розвитку прокуратури;\n7 -2 ) затверджує положення про систему індивідуального оцінювання якості роботи прокурорів та систему оцінювання якості роботи прокурорів;\n7 -3 ) затверджує порядок вимірювання та регулювання навантаження на прокурорів;\n8) забезпечує виконання вимог щодо підвищення кваліфікації прокурорів Офісу Генерального прокурора;\n9) затверджує загальні методичні рекомендації для прокурорів з метою забезпечення однакового застосування норм законодавства України під час здійснення прокурорської діяльності;\n9 -1 ) за поданням Генеральної інспекції направляє матеріали до Державного бюро розслідувань;\n9 -2 ) визначає порядок розгляду звернень щодо неналежного виконання прокурором, який обіймає адміністративну посаду, посадових обов’язків, встановлених для відповідної адміністративної посади;\n10) виконує інші повноваження, передбачені цим та іншими законами України.\n2. Генеральний прокурор видає накази з питань, що належать до його адміністративних повноважень, у межах своїх повноважень, на основі та на виконання Конституції і законів України.\nУсі накази Генерального прокурора оприлюднюються державною мовою на офіційному веб-сайті Офісу Генерального прокурора на наступний робочий день після їх підписання з додержанням вимог режиму таємності.\nНакази Генерального прокурора, що є нормативно-правовими актами, набирають чинності з дня їх оприлюднення, якщо інше не передбачено самим актом, але не раніше дня оприлюднення.\nНакази Генерального прокурора або їх окремі частини можуть бути оскаржені фізичними та юридичними особами до адміністративного суду в порядку, встановленому законом.\n3. У разі відсутності Генерального прокурора його повноваження здійснює перший заступник Генерального прокурора, а в разі відсутності першого заступника - один із заступників Генерального прокурора."
    },
    {
      "provision_ref": "art10",
      "section": "10",
      "title": "Стаття 10. Обласні прокуратури",
      "content": "1. У системі прокуратури України діють обласні прокуратури, до яких належать прокуратури областей, прокуратура Автономної Республіки Крим та міста Севастополя, Київська міська прокуратура.\n2. Обласну прокуратуру очолює керівник обласної прокуратури, керівник прокуратури Автономної Республіки Крим та міста Севастополя, керівник Київської міської прокуратури, який має першого заступника та не більше трьох заступників.\n3. У структурі обласної прокуратури утворюються підрозділи - управління та відділи.\n4. Утворення, перелік, територіальна юрисдикція, реорганізація та ліквідація обласних прокуратур, визначення їхньої компетенції, структури і штатного розпису здійснюються Генеральним прокурором."
    },
    {
      "provision_ref": "art11",
      "section": "11",
      "title": "Стаття 11. Повноваження керівника обласної прокуратури",
      "content": "1. Керівник обласної прокуратури:\n1) представляє обласну прокуратуру у зносинах з органами державної влади, іншими державними органами, органами місцевого самоврядування, особами, підприємствами, установами та організаціями;\n2) організовує діяльність обласної прокуратури;\n3) призначає на посади та звільняє з посад прокурорів обласних та окружних прокуратур, прокурорів - стажистів окружних прокуратур у встановленому цим Законом порядку;\n4) затверджує акти з питань, що стосуються організації діяльності обласної прокуратури;\n5) {Дію пункту 5 частини першої статті 11 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} у десятиденний строк з моменту вивільнення посади повідомляє відповідний орган, що здійснює дисциплінарне провадження, про наявність вакантної або тимчасово вакантної посади у обласній прокуратурі;\n6) забезпечує виконання вимог щодо підвищення кваліфікації прокурорів обласної прокуратури;\n7) призначає на адміністративні посади та звільняє з адміністративних посад прокурорів у випадках та порядку, встановлених цим Законом;\n8) у встановленому порядку та на підставі рішення відповідного органу про притягнення до дисциплінарної відповідальності прокурора приймає рішення про застосування до прокурора окружної прокуратури, прокурора - стажиста окружної прокуратури дисциплінарного стягнення або про неможливість подальшого перебування його на посаді прокурора;\n9) контролює ведення та аналіз статистичних даних, організовує вивчення та узагальнення практики застосування законодавства та інформаційно-аналітичне забезпечення прокурорів з метою підвищення якості здійснення ними своїх функцій;\n10) виконує інші повноваження, передбачені цим та іншими законами України.\n2. Керівник обласної прокуратури видає накази з питань, що належать до його адміністративних повноважень.\n3. У разі відсутності керівника обласної прокуратури його повноваження здійснює перший заступник керівника обласної прокуратури, а в разі його відсутності - один із заступників керівника обласної прокуратури."
    },
    {
      "provision_ref": "art12",
      "section": "12",
      "title": "Стаття 12. Окружні прокуратури",
      "content": "1. У системі прокуратури України діють окружні прокуратури, перелік та територіальна юрисдикція яких визначається наказом Генерального прокурора. Утворення, реорганізація та ліквідація окружних прокуратур, визначення їхньої компетенції, структури і штатного розпису здійснюються Генеральним прокурором.\n2. Окружну прокуратуру очолює керівник окружної прокуратури, який має першого заступника та не більше двох заступників.\n3. У структурі окружної прокуратури в разі необхідності утворюються такі підрозділи, як відділи."
    },
    {
      "provision_ref": "art13",
      "section": "13",
      "title": "Стаття 13. Повноваження керівника окружної прокуратури",
      "content": "1. Керівник окружної прокуратури:\n1) представляє окружну прокуратуру у зносинах з органами державної влади, іншими державними органами, органами місцевого самоврядування, особами, підприємствами, установами та організаціями;\n2) організовує діяльність окружної прокуратури;\n3) {Дію пункту 3 частини першої статті 13 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} у десятиденний строк із дня вивільнення посади повідомляє відповідний орган, що здійснює дисциплінарне провадження, про наявність вакантної або тимчасово вакантної посади у окружній прокуратурі;\n4) забезпечує виконання вимог щодо підвищення кваліфікації прокурорів окружної прокуратури та стажування прокурорів - стажистів окружної прокуратури;\n4 -1 ) {Дію пункту 4 -1 частини першої статті 13 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} призначає на адміністративні посади та звільняє з адміністративних посад прокурорів у випадках та порядку, встановлених цим Законом;\n4 -2 ) контролює ведення та аналіз статистичних даних, організовує вивчення та узагальнення практики застосування законодавства, інформаційно-аналітичне забезпечення прокурорів з метою підвищення якості здійснення ними своїх функцій;\n5) виконує інші повноваження, передбачені цим та іншими законами України.\n2. Керівник окружної прокуратури видає накази з питань, що належать до його адміністративних повноважень.\n3. У разі відсутності керівника окружної прокуратури його повноваження здійснює перший заступник окружної прокуратури, а в разі його відсутності - один із заступників керівника окружної прокуратури."
    },
    {
      "provision_ref": "art14",
      "section": "14",
      "title": "Стаття 14. Кількісний склад та структура органів прокуратури",
      "content": "1. Загальна чисельність працівників органів прокуратури становить не більше 15000 осіб, зокрема загальна чисельність прокурорів становить не більше 10000 осіб.\nЗагальна чисельність працівників Спеціалізованої антикорупційної прокуратури складає 15 відсотків від встановленої законом граничної чисельності центрального та територіальних управлінь Національного антикорупційного бюро України.\n2. У структурі органів прокуратури встановлюються посади державних службовців, інших працівників, діяльність яких регулюється цим Законом та іншими законодавчими актами України.\n3. Посади, на які можуть бути призначені прокурори - стажисти окружних прокуратур, визначаються з числа вакантних (тимчасово вакантних) посад в окружних прокуратурах."
    },
    {
      "provision_ref": "art15",
      "section": "15",
      "title": "Стаття 15. Статус прокурора",
      "content": "1. Прокурором органу прокуратури є:\n1) Генеральний прокурор;\n2) перший заступник Генерального прокурора;\n3) заступник Генерального прокурора;\n4 -1 ) заступник Генерального прокурора - керівник Спеціалізованої антикорупційної прокуратури;\n4 -2 ) перший заступник керівника Спеціалізованої антикорупційної прокуратури;\n4 -3 ) заступник керівника Спеціалізованої антикорупційної прокуратури;\n5) керівник підрозділу Офісу Генерального прокурора;\n5 -1 ) керівник підрозділу Спеціалізованої антикорупційної прокуратури;\n6) заступник керівника підрозділу Офісу Генерального прокурора;\n6 -1 ) заступник керівника підрозділу Спеціалізованої антикорупційної прокуратури;\n7) прокурор Офісу Генерального прокурора;\n7 -1 ) прокурор Спеціалізованої антикорупційної прокуратури;\n8) керівник обласної прокуратури;\n9) перший заступник керівника обласної прокуратури;\n10) заступник керівника обласної прокуратури;\n11) керівник підрозділу обласної прокуратури;\n12) заступник керівника підрозділу обласної прокуратури;\n13) прокурор обласної прокуратури;\n14) керівник окружної прокуратури;\n15) перший заступник керівника окружної прокуратури;\n16) заступник керівника окружної прокуратури;\n17) керівник підрозділу окружної прокуратури;\n18) заступник керівника підрозділу окружної прокуратури;\n19) прокурор окружної прокуратури (у тому числі прокурор - стажист окружної прокуратури).\n2. Прокурори в Україні мають єдиний статус незалежно від місця прокуратури в системі прокуратури України чи адміністративної посади, яку прокурор обіймає у прокуратурі.\nНа прокурора - стажиста окружної прокуратури поширюються гарантії матеріального, соціального та побутового забезпечення, передбачені законодавством для прокурорів, правила внутрішнього трудового розпорядку, встановлені для прокурорів.\nПрокурор - стажист окружної прокуратури здійснює повноваження прокурора з урахуванням особливостей, визначених статтею 33 -3 цього Закону."
    },
    {
      "provision_ref": "art16",
      "section": "16",
      "title": "Стаття 16. Гарантії незалежності прокурора",
      "content": "1. Незалежність прокурора забезпечується:\n1) особливим порядком його призначення на посаду, звільнення з посади, притягнення до дисциплінарної відповідальності;\n2) порядком здійснення повноважень, визначеним процесуальним та іншими законами;\n3) забороною незаконного впливу, тиску чи втручання у здійснення повноважень прокурора;\n4) установленим законом порядком фінансування та організаційного забезпечення діяльності прокуратури;\n5) належним матеріальним, соціальним та пенсійним забезпеченням прокурора;\n6) функціонуванням органів прокурорського самоврядування;\n7) визначеними законом засобами забезпечення особистої безпеки прокурора, членів його сім’ї, майна, а також іншими засобами їх правового захисту.\n2. Здійснюючи функції прокуратури, прокурор є незалежним від будь-якого незаконного впливу, тиску, втручання і керується у своїй діяльності лише Конституцією та законами України.\n3. Прокурор призначається на посаду безстроково та може бути звільнений з посади, його повноваження на посаді можуть бути припинені лише з підстав та в порядку, передбачених законом.\n4. Про початок кримінального провадження стосовно прокурора негайно повідомляється Генеральний прокурор.\n5. Органи державної влади, органи місцевого самоврядування, інші державні органи, їх посадові та службові особи, а також фізичні та юридичні особи і їх об’єднання зобов’язані поважати незалежність прокурора та утримуватися від здійснення у будь-якій формі впливу на прокурора з метою перешкоджання виконанню службових обов’язків або прийняття ним незаконного рішення.\nМежі обґрунтованої критики діяльності прокурора визначаються з урахуванням Конвенції про захист прав людини і основоположних свобод та практики Європейського суду з прав людини.\n6. Прокурор має право звернутися з повідомленням про загрозу його незалежності до Ради прокурорів України, яка зобов’язана невідкладно перевірити і розглянути таке звернення за його участю та вжити в межах своїх повноважень, передбачених цим Законом, необхідних заходів для усунення загрози."
    },
    {
      "provision_ref": "art17",
      "section": "17",
      "title": "Стаття 17. Підпорядкування прокурорів та виконання наказів і вказівок",
      "content": "1. Прокурори здійснюють свої повноваження у межах, визначених законом, і підпорядковуються керівникам виключно в частині виконання письмових наказів адміністративного характеру, пов’язаних з організаційними питаннями діяльності прокурорів та органів прокуратури.\nАдміністративне підпорядкування прокурорів не може бути підставою для обмеження або порушення незалежності прокурорів під час виконання ними своїх повноважень.\n2. Генеральний прокурор має право видавати письмові накази адміністративного характеру, що є обов’язковими до виконання всіма прокурорами.\nКерівник обласної прокуратури має право видавати письмові накази адміністративного характеру, що є обов’язковими до виконання першим заступником, заступниками, керівниками та заступниками керівників підрозділів, прокурорами відповідної обласної прокуратури та керівниками окружних прокуратур, розташованих у межах адміністративно-територіальної одиниці, що підпадає під територіальну юрисдикцію відповідної обласної прокуратури.\nКерівник окружної прокуратури має право видавати письмові накази адміністративного характеру, що є обов’язковими до виконання його першим заступником, заступниками, керівниками та заступниками керівників підрозділів, прокурорами відповідної окружної прокуратури.\nПерші заступники та заступники керівників органів прокуратури відповідно до розподілу обов’язків мають право видавати письмові накази адміністративного характеру, що є обов’язковими до виконання підлеглими прокурорами відповідного органу прокуратури.\nУ разі створення спеціалізованих прокуратур (крім Спеціалізованої антикорупційної прокуратури) порядок видання письмових наказів адміністративного характеру в межах таких прокуратур визначається Генеральним прокурором.\n3. Під час здійснення повноважень, пов’язаних з реалізацією функцій прокуратури, прокурори є незалежними, самостійно приймають рішення про порядок здійснення таких повноважень, керуючись при цьому положеннями закону, а також зобов’язані виконувати лише такі вказівки прокурора вищого рівня, що були надані з дотриманням вимог цієї статті.\nПрокурори вищого рівня мають право давати вказівки прокурору нижчого рівня, погоджувати прийняття ним певних рішень та здійснювати інші дії, що безпосередньо стосуються реалізації цим прокурором функцій прокуратури, виключно в межах та порядку, визначених законом. Генеральний прокурор має право давати вказівки будь-якому прокурору.\nПрокурором вищого рівня є:\n1) для прокурорів, у тому числі прокурорів - стажистів окружних прокуратур, керівників та заступників керівників підрозділів окружної прокуратури - керівник окружної прокуратури чи його перший заступник або заступник відповідно до розподілу обов’язків;\n2) для прокурорів, керівників та заступників керівників підрозділів обласної прокуратури - керівник обласної прокуратури чи його перший заступник або заступник відповідно до розподілу обов’язків;\n3) для керівника окружної прокуратури, його першого заступника та заступників - керівник відповідної обласної прокуратури чи його перший заступник або заступник відповідно до розподілу обов’язків;\n4) для керівника обласної прокуратури, його першого заступника та заступників, керівника та заступника керівника підрозділу, прокурора Офісу Генерального прокурора - Генеральний прокурор чи його перший заступник або заступник відповідно до розподілу обов’язків;\n5) для першого заступника та заступника Генерального прокурора - Генеральний прокурор.\nУ разі утворення спеціалізованих прокуратур (крім Спеціалізованої антикорупційної прокуратури) прокурори вищого рівня в межах таких прокуратур визначаються Генеральним прокурором.\n4. Накази адміністративного характеру, а також вказівки, що прямо стосуються реалізації прокурором функцій прокуратури, видані (віддані) в письмовій формі в межах повноважень, визначених законом, є обов’язковими до виконання відповідним прокурором.\nПрокурору, якому віддали наказ чи вказівку в усній формі, надається письмове підтвердження такого наказу чи вказівки.\n5. Прокурор не зобов’язаний виконувати накази та вказівки прокурора вищого рівня, що викликають у нього сумнів у законності, якщо він не отримав їх у письмовій формі, а також явно злочинні накази або вказівки. Прокурор має право звернутися до Ради прокурорів України з повідомленням про загрозу його незалежності у зв’язку з наданням (відданням) прокурором вищого рівня наказу або вказівки.\n6. Надання (віддання) незаконного наказу або вказівки чи його (її) виконання, а також надання (віддання) чи виконання явно злочинного наказу або вказівки тягнуть за собою відповідальність, передбачену законом."
    },
    {
      "provision_ref": "art18",
      "section": "18",
      "title": "Стаття 18. Вимоги щодо несумісності",
      "content": "1. Перебування на посаді прокурора несумісне з обійманням посади в будь-якому органі державної влади, іншому державному органі, органі місцевого самоврядування та з представницьким мандатом на державних виборних посадах.\nВимоги щодо несумісності не поширюються на участь прокурорів у діяльності виборних органів релігійних та громадських організацій.\n2. На прокурора поширюються обмеження щодо сумісництва та суміщення з іншими видами діяльності, визначені Законом України \"Про запобігання корупції\".\n3. Прокурор не може належати до політичної партії, брати участь у політичних акціях, мітингах, страйках.\n4. Прокурор за його заявою може бути відряджений для роботи у відповідному органі, що здійснює дисциплінарне провадження, Тренінговому центрі прокурорів України чи в інших органах у визначених законом випадках. За відрядженим прокурором зберігаються гарантії соціального забезпечення, визначені законодавством для прокурорів."
    },
    {
      "provision_ref": "art19",
      "section": "19",
      "title": "Стаття 19. Загальні права та обов’язки прокурора",
      "content": "1. Прокурор має право брати участь у прокурорському самоврядуванні для вирішення питань внутрішньої діяльності прокуратури у порядку, встановленому законом. Прокурори мають право бути членами професійних спілок, утворювати громадські організації та брати в них участь з метою захисту своїх прав та інтересів, підвищення свого професійного рівня.\n2. Прокурор зобов’язаний вдосконалювати свій професійний рівень та з цією метою підвищувати кваліфікацію.\nПрокурор періодично проходить підготовку у Тренінговому центрі прокурорів України, що має включати вивчення правил прокурорської етики.\n3. Прокурор зобов’язаний неухильно додержуватися присяги прокурора. За порушення присяги прокурор несе відповідальність, передбачену законом.\n4. Прокурор зобов’язаний:\n1) виявляти повагу до осіб під час здійснення своїх повноважень;\n2) не розголошувати відомості, які становлять таємницю, що охороняється законом;\n3) діяти лише на підставі, в межах та у спосіб, що передбачені Конституцією та законами України;\n4) додержуватися правил прокурорської етики, зокрема не допускати поведінки, яка дискредитує його як представника прокуратури та може зашкодити авторитету прокуратури.\n5. Прокурор зобов’язаний щорічно проходити таємну перевірку доброчесності.\nТаємну перевірку доброчесності прокурорів Офісу Генерального прокурора, обласних і окружних прокуратур проводять підрозділи внутрішньої безпеки в порядку , затвердженому Генеральним прокурором."
    },
    {
      "provision_ref": "art20",
      "section": "20",
      "title": "Стаття 20. Відповідальність прокурора",
      "content": "1. Шкода, завдана незаконними рішеннями, діями чи бездіяльністю прокурора, відшкодовується державою незалежно від його вини в порядку, визначеному законом.\n2. Держава, відшкодувавши шкоду, завдану прокурором, має право зворотної вимоги до нього в розмірі виплаченого відшкодування в разі встановлення в діях прокурора складу кримінального правопорушення за обвинувальним вироком суду щодо нього, який набрав законної сили."
    },
    {
      "provision_ref": "art21",
      "section": "21",
      "title": "Стаття 21. Посвідчення прокурора",
      "content": "1. Прокурори, у тому числі прокурори - стажисти окружних прокуратур мають службове посвідчення. Положення про службове посвідчення та його зразок затверджуються Генеральним прокурором.\n2. Службове посвідчення вручається Генеральним прокурором або за його дорученням іншим прокурором."
    },
    {
      "provision_ref": "art22",
      "section": "22",
      "title": "Стаття 22. Підтримання державного обвинувачення в суді",
      "content": "1. Прокурор підтримує державне обвинувачення в судовому провадженні щодо кримінальних правопорушень, користуючись при цьому правами і виконуючи обов’язки, передбачені Кримінальним процесуальним кодексом України ."
    },
    {
      "provision_ref": "art23",
      "section": "23",
      "title": "Стаття 23. Представництво інтересів громадянина або держави в суді",
      "content": "1. Представництво прокурором інтересів громадянина або держави в суді полягає у здійсненні процесуальних та інших дій, спрямованих на захист інтересів громадянина або держави, у випадках та порядку, встановлених законом.\n2. Прокурор здійснює представництво в суді інтересів громадянина (громадянина України, іноземця або особи без громадянства) у випадках, якщо така особа не спроможна самостійно захистити свої порушені чи оспорювані права або реалізувати процесуальні повноваження через недосягнення повноліття, недієздатність або обмежену дієздатність, а законні представники або органи, яким законом надано право захищати права, свободи та інтереси такої особи, не здійснюють або неналежним чином здійснюють її захист.\nНаявність таких обставин обґрунтовується прокурором у порядку, передбаченому частиною четвертою цієї статті.\n/*3. {Окремі приписи абзацу першого частини третьої статті 23 в тім, що вони надають прокуророві можливість здійснювати представництво інтересів держави в суді у зв’язку з нездійсненням або неналежним здійсненням захисту цих інтересів органом державної влади, органом місцевого самоврядування чи іншим суб’єктом владних повноважень, до компетенції якого віднесені відповідні повноваження, визнано такими, що не відповідають Конституції України (є неконституційними), згідно з Рішенням Конституційного Суду № 6-р(II)/2025 від 03.12.2025 . Окремі приписи абзацу першого частини третьої статті 23, визнані неконституційними, втрачають чинність із 1 січня 2027 року } Прокурор здійснює представництво в суді законних інтересів держави у разі порушення або загрози порушення інтересів держави, якщо захист цих інтересів не здійснює або неналежним чином здійснює орган державної влади, орган місцевого самоврядування чи інший суб’єкт владних повноважень, до компетенції якого віднесені відповідні повноваження, а також у разі відсутності такого органу.*/\nНаявність таких обставин обґрунтовується прокурором у порядку, передбаченому частиною четвертою цієї статті, крім випадку, визначеного абзацом четвертим цієї частини.\nНе допускається здійснення прокурором представництва в суді інтересів держави в особі державних компаній, а також у правовідносинах, пов’язаних із виборчим процесом, проведенням референдумів, діяльністю Верховної Ради України, Президента України, створенням та діяльністю медіа, а також політичних партій, організацій, що здійснюють професійне самоврядування, та інших громадських об’єднань. Представництво в суді інтересів держави в особі Кабінету Міністрів України та Національного банку України може здійснюватися прокурором Офісу Генерального прокурора або обласної прокуратури виключно за письмовою вказівкою чи наказом Генерального прокурора або його першого заступника чи заступника відповідно до компетенції.\nПредставництво інтересів держави у суді у справах про визнання необґрунтованими активів та їх стягнення в дохід держави здійснюється прокурорами Спеціалізованої антикорупційної прокуратури, а у визначених законом випадках - прокурорами Офісу Генерального прокурора в порядку та на підставах, визначених Цивільним процесуальним кодексом України .\n4. Наявність підстав для представництва має бути обґрунтована прокурором у суді.\nПрокурор здійснює представництво інтересів громадянина або держави в суді виключно після підтвердження судом підстав для представництва.\nПрокурор зобов’язаний попередньо, до звернення до суду, повідомити про це громадянина та його законного представника або відповідного суб’єкта владних повноважень. У разі підтвердження судом наявності підстав для представництва прокурор користується процесуальними повноваженнями відповідної сторони процесу. Наявність підстав для представництва може бути оскаржена громадянином чи її законним представником або суб’єктом владних повноважень.\nВиключно з метою встановлення наявності підстав для представництва інтересів держави в суді у випадку, якщо захист законних інтересів держави не здійснює або неналежним чином здійснює суб’єкт владних повноважень, до компетенції якого віднесені відповідні повноваження, прокурор має право отримувати інформацію, яка на законних підставах належить цьому суб’єкту, витребовувати та отримувати від нього матеріали та їх копії.\nУ разі відсутності суб’єкта владних повноважень, до компетенції якого віднесений захист законних інтересів держави, а також у разі представництва інтересів громадянина або представництва інтересів держави у справах про визнання необґрунтованими активів та їх стягнення в дохід держави з метою встановлення наявності підстав для представництва прокурор має право:\n1) витребовувати за письмовим запитом, ознайомлюватися та безоплатно отримувати копії документів і матеріалів органів державної влади, органів місцевого самоврядування, військових частин, державних та комунальних підприємств, установ і організацій, органів Пенсійного фонду України та Фонду загальнообов’язкового державного соціального страхування України на випадок безробіття, що знаходяться у цих суб’єктів, у порядку, визначеному законом;\n2) отримувати від посадових та службових осіб органів державної влади, органів місцевого самоврядування, військових частин, державних та комунальних підприємств, установ та організацій, органів Пенсійного фонду України та Фонду загальнообов’язкового державного соціального страхування України на випадок безробіття усні або письмові пояснення. Отримання пояснень від інших осіб можливе виключно за їхньою згодою.\n6. Під час здійснення представництва інтересів громадянина або держави у суді прокурор має право в порядку, передбаченому процесуальним законом та законом, що регулює виконавче провадження:\n1) звертатися до суду з позовом (заявою, поданням);\n2) вступати у справу, порушену за позовом (заявою, поданням) іншої особи, на будь-якому етапі судового провадження;\n3) ініціювати перегляд судових рішень, у тому числі у справі, порушеній за позовом (заявою, поданням) іншої особи;\n4) брати участь у розгляді справи;\n5) подавати цивільний позов під час кримінального провадження у випадках та порядку, визначених кримінальним процесуальним законом;\n6) брати участь у виконавчому провадженні при виконанні рішень у справі, в якій прокурором здійснювалося представництво інтересів громадянина або держави в суді;\n7) з дозволу суду ознайомлюватися з матеріалами справи в суді та матеріалами виконавчого провадження, робити виписки з них, отримувати безоплатно копії документів, що знаходяться у матеріалах справи чи виконавчого провадження.\n7. У разі встановлення ознак адміністративного чи кримінального правопорушення прокурор зобов’язаний здійснити передбачені законом дії щодо порушення відповідного провадження.\n8. З метою виявлення необґрунтованих активів та збору доказів їх необґрунтованості в межах своєї компетенції прокурор у порядку, визначеному законодавством, має прямий доступ до автоматизованих інформаційних і довідкових систем, реєстрів та банків даних, держателем (адміністратором) яких є державні органи або органи місцевого самоврядування.\nДля визначення вартості активів з ознаками необґрунтованості в межах своєї компетенції прокурор може залучати на добровільній основі, у тому числі на договірних засадах, кваліфікованих спеціалістів та експертів, у тому числі іноземців, з будь-яких установ, організацій, контрольних і фінансових органів."
    },
    {
      "provision_ref": "art24",
      "section": "24",
      "title": "Стаття 24. Особливості здійснення окремих форм представництва інтересів громадянина або держави в суді",
      "content": "1. Право подання позовної заяви (заяви, подання) в порядку цивільного, адміністративного, господарського судочинства надається Генеральному прокурору, його першому заступнику та заступникам, керівникам обласних та окружних прокуратур, їх першим заступникам та заступникам, прокурорам Спеціалізованої антикорупційної прокуратури.\n2. Право подання цивільного позову у кримінальному провадженні надається прокурору, який бере в ньому участь.\n3. Право подання апеляційної чи касаційної скарги на судове рішення в цивільній, адміністративній, господарській справі надається прокурору, який брав участь у судовому розгляді, а також незалежно від участі в розгляді справи прокурору вищого рівня: Генеральному прокурору, його першому заступнику та заступникам, керівникам обласних та окружних прокуратур, першим заступникам та заступникам керівників обласних прокуратур, керівнику, заступникам керівника, керівникам підрозділів Спеціалізованої антикорупційної прокуратури.\n4. Право подання заяви про перегляд судового рішення за нововиявленими обставинами, заяви про перегляд судового рішення Верховним Судом в цивільній, адміністративній, господарській справі надається Генеральному прокурору, його першому заступнику та заступникам, керівникам обласних прокуратур, керівнику, заступникам керівника, керівникам підрозділів Спеціалізованої антикорупційної прокуратури.\n5. Право подання апеляційної, касаційної скарги, заяви про перегляд судового рішення за нововиявленими обставинами, заяви про перегляд судового рішення Верховним Судом на судове рішення у кримінальній справі надається прокурору, який брав участь у судовому розгляді, а також незалежно від його участі в розгляді справи прокурору вищого рівня: Генеральному прокурору, його першому заступнику та заступникам, керівникам обласних прокуратур, їх першим заступникам та заступникам, крім випадків, коли йдеться про рішення у кримінальних провадженнях, розслідування в яких здійснювалося Національним антикорупційним бюро України, - у таких випадках відповідне право надається прокурору, який брав участь у судовому розгляді, а також незалежно від його участі в розгляді справи: керівнику Спеціалізованої антикорупційної прокуратури, його першому заступнику та заступнику.\n6. Змінити, доповнити, відкликати, відмовитися від позову (заяви, подання), апеляційної, касаційної скарги, заяви про перегляд судового рішення за нововиявленими обставинами, заяви про перегляд судового рішення Верховним Судом має право прокурор, який її подав, або прокурор вищого рівня.\n7. Повноваження прокурорів, передбачені цією статтею, здійснюються виключно на підставах та в межах, передбачених процесуальним законодавством."
    },
    {
      "provision_ref": "art25",
      "section": "25",
      "title": "Стаття 25. Нагляд за додержанням законів органами, що провадять оперативно-розшукову діяльність, дізнання, досудове слідство",
      "content": "1. Прокурор здійснює нагляд за додержанням законів органами, що провадять оперативно-розшукову діяльність, дізнання, досудове слідство, користуючись при цьому правами і виконуючи обов’язки, передбачені Законом України \"Про оперативно-розшукову діяльність\" та Кримінальним процесуальним кодексом України .\nПисьмові вказівки прокурора органам, що провадять оперативно-розшукову діяльність, дізнання та досудове слідство, надані в межах повноважень, є обов’язковими для цих органів і підлягають негайному виконанню.\nВидання прокурором розпоряджень поза межами його повноважень тягне за собою відповідальність, передбачену законом.\n2. Генеральний прокурор, керівники відповідних прокуратур, їх перші заступники та заступники відповідно до розподілу обов’язків координують діяльність правоохоронних органів відповідного рівня у сфері протидії злочинності. Основною формою координації є проведення координаційних нарад з керівниками правоохоронних органів, на яких заслуховується інформація щодо їхньої діяльності у сфері протидії злочинності. Рішення координаційної наради є обов’язковим до виконання всіма зазначеними в ньому правоохоронними органами. Порядок та інші форми координації затверджуються наказом Генерального прокурора."
    },
    {
      "provision_ref": "art26",
      "section": "26",
      "title": "Стаття 26. Нагляд за додержанням законів при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян",
      "content": "1. Прокурор, здійснюючи нагляд за додержанням законів при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян, має право:\n1) у будь-який час за посвідченням, що підтверджує займану посаду, відвідувати місця тримання затриманих, попереднього ув’язнення, установи, в яких засуджені відбувають покарання, установи, де перебувають особи, щодо яких застосовані примусові заходи медичного або виховного характеру, та будь-які інші місця, до яких доставлено осіб з метою складення протоколу про адміністративне правопорушення чи в яких особи примусово тримаються згідно з судовим рішенням або рішенням адміністративного органу;\n2) опитувати осіб, які перебувають у місцях, зазначених у пункті 1 цієї частини, з метою отримання інформації про умови їх тримання та поводження з ними, ознайомлюватися з документами, на підставі яких ці особи тримаються в таких місцях, засуджені або до них застосовано заходи примусового характеру;\n3) знайомитися з матеріалами, отримувати їх копії, перевіряти законність наказів, розпоряджень, інших актів відповідних органів і установ та в разі невідповідності законодавству вимагати від посадових чи службових осіб їх скасування та усунення порушень закону, до яких вони призвели, а також скасовувати незаконні акти індивідуальної дії;\n4) вимагати від посадових чи службових осіб надання пояснень щодо допущених порушень, а також вимагати усунення порушень та причин і умов, що їм сприяли, притягнення винних до передбаченої законом відповідальності;\n5) знайомитися з матеріалами виконавчого провадження щодо виконання судових рішень у кримінальних справах, робити з них виписки, знімати копії та в установленому законом порядку оскаржувати рішення, дії чи бездіяльність державного виконавця;\n6) вимагати від керівників органів вищого рівня проведення перевірок підпорядкованих і підконтрольних органів та установ попереднього ув’язнення, виконання покарань, застосування заходів примусового характеру та перевірок інших місць, зазначених у пункті 1 цієї частини;\n7) звертатися до суду з позовом (заявою) у визначених законом випадках.\n2. Прокурор здійснює нагляд за додержанням законів при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян в органах та установах, шляхом проведення регулярних перевірок, а також у зв’язку з необхідністю належного реагування на відомості про можливі порушення законодавства, що містяться у скаргах, зверненнях чи будь-яких інших джерелах. У межах реалізації зазначеної функції прокурор має право залучати відповідних спеціалістів.\n3. Прокурор зобов’язаний негайно звільнити особу, яка незаконно (за відсутності відповідного судового рішення, рішення адміністративного органу або іншого передбаченого законом документа чи після закінчення передбаченого законом або таким рішенням строку) перебуває у місці тримання затриманих, попереднього ув’язнення, обмеження чи позбавлення волі, установі для виконання заходів примусового характеру, інших місцях, зазначених у пункті 1 частини першої цієї статті.\n4. Письмові вказівки прокурора щодо додержання встановлених законодавством порядку та умов тримання осіб у місцях, зазначених у пункті 1 частини першої цієї статті, а також письмові вказівки прокурора, надані іншим органам, що виконують судові рішення у кримінальних справах та справах про адміністративні правопорушення, є обов’язковими і підлягають негайному виконанню."
    },
    {
      "provision_ref": "art27",
      "section": "27",
      "title": "Стаття 27. Вимоги до кандидатів на посаду прокурора",
      "content": "1. Прокурором окружної прокуратури (у тому числі прокурором - стажистом окружної прокуратури у визначених цим Законом випадках) за результатами добору може бути призначений громадянин України, який має вищу юридичну освіту, володіє державною мовою відповідно до рівня, визначеного Національною комісією зі стандартів державної мови, а також проходив базову загальновійськову підготовку або військову службу, крім осіб, визнаних за станом здоров’я непридатними до військової служби.\n2. Прокурором обласної прокуратури може бути призначений громадянин України, який має вищу юридичну освіту, стаж роботи в галузі права не менше трьох років, володіє державною мовою, а також проходив базову загальновійськову підготовку або військову службу, крім осіб, визнаних за станом здоров’я непридатними до військової служби.\n3. Прокурором Офісу Генерального прокурора може бути призначений громадянин України, який має вищу юридичну освіту, стаж роботи в галузі права не менше п’яти років, володіє державною мовою, а також проходив базову загальновійськову підготовку або військову службу, крім осіб, визнаних за станом здоров’я непридатними до військової служби.\nЦі вимоги не поширюються на прокурорів Спеціалізованої антикорупційної прокуратури.\n5. Прокурором Спеціалізованої антикорупційної прокуратури може бути призначена особа, яка має вищу юридичну освіту, стаж роботи в галузі права не менше п’яти років, володіє державною мовою, а також проходила базову загальновійськову підготовку або військову службу, крім осіб, визнаних за станом здоров’я непридатними до військової служби.\n6. Не може бути призначена на посаду прокурора особа, яка:\n1) визнана судом обмежено дієздатною або недієздатною;\n2) має захворювання, що перешкоджає виконанню обов’язків прокурора;\n3) має незняту чи непогашену судимість або на яку накладалося адміністративне стягнення за вчинення правопорушення, пов’язаного з корупцією.\n7. Для цілей цього Закону вважається:\n1) вищою юридичною освітою - вища юридична освіта ступеня магістра (або прирівняна до неї вища освіта за освітньо-кваліфікаційним рівнем спеціаліста), здобута в Україні (або на території колишнього СРСР до 1 грудня 1991 року), а також вища юридична освіта відповідного ступеня, здобута в іноземних державах та визнана в Україні в установленому законом порядку;\n2) стажем роботи в галузі права - стаж професійної діяльності особи за спеціальністю після здобуття нею вищої юридичної освіти.\n8. Особи, які претендують на зайняття посад в органах прокуратури, до призначення на відповідну посаду зобов’язані повідомити керівництву органу, на зайняття посади в якому вони претендують, про працюючих у такому органі близьких їм осіб."
    },
    {
      "provision_ref": "art28",
      "section": "28",
      "title": "Стаття 28. Добір кандидатів на посаду прокурора",
      "content": "1. Добір кандидатів на посаду прокурора здійснюється із числа осіб, які відповідають вимогам, установленим статтею 27 цього Закону.\n2. {Дію частини другої статті 28 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Кожен, хто відповідає встановленим вимогам до кандидата на посаду прокурора, має право звернутися до відповідного органу, що здійснює дисциплінарне провадження, із заявою про участь у доборі кандидатів на посаду прокурора."
    },
    {
      "provision_ref": "art29",
      "section": "29",
      "title": "Стаття 29. Порядок добору кандидатів та їх призначення на посаду прокурора окружної прокуратури",
      "content": "1. Добір кандидатів та їх призначення на посаду прокурора здійснюється в порядку, визначеному цим Законом, та включає:\n1) прийняття відповідним органом, що здійснює дисциплінарне провадження, рішення про проведення добору кандидатів на посаду прокурора, що розміщується на офіційному веб-сайті відповідного органу, що здійснює дисциплінарне провадження, та повинно містити виклад передбачених цим Законом вимог, яким має відповідати кандидат на посаду прокурора, а також перелік документів, що подаються до відповідного органу, що здійснює дисциплінарне провадження, і кінцевий термін їх подання;\n2) подання особами, які виявили бажання стати прокурором, до відповідного органу, що здійснює дисциплінарне провадження, відповідної заяви та документів, визначених цим Законом;\n3) здійснення відповідним органом, що здійснює дисциплінарне провадження, на основі поданих кандидатами на посаду прокурора документів перевірки відповідності осіб вимогам, установленим до кандидата на посаду прокурора;\n4) складання особами, які відповідають установленим вимогам до кандидата на посаду прокурора, кваліфікаційного іспиту;\n5) оприлюднення відповідним органом, що здійснює дисциплінарне провадження, на офіційному веб-сайті списку кандидатів, які успішно склали кваліфікаційний іспит;\n6) організацію відповідним органом, що здійснює дисциплінарне провадження, спеціальної перевірки кандидатів, які успішно склали кваліфікаційний іспит;\n7) визначення відповідним органом, що здійснює дисциплінарне провадження, рейтингу кандидатів на посаду прокурора серед осіб, які успішно склали кваліфікаційний іспит та щодо яких проведено спеціальну перевірку, а також зарахування їх до резерву на заміщення вакантних посад прокурорів окружних прокуратур;\n8) оголошення органом, що здійснює дисциплінарне провадження, конкурсу на призначення прокурором - стажистом окружної прокуратури серед кандидатів, які перебувають у резерві на заміщення вакантних посад прокурорів окружних прокуратур;\n9) проведення органом, що здійснює дисциплінарне провадження, конкурсу на призначення прокурором - стажистом окружної прокуратури на основі рейтингу кандидатів;\n10) направлення органом, що здійснює дисциплінарне провадження, подання керівнику обласної прокуратури щодо призначення кандидата прокурором – стажистом окружної прокуратури;\n11) призначення особи прокурором - стажистом окружної прокуратури;\n12) складення особою присяги прокурора;\n13) проходження прокурором - стажистом окружної прокуратури спеціальної підготовки;\n14) призначення прокурора - стажиста окружної прокуратури, який успішно пройшов спеціальну підготовку, на посаду прокурора окружної прокуратури."
    },
    {
      "provision_ref": "art29-1",
      "section": "29-1",
      "title": "Стаття 29-1. Порядок добору кандидатів та їх призначення на посади у Спеціалізованій антикорупційній прокуратурі",
      "content": "1. Призначення на посаду прокурора Спеціалізованої антикорупційної прокуратури, а також на посади, передбачені пунктами 4 і 5 частини третьої статті 39 цього Закону, здійснюється заступником Генерального прокурора - керівником Спеціалізованої антикорупційної прокуратури (особою, яка виконує його обов’язки) за результатами відкритого конкурсу, який проводить конкурсна комісія.\nОрганізація та проведення конкурсу здійснюються конкурсною комісією, до складу якої входять:\n1) три особи, визначені заступником Генерального прокурора - керівником Спеціалізованої антикорупційної прокуратури;\n2) три особи, визначені заступником Генерального прокурора - керівником Спеціалізованої антикорупційної прокуратури на підставі пропозицій міжнародних та іноземних організацій, які відповідно до міжнародних або міждержавних угод надають Україні міжнародну технічну допомогу у сфері запобігання і протидії корупції.\nНа порядок визначення членів конкурсної комісії, вимоги до членів конкурсної комісії, порядку її роботи та прийняття рішення конкурсною комісією поширюються положення частини третьої цієї статті згідно з особливостями, що повноваження Генерального прокурора здійснює заступник Генерального прокурора - керівник Спеціалізованої антикорупційної прокуратури.\n2. Призначення на адміністративні посади, передбачені пунктами 1-3 частини третьої статті 39 цього Закону, в Спеціалізованій антикорупційній прокуратурі здійснюється Генеральним прокурором за результатами відкритого конкурсу. Участь у конкурсі можуть брати особи, які відповідають вимогам, визначеним статтею 27 цього Закону.\n3. Організація та проведення конкурсу на посаду заступника Генерального прокурора - керівника Спеціалізованої антикорупційної прокуратури, першого заступника та заступника керівника Спеціалізованої антикорупційної прокуратури здійснюються Конкурсною комісією (далі - Конкурсна комісія), до складу якої входять:\n1) три особи, визначені Генеральним прокурором на підставі пропозицій Ради прокурорів України;\n2) три особи, визначені Генеральним прокурором на підставі пропозицій міжнародних та іноземних організацій, які відповідно до міжнародних або міждержавних угод надають Україні міжнародну технічну допомогу у сфері запобігання і протидії корупції протягом останніх трьох років до дня завершення строку повноважень заступника Генерального прокурора - керівника Спеціалізованої антикорупційної прокуратури або до дня дострокового припинення його повноважень (звільнення).\nРада прокурорів України пропонує Генеральному прокурору кандидатури осіб до складу Конкурсної комісії не пізніше ніж за три місяці до завершення строку повноважень заступника Генерального прокурора - керівника Спеціалізованої антикорупційної прокуратури або протягом 20 робочих днів з дня дострокового припинення його повноважень (звільнення) у порядку, встановленому цим Законом. Генеральний прокурор визначає членів Конкурсної комісії протягом 10 робочих днів з дня отримання відповідних пропозицій від Ради прокурорів України. Якщо Рада прокурорів України не запропонувала осіб до складу Конкурсної комісії у встановлені цією частиною строки або запропонувала недостатню кількість кандидатів, Генеральний прокурор визначає відповідних членів Конкурсної комісії (тих, які не визначені) самостійно протягом 10 робочих днів після завершення строку надання Радою прокурорів України Генеральному прокурору осіб до складу Конкурсної комісії, передбаченого цією частиною.\nКабінет Міністрів України визначає перелік таких міжнародних та іноземних організацій не пізніше ніж за три місяці до завершення строку повноважень заступника Генерального прокурора - керівника Спеціалізованої антикорупційної прокуратури або протягом 20 робочих днів з дня дострокового припинення його повноважень (звільнення) у порядку, встановленому цим Законом. Зазначені міжнародні та іноземні організації погоджують пропозицію спільного списку кандидатів до складу Конкурсної комісії у складі не менше трьох осіб та подають її Генеральному прокурору протягом 20 робочих днів після отримання запиту Кабінету Міністрів України. Генеральний прокурор визначає членів Конкурсної комісії протягом 10 робочих днів з дня отримання списку відповідних пропозицій від міжнародних та іноземних організацій.\nЧленами Конкурсної комісії повинні бути особи, які мають бездоганну ділову репутацію, високі професійні та моральні якості, суспільний авторитет, є доброчесними, а також мають не менше п’яти років досвіду із здійснення процесуального керівництва досудовим розслідуванням, підтримання державного обвинувачення в суді, здійснення правосуддя або адвокатської діяльності чи діяльності (у тому числі наукової, викладацької, громадської) у сфері запобігання і протидії корупції.\nНе можуть бути членами Конкурсної комісії:\n1) державні службовці або особи, які займають політичні посади, народні депутати України та депутати місцевих рад;\n2) члени політичних партій, які займають керівні посади в політичній партії;\n3) особи, визнані судом недієздатними або дієздатність яких обмежено;\n4) особи, які мають судимість, не погашену або не зняту в установленому законом порядку (крім реабілітованих осіб);\n5) особи, на яких протягом останнього року накладалося адміністративне стягнення за вчинення правопорушення, пов’язаного з корупцією.\nКонкурсна комісія є повноважною у разі затвердження її в повному складі, передбаченому цією частиною.\nПовноваження члена Конкурсної комісії припиняються достроково у разі:\n1) подання особистої заяви про припинення повноважень члена Конкурсної комісії;\n2) неможливості брати участь у засіданнях за станом здоров’я більше ніж протягом одного місяця;\n3) внесення Конкурсною комісією пропозиції про дострокове припинення повноважень її члена у випадках, передбачених регламентом Конкурсної комісії;\n4) набрання законної сили обвинувальним вироком суду стосовно нього;\n5) визнання його недієздатним або безвісно відсутнім;\n6) його смерті.\nУ разі наявності підстав для дострокового припинення повноважень члена Конкурсної комісії Генеральний прокурор приймає рішення про дострокове припинення його повноважень та при цьому визначає іншого члена Конкурсної комісії на заміну у порядку, встановленому цією частиною для визначення членів Конкурсної комісії.\nЧлени Конкурсної комісії з метою здійснення своїх повноважень мають право:\n1) збирати, перевіряти та аналізувати інформацію, у тому числі з обмеженим доступом (крім інформації, віднесеної до державної таємниці відповідно до Закону України \"Про державну таємницю\"), про кандидатів;\n2) мати на період проведення конкурсу тимчасовий безкоштовний доступ до реєстрів, баз даних, держателем (адміністратором) яких є органи державної влади, для отримання інформації про кандидатів;\n3) брати участь у засіданнях та інших заходах, що проводяться Конкурсною комісією;\n4) звертатися до кандидатів, а також до будь-яких інших фізичних чи юридичних осіб із запитом про надання пояснень, документів чи інформації, необхідних для розгляду кандидатів. Фізична чи юридична особа, яка отримала запит Конкурсної комісії, зобов’язана протягом 10 календарних днів з дня його отримання надати необхідні пояснення, інформацію та/або відповідні документи (їхні копії);\n5) з метою збирання, перевірки та аналізу інформації, у тому числі з обмеженим доступом, користуватися допомогою помічників - членів секретаріату Конкурсної комісії.\nПомічники зобов’язані забезпечувати захист і нерозголошення персональних даних, інформації з обмеженим доступом, що стала відома їм у зв’язку з виконанням відповідних обов’язків.\nЧлени Конкурсної комісії зобов’язані:\n1) забезпечувати захист і нерозголошення персональних даних, інформації з обмеженим доступом, що стала їм відома у зв’язку із здійсненням повноважень;\n2) брати участь у роботі Конкурсної комісії особисто без делегування своїх повноважень іншим особам, у тому числі іншим членам Конкурсної комісії;\n3) не використовувати в інших цілях, ніж для виконання своїх обов’язків як членів Конкурсної комісії, персональні дані та іншу інформацію, що стала їм відома у зв’язку з участю в роботі Конкурсної комісії;\n4) повідомляти Конкурсну комісію про те, що член Конкурсної комісії перебуває чи перебував в особистих чи ділових стосунках із кандидатом та/або про наявність іншого конфлікту інтересів або обставин, що можуть вплинути на об’єктивність та безсторонність під час прийняття таким членом Конкурсної комісії рішення стосовно такого кандидата, та відмовлятися (заявляти самовідвід) від участі у збиранні інформації про такого кандидата і розгляді питання про нього. Порядок врегулювання конфлікту інтересів членів Конкурсної комісії та членів її секретаріату визначається регламентом Конкурсної комісії.\nЗасідання Конкурсної комісії є повноважним, якщо в ньому беруть участь не менше чотирьох членів Конкурсної комісії, у тому числі не менше двох членів Конкурсної комісії, визначених Генеральним прокурором на підставі пропозицій міжнародних та іноземних організацій, які відповідно до міжнародних або міждержавних угод надають Україні міжнародну технічну допомогу у сфері запобігання і протидії корупції. У разі неможливості формування кворуму засідання упродовж 10 календарних днів або двох засідань Конкурсної комісії поспіль засідання Конкурсної комісії вважається повноважним, якщо в ньому беруть участь не менше трьох членів Конкурсної комісії, у тому числі не менше двох членів Конкурсної комісії, визначених Генеральним прокурором на підставі пропозицій міжнародних та іноземних організацій, які відповідно до міжнародних або міждержавних угод надають Україні міжнародну технічну допомогу у сфері запобігання і протидії корупції. Під час такого засідання рішення Конкурсної комісії вважається прийнятим, якщо за нього проголосувало не менше двох членів Конкурсної комісії.\nРішення Конкурсної комісії вважається прийнятим, якщо за нього на засіданні проголосувало не менше чотирьох членів Конкурсної комісії, у тому числі не менше двох членів Конкурсної комісії, визначених Генеральним прокурором на підставі пропозицій міжнародних та іноземних організацій, які відповідно до міжнародних або міждержавних угод надають Україні міжнародну технічну допомогу у сфері запобігання і протидії корупції. У разі однакової кількості членів Конкурсної комісії, які підтримали рішення, та кількості членів Конкурсної комісії, які не підтримали його або утрималися під час голосування, або не брали участь у голосуванні незалежно від причин, голосування з відповідного питання проводиться повторно до прийняття рішення відповідно до цього абзацу. Якщо при проведенні повторних голосувань з відповідного питання рішення відповідно до цього абзацу не прийнято протягом 24 годин з моменту першого голосування, прийнятим вважається рішення, за яке проголосувало не менше трьох членів Конкурсної комісії, у тому числі не менше двох членів Конкурсної комісії, визначених Генеральним прокурором на підставі пропозицій міжнародних та іноземних організацій, які відповідно до міжнародних або міждержавних угод надають Україні міжнародну технічну допомогу у сфері запобігання і протидії корупції.\nКонкурсна комісія на своєму першому засіданні обирає з числа членів Конкурсної комісії голову Конкурсної комісії. Головою Конкурсної комісії повинен бути загальновизнаний та авторитетний експерт, який має багатий досвід, зацікавленість або відомий своїми діями на підтримку боротьби з корупцією.\nІнформація про дату, час та місце проведення конкурсу, кандидатів, які подали заяву про участь у конкурсі, оприлюднюється на офіційному веб-сайті Офісу Генерального прокурора не пізніше ніж за 24 години до початку конкурсу. Член Конкурсної комісії може брати участь у її засіданні дистанційно в режимі відеоконференції.\nКандидатури, які відповідають критеріям компетентності та доброчесності, відібрані Конкурсною комісією, по дві на кожну з адміністративних посад у Спеціалізованій антикорупційній прокуратурі, передбачених пунктами 1-3 частини третьої статті 39 цього Закону, подаються головою Конкурсної комісії на розгляд Генерального прокурора, який зобов’язаний протягом 10 робочих днів призначити одного з відібраних Конкурсною комісією кандидатів на кожну з посад.\nКандидатури на посади заступника Генерального прокурора - керівника Спеціалізованої антикорупційної прокуратури, його першого заступника та заступника, відібрані Конкурсною комісією, подаються головою Конкурсної комісії на розгляд Генерального прокурора лише після отримання Конкурсною комісією висновків спеціальної перевірки, передбаченої Законом України \"Про запобігання корупції\", та перевірки, передбаченої Законом України \"Про очищення влади\".\nКонкурс на зайняття адміністративних посад у Спеціалізованій антикорупційній прокуратурі, передбачених пунктами 1-3 частини третьої статті 39 цього Закону, проводиться публічно, з вільним доступом представників медіа, журналістів на засідання Конкурсної комісії та із забезпеченням трансляції у режимі реального часу відео- та аудіоінформації із засідань Конкурсної комісії в мережі Інтернет. Інформація про час та місце проведення засідання Конкурсної комісії оприлюднюється на офіційному веб-сайті Офісу Генерального прокурора не пізніше ніж за 24 години до початку засідання.\nРоботу Конкурсної комісії забезпечує Офіс Генерального прокурора. Фінансування та матеріально-технічне забезпечення діяльності Конкурсної комісії та її членів, у тому числі секретаріату, що утворюється для допомоги в їх діяльності, може здійснюватися за рахунок коштів міжнародної технічної допомоги.\nКонкурсна комісія:\n1) визначає та затверджує регламент своєї роботи, критерії та методику оцінки кандидатів на адміністративні посади у Спеціалізованій антикорупційній прокуратурі, передбачені пунктами 1-3 частини третьої статті 39 цього Закону, оприлюднює їх на офіційному веб-сайті Офісу Генерального прокурора;\n2) розміщує оголошення про умови та строки проведення конкурсу на вакантні адміністративні посади у Спеціалізованій антикорупційній прокуратурі, передбачені пунктами 1-3 частини третьої статті 39 цього Закону;\n3) розглядає документи, подані особами для участі в конкурсі, досліджує матеріали стосовно кандидатів, проводить оцінку професійної компетентності та доброчесності кандидатів, їх відповідності вимогам до кандидатів на відповідні посади;\n4) відбирає за результатами визначених Конкурсною комісією тестувань та іспитів із загального числа кандидатів осіб, з якими проводить на своєму засіданні співбесіду щодо відповідності кандидата критеріям професійної компетентності та доброчесності, та осіб, стосовно яких проводиться спеціальна перевірка, передбачена Законом України \"Про запобігання корупції\", і перевірка, передбачена Законом України \"Про очищення влади\";\n5) відбирає шляхом відкритого голосування з числа кандидатів, які пройшли співбесіду та зазначені в абзаці сорок шостому цієї частини перевірки, на кожну з вакантних посад по два кандидати, які згідно з обґрунтованим рішенням Конкурсної комісії відповідають критерію доброчесності, мають найкращу професійну компетентність для виконання службових обов’язків на адміністративній посаді у Спеціалізованій антикорупційній прокуратурі, передбаченій пунктами 1-3 частини третьої статті 39 цього Закону;\n6) вносить Генеральному прокурору відповідні подання про призначення відібраних двох кандидатів на кожну з вакантних адміністративних посад у Спеціалізованій антикорупційній прокуратурі, передбачених пунктами 1-3 частини третьої статті 39 цього Закону;\n7) оприлюднює інформацію про осіб, які подали заяву на участь у конкурсі, результати тестувань та іспитів стосовно кожного кандидата, а також інформацію про кандидатів, відібраних для проходження співбесіди, для проведення зазначених в абзаці сорок шостому цієї частини перевірок, та про кандидатів, відібраних Конкурсною комісією на кожну з вакантних адміністративних посад у Спеціалізованій антикорупційній прокуратурі, передбачених пунктами 1-3 частини третьої статті 39 цього Закону;\n8) проводить повторний конкурс на адміністративні посади у Спеціалізованій антикорупційній прокуратурі, передбачені пунктами 1-3 частини третьої статті 39 цього Закону, у разі відхилення всіх кандидатів на відповідну посаду у зв’язку з їх невідповідністю вимогам, що ставляться до вакантної адміністративної посади у Спеціалізованій антикорупційній прокуратурі, або непроходженням відібраними кандидатами спеціальної перевірки, передбаченої Законом України \"Про запобігання корупції\", перевірки, передбаченої Законом України \"Про очищення влади\".\nКандидат на посаду заступника Генерального прокурора - керівника Спеціалізованої антикорупційної прокуратури, його першого заступника або заступника вважається таким, що відповідає критерію доброчесності, якщо є незалежним, чесним, неупередженим, непідкупним, сумлінним, дотримується етичних норм та демонструє бездоганну поведінку у професійній діяльності та особистому житті, а також стосовно якого немає сумнівів щодо законності джерел походження майна, відповідності рівня життя кандидата та членів його сім’ї задекларованим доходам, відповідності способу життя кандидата його статусу.\nОцінювання Конкурсною комісією відповідності кандидатів критерію доброчесності здійснюється з урахуванням такого:\n1) оцінювання спирається на інформацію без часових або територіальних обмежень;\n2) кандидат не відповідає критерію в разі доведення невідповідності або наявності в Конкурсної комісії обґрунтованих сумнівів у відповідності;\n3) будь-який висновок чи оцінка національного або міжнародного органу щодо доброчесності кандидата не є наперед визначальними та обов’язковими для Конкурсної комісії.\nКандидат на посаду заступника Генерального прокурора - керівника Спеціалізованої антикорупційної прокуратури, його першого заступника або заступника вважається таким, що відповідає критерію професійної компетентності, якщо володіє необхідними знаннями та досвідом для виконання відповідних повноважень, продемонстрував аналітичні здібності, усні та письмові комунікаційні навички, лідерські здібності та спроможність наполегливо працювати.\nРішення Конкурсної комісії можуть бути оскаржені до суду лише з питань додержання встановленого цим Законом порядку організації та проведення конкурсу."
    },
    {
      "provision_ref": "art30",
      "section": "30",
      "title": "Стаття 30. Подання документів кандидатом на посаду прокурора",
      "content": "1. Для участі в доборі кандидатів на посаду прокурора особа подає:\n1) письмову заяву про участь у доборі кандидатів на посаду прокурора;\n2) копію паспорта громадянина України та копію документа, що засвідчує реєстрацію у Державному реєстрі фізичних осіб - платників податків;\n3) анкету кандидата на посаду прокурора, що містить інформацію про особу, та автобіографію;\n4) копію диплома про вищу юридичну освіту (з додатками), а також копії документів про науковий ступінь, вчене звання (за наявності);\n4 -1 ) копію державного сертифіката про рівень володіння державною мовою, виданого відповідно до Закону України \"Про забезпечення функціонування української мови як державної\";\n5) копію трудової книжки (за наявності) або відомості про трудову діяльність з реєстру застрахованих осіб Державного реєстру загальнообов’язкового державного соціального страхування;\n6) медичну довідку про стан здоров’я за формою, затвердженою центральним органом виконавчої влади, що забезпечує формування державної політики у сфері охорони здоров’я;\n7) копію військового квитка (для військовослужбовців або військовозобов’язаних);\n8) довідку про допуск до державної таємниці (у разі його наявності);\n9) письмову згоду на збирання, зберігання та використання інформації про неї з метою оцінки готовності особи до роботи на посаді прокурора та проведення щодо неї спеціальної перевірки;\n10) копію декларації особи, уповноваженої на виконання функцій держави або місцевого самоврядування, за минулий рік, що подана відповідно до Закону України \"Про запобігання корупції\";\n11) заяву про відсутність заборгованості зі сплати аліментів на утримання дитини, сукупний розмір якої перевищує суму відповідних платежів за шість місяців з дня пред’явлення виконавчого документа до примусового виконання;\n12) декларацію доброчесності і родинних зв’язків.\nФорма і зміст заяви про участь у доборі кандидатів на посаду прокурора, декларації доброчесності і родинних зв’язків, анкети кандидата на посаду прокурора затверджуються Генеральним прокурором та розміщуються на офіційному вебсайті Офісу Генерального прокурора.\nВимагати від кандидата на посаду прокурора надання документів, не передбачених цією статтею, забороняється.\n2. Приймання документів завершується у день, визначений в оголошенні як кінцевий термін їх подання.\n3. До участі в доборі кандидатів на посаду прокурора допускаються особи, які подали всі необхідні документи і відповідають вимогам, установленим до кандидата на посаду прокурора."
    },
    {
      "provision_ref": "art31",
      "section": "31",
      "title": "Стаття 31. Кваліфікаційний іспит",
      "content": "1. Кваліфікаційний іспит полягає у виявленні рівня теоретичних знань у галузі права, європейських стандартів у галузі захисту прав людини, загальних здібностей кандидатів та наявних практичних навичок, необхідних для роботи на посаді прокурора.\nКваліфікаційний іспит проводиться шляхом проходження кандидатом на посаду прокурора анонімного тестування та анонімного виконання практичного завдання.\n2. Відповідний орган, що здійснює дисциплінарне провадження, повідомляє кандидатів на посаду прокурора, допущених до кваліфікаційного іспиту, про дату, час і місце його проведення не пізніше ніж за сім днів до визначеної дати.\n3. Відповідний орган, що здійснює дисциплінарне провадження, проводить кваліфікаційний іспит у спеціально відведеному для цього приміщенні. Перебіг кваліфікаційного іспиту фіксується за допомогою технічних засобів відео- та звукозапису.\n4. Орган, що здійснює дисциплінарне провадження, забезпечує перевірку складених тестів, виконаних практичних завдань та визначає кількість балів, набраних кандидатами на посаду прокурора.\n5. Відповідний орган, що здійснює дисциплінарне провадження, після отримання результатів кваліфікаційних іспитів визначає прохідний бал, який не може бути нижчим 60 відсотків максимально можливого бала.\n6. Положення про порядок складання кваліфікаційного іспиту, мінімальний прохідний бал для допущення до наступного етапу кваліфікаційного іспиту та методика оцінювання затверджуються відповідним органом, що здійснює дисциплінарне провадження.\n7. Результати кваліфікаційного іспиту дійсні протягом трьох років.\n8. Особа, яка не склала кваліфікаційний іспит, може бути допущена до складання такого іспиту повторно не раніше ніж через рік.\n9. Відповідний орган, що здійснює дисциплінарне провадження, визначає рейтинг кандидатів на посаду прокурора відповідно до кількості балів, набраних кандидатами за результатами складання кваліфікаційного іспиту.\n10. Інформація про результати кваліфікаційного іспиту та місце кандидата на посаду прокурора в рейтингу є загальнодоступною і розміщується на офіційному веб-сайті відповідного органу, що здійснює дисциплінарне провадження."
    },
    {
      "provision_ref": "art32",
      "section": "32",
      "title": "Стаття 32. Спеціальна перевірка кандидата на посаду прокурора",
      "content": "1. Орган, що здійснює дисциплінарне провадження, організовує проведення спеціальної перевірки кандидатів на посаду прокурора, які успішно склали кваліфікаційний іспит, у порядку, встановленому законодавством у сфері запобігання корупції, з урахуванням особливостей, визначених цим Законом.\n2. Для проведення спеціальної перевірки орган, що здійснює дисциплінарне провадження, після ухвалення попереднього рішення про допуск осіб, які успішно склали кваліфікаційний іспит, до наступного етапу добору надсилає до уповноважених органів запити про перевірку відповідних відомостей стосовно зазначених осіб.\nЗ урахуванням інформації, що міститься в особових справах кандидатів на посаду прокурора, орган, що здійснює дисциплінарне провадження, може залучати до проведення спеціальної перевірки державні органи, у тому числі спеціально уповноважені суб’єкти у сфері протидії корупції, з метою перевірки відомостей про особу або достовірності документів, передбачених у статті 30 цього Закону та статті 57 Закону України \"Про запобігання корупції\".\n3. Фізичні та юридичні особи, громадські організації можуть подавати до органу, що здійснює дисциплінарне провадження, інформацію щодо доброчесності кандидатів на посаду прокурора протягом одного місяця з дня офіційного оприлюднення списку кандидатів, які успішно склали кваліфікаційний іспит.\n4. За результатами спеціальної перевірки орган, що здійснює дисциплінарне провадження, ухвалює рішення про зарахування осіб, які відповідають установленим до кандидата на посаду прокурора вимогам, до резерву на заміщення вакантних посад прокурорів окружних прокуратур або відмову у їх зарахуванні.\n5. У разі одержання інформації, що може свідчити про недоброчесність кандидата на посаду прокурора, відповідний орган, що здійснює дисциплінарне провадження, розглядає її на своєму засіданні за участю такого кандидата. Кандидат на посаду прокурора має право ознайомитися з такою інформацією, надати відповідні пояснення, спростувати чи заперечити її. За результатами розгляду відповідний орган, що здійснює дисциплінарне провадження, може прийняти рішення про відмову у зарахуванні кандидата до резерву на заміщення вакантних посад прокурорів окружних прокуратур.\nРішення органу, що здійснює дисциплінарне провадження, про відмову у зарахуванні до резерву на заміщення вакантних посад прокурорів окружних прокуратур може бути оскаржено до суду."
    },
    {
      "provision_ref": "art32-1",
      "section": "32-1",
      "title": "Стаття 32-1. Проведення конкурсу на призначення прокурором - стажистом окружної прокуратури",
      "content": "1. Інформацію про проведення конкурсу на призначення прокурором - стажистом окружної прокуратури орган, що здійснює дисциплінарне провадження, розміщує на своєму офіційному веб-сайті не пізніше ніж за 10 днів до дня проведення конкурсу.\n2. В оголошенні про проведення конкурсу зазначаються окружна прокуратура, в якій є вакантна (тимчасово вакантна) посада прокурора окружної прокуратури (крім адміністративних посад), на зайняття якої кандидат може подати заяву про участь у конкурсі для призначення прокурором-стажистом та проходження спеціальної підготовки, а також кількість таких посад і строк, протягом якого кандидати можуть подати відповідні заяви.\nПісля оголошення конкурсу на призначення прокурором - стажистом окружної прокуратури відповідна вакантна посада не може бути заміщена шляхом переведення на неї іншого прокурора.\n3. Кандидат на посаду прокурора, який перебуває в резерві, може подати письмову заяву про участь у конкурсі із зазначенням окружної прокуратури, в якій кандидат бажає бути призначеним прокурором-стажистом.\n4. Орган, що здійснює дисциплінарне провадження, проводить конкурс на призначення прокурорів - стажистів окружних прокуратур на підставі рейтингу кандидатів на посаду прокурора відповідно до кількості балів, набраних кандидатами за результатами складання кваліфікаційного іспиту. У разі наявності в кандидатів однакової кількості балів перевага надається тому кандидату, який працював на посаді прокурора або має більший стаж роботи в галузі права.\n5. На підставі заяви кандидата на посаду прокурора та за результатами конкурсу орган, що здійснює дисциплінарне провадження, надсилає керівникові відповідної обласної прокуратури особову справу кандидата на посаду прокурора та подання про призначення особи прокурором - стажистом окружної прокуратури.\n6. Керівник обласної прокуратури не пізніше трьох робочих днів з дня отримання подання органу, що здійснює дисциплінарне провадження, видає наказ про призначення кандидата на посаду прокурора прокурором - стажистом відповідної окружної прокуратури."
    },
    {
      "provision_ref": "art33",
      "section": "33",
      "title": "Стаття 33. Спеціальна підготовка прокурора - стажиста окружної прокуратури",
      "content": "1. Спеціальна підготовка складається з:\n1) первинної підготовки, що проводиться Тренінговим центром прокурорів України, тривалістю до двох місяців;\n2) стажування, що проводиться у відповідній окружній прокуратурі, протягом шести місяців.\n2. Спеціальна підготовка може бути припинена за вмотивованим рішенням органу, що здійснює дисциплінарне провадження, у разі грубого або систематичного порушення прокурором - стажистом окружної прокуратури порядку її проходження.\n3. Прокурор - стажист окружної прокуратури звільняється з посади та зараховується до резерву на заміщення вакантних посад прокурорів окружних прокуратур у випадку повернення на роботу прокурора, який обіймає відповідну посаду на постійній основі, за умови неможливості переведення прокурора-стажиста за його заявою на іншу вакантну (тимчасово вакантну) посаду прокурора цієї або іншої окружної прокуратури.\nТака особа у порядку, визначеному статтею 32 -1 цього Закону, бере участь у конкурсі на призначення прокурором - стажистом окружної прокуратури та в разі його успішного проходження продовжує спеціальну підготовку. При цьому строк перебування на посаді прокурора - стажиста окружної прокуратури не зараховується до строку, протягом якого результати кваліфікаційного іспиту є дійсними.\n4. На підставі відомостей про завершення проходження прокурором - стажистом окружної прокуратури первинної підготовки та/або стажування орган, що здійснює дисциплінарне провадження, приймає вмотивоване рішення про успішне чи неуспішне проходження спеціальної підготовки, копія якого надається прокурору-стажисту.\n5. Особа, стосовно якої прийнято рішення про припинення спеціальної підготовки або про її неуспішне проходження, звільняється із займаної посади. Такі рішення можуть бути оскаржені до суду у встановленому законом порядку.\n6. У разі прийняття рішення про успішне проходження спеціальної підготовки орган, що здійснює дисциплінарне провадження, надсилає уповноваженому керівникові обласної прокуратури подання про призначення прокурора-стажиста на посаду прокурора відповідної окружної прокуратури."
    },
    {
      "provision_ref": "art33-1",
      "section": "33-1",
      "title": "Стаття 33-1. Первинна підготовка",
      "content": "1. Порядок проходження первинної підготовки визначається Тренінговим центром прокурорів України за погодженням з органом, що здійснює дисциплінарне провадження.\n2. Первинна підготовка проводиться з метою набуття прокурором - стажистом окружної прокуратури теоретичних знань для самостійної роботи на посаді прокурора.\n3. За результатами первинної підготовки Тренінговий центр прокурорів України приймає рішення про успішне чи неуспішне її проходження.\nПри прийнятті відповідного рішення враховуються:\n1) виконання прокурором - стажистом окружної прокуратури навчального плану первинної підготовки;\n2) результат виконання практичного завдання;\n3) рівень набутих знань та вміння їх застосовувати у практичній діяльності.\nМетодика оцінювання рівня набутих теоретичних знань визначається порядком проходження первинної підготовки.\n4. Прокурор - стажист окружної прокуратури, який успішно пройшов первинну підготовку, допускається до стажування."
    },
    {
      "provision_ref": "art33-2",
      "section": "33-2",
      "title": "Стаття 33-2. Стажування",
      "content": "1. Порядок проходження стажування прокурора - стажиста окружної прокуратури затверджується Генеральним прокурором.\n2. Стажування проводиться з метою отримання практичних навичок для роботи на посаді прокурора.\n3. Стажування проводиться в окружній прокуратурі під керівництвом прокурора (керівника стажування) з числа прокурорів, які мають стаж роботи прокурором не менше п’яти років. Керівник стажування призначається керівником окружної прокуратури, а у випадку призначення керівником стажування керівника окружної прокуратури - керівником обласної прокуратури.\n4. За результатами стажування керівник стажування складає висновок про проходження стажування прокурора - стажиста окружної прокуратури, який погоджується з керівником окружної прокуратури.\nУ висновку зазначаються:\n1) характеристика ділових і особистих якостей прокурора - стажиста окружної прокуратури;\n2) кількість та якість виконаних прокурором - стажистом окружної прокуратури завдань, наявність чи відсутність скарг про вчинення ним дисциплінарного проступку під час проходження стажування;\n3) рівень підготовки прокурора - стажиста окружної прокуратури, організаторські та практичні навички, здобуті під час стажування;\n4) дотримання прокурором - стажистом окружної прокуратури правил внутрішнього трудового розпорядку;\n5) інші відомості, що характеризують прокурора - стажиста окружної прокуратури.\n5. Стажування прокурора - стажиста окружної прокуратури завершується співбесідою, яка проводиться комісією із стажування, що утворюється наказом керівника відповідної обласної прокуратури. Порядок проведення співбесіди визначається в Порядку проходження стажування. Зазначена співбесіда фіксується за допомогою технічних засобів аудіо- та відеозапису.\nРезультати співбесіди з відповідними рекомендаціями та висновком про проходження стажування, зазначеним у частині четвертій цієї статті, надсилаються до органу, що здійснює дисциплінарне провадження."
    },
    {
      "provision_ref": "art33-3",
      "section": "33-3",
      "title": "Стаття 33-3. Особливості проходження стажування",
      "content": "1. Прокурору - стажисту окружної прокуратури може бути доручено виконання обов’язків, пов’язаних з реалізацією функцій прокуратури, зокрема здійснення процесуального керівництва у кримінальних провадженнях про кримінальні проступки та нетяжкі злочини.\n2. Процесуальні рішення прокурора - стажиста окружної прокуратури під час здійснення процесуального керівництва підлягають погодженню із старшим прокурором групи прокурорів, а у визначених законом випадках - з керівником органу прокуратури.\nРішення прокурора - стажиста окружної прокуратури, які він приймає під час виконання інших функцій прокуратури, підлягають погодженню з керівником стажування.\n3. Прокурору - стажисту окружної прокуратури забороняється:\n1) здійснювати процесуальне керівництво у кримінальних провадженнях про тяжкі та особливо тяжкі злочини;\n2) бути старшим прокурором групи прокурорів;\n3) бути залученим до роботи в Офісі Генерального прокурора, обласних та прирівняних до них прокуратурах.\n4. Інші особливості здійснення прокурором - стажистом окружної прокуратури повноважень, пов’язаних з реалізацією функцій прокуратури, визначаються Порядком проходження стажування."
    },
    {
      "provision_ref": "art34",
      "section": "34",
      "title": "Стаття 34. { Статтю 34 виключено на підставі Закону № 2203-IX від 14.04.2022 }",
      "content": "Статтю 34 виключено на підставі Закону № 2203-IX від 14.04.2022"
    },
    {
      "provision_ref": "art35",
      "section": "35",
      "title": "Стаття 35. Призначення на посаду прокурора",
      "content": "1. Керівник обласної прокуратури своїм наказом призначає прокурора - стажиста окружної прокуратури на посаду прокурора окружної прокуратури не пізніше трьох робочих днів з дня отримання подання органу, що здійснює дисциплінарне провадження."
    },
    {
      "provision_ref": "art36",
      "section": "36",
      "title": "Стаття 36. Присяга прокурора",
      "content": "1. Особа, призначена на посаду прокурора, набуває повноважень прокурора після складення Присяги прокурора такого змісту:\n\"Я, (прізвище, ім’я, по батькові), вступаючи на службу в прокуратуру, присвячую свою діяльність служінню Українському народові і Україні та урочисто присягаю:\nнеухильно додержуватися Конституції та законів України;\nсумлінним виконанням своїх службових обов’язків сприяти утвердженню верховенства права, законності та правопорядку;\nзахищати права і свободи людини і громадянина, інтереси суспільства і держави;\nпостійно вдосконалювати свою професійну майстерність, бути принциповим, чесно, сумлінно і неупереджено виконувати свої обов’язки, з гідністю нести високе звання прокурора\".\n2. Текст Присяги підписується прокурором і зберігається в його особовій справі. Процедура складення Присяги визначається Генеральним прокурором.\nВідомості про складення Присяги вносяться до реєстру застрахованих осіб Державного реєстру загальнообов’язкового державного соціального страхування в порядку, встановленому Пенсійним фондом України за погодженням із центральним органом виконавчої влади, що забезпечує формування державної політики у сфері соціального захисту населення. На вимогу прокурора про складення Присяги вноситься запис у його трудову книжку."
    },
    {
      "provision_ref": "art37",
      "section": "37",
      "title": "Стаття 37. { Статтю 37 виключено на підставі Закону № 2203-IX від 14.04.2022 }",
      "content": "Статтю 37 виключено на підставі Закону № 2203-IX від 14.04.2022"
    },
    {
      "provision_ref": "art38",
      "section": "38",
      "title": "Стаття 38. Порядок переведення прокурора на посаду до іншого органу прокуратури",
      "content": "1. Прокурор може бути переведений за його згодою до іншого органу прокуратури, у тому числі вищого рівня, на вакантну або тимчасово вакантну посаду. Переведення до органу прокуратури вищого рівня здійснюється за результатами конкурсу, порядок проведення якого визначається відповідним органом, що здійснює дисциплінарне провадження. Конкурс має включати в себе оцінку професійного рівня, досвіду, морально-ділових якостей прокурора та перевірку його готовності до здійснення повноважень в іншому органі прокуратури, у тому числі вищого рівня.\nУмовою участі прокурора в конкурсі є подання ним заяви про переведення, а також наявність відповідного стажу роботи на посаді прокурора, передбаченого частинами другою і третьою статті 27 цього Закону. Відповідний конкурс проводиться відповідним органом, що здійснює дисциплінарне провадження."
    },
    {
      "provision_ref": "art39",
      "section": "39",
      "title": "Стаття 39. Порядок призначення прокурора на адміністративну посаду",
      "content": "1. Адміністративними посадами в Офісі Генерального прокурора, обласних та окружних прокуратурах (крім посад, зазначених у частині третій цієї статті) є посади:\n1) Генерального прокурора;\n2) першого заступника Генерального прокурора;\n3) заступника Генерального прокурора;\n4) керівника підрозділу Офісу Генерального прокурора;\n5) заступника керівника підрозділу Офісу Генерального прокурора;\n6) керівника обласної прокуратури;\n7) першого заступника керівника обласної прокуратури;\n8) заступника керівника обласної прокуратури;\n9) керівника підрозділу обласної прокуратури;\n10) заступника керівника підрозділу обласної прокуратури;\n11) керівника окружної прокуратури;\n12) першого заступника керівника окружної прокуратури;\n13) заступника керівника окружної прокуратури;\n14) керівника підрозділу окружної прокуратури;\n15) заступника керівника підрозділу окружної прокуратури.\n3. Адміністративними посадами у Спеціалізованій антикорупційній прокуратурі є посади:\n1) заступника Генерального прокурора - керівника Спеціалізованої антикорупційної прокуратури;\n2) першого заступника керівника Спеціалізованої антикорупційної прокуратури;\n3) заступника керівника Спеціалізованої антикорупційної прокуратури;\n4) керівника підрозділу Спеціалізованої антикорупційної прокуратури;\n5) заступника керівника підрозділу Спеціалізованої антикорупційної прокуратури.\n4. {Дію абзацу першого частини четвертої статті 39 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019 з урахуванням змін, внесених Законом № 1065-IX від 03.12.2020 } Призначення прокурора на адміністративну посаду, передбачену пунктами 2 , 3 , 6-8 , 11 частини першої цієї статті, здійснюється Генеральним прокурором за рекомендацією Ради прокурорів України. Призначення прокурора на адміністративну посаду, передбачену пунктами 4 та 5 частини першої цієї статті, здійснюється Генеральним прокурором. Призначення прокурора на адміністративну посаду, передбачену пунктами 6 та 11 частини першої цієї статті, здійснюється строком на п’ять років.\nПризначення прокурора на адміністративну посаду, передбачену пунктами 1-3 частини третьої цієї статті, здійснюється у встановленому цим Законом порядку Генеральним прокурором, а на адміністративну посаду, передбачену пунктами 4 чи 5 частини третьої цієї статті, - керівником Спеціалізованої антикорупційної прокуратури. Призначення прокурора на адміністративну посаду, передбачену пунктом 1 частини третьої цієї статті, здійснюється строком на п’ять років.\n5. {Дію частини п'ятої статті 39 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Під час вирішення питання щодо надання рекомендації для призначення на адміністративну посаду Рада прокурорів України враховує професійні та морально-ділові якості кандидата, а також його управлінсько-організаторські здібності та досвід роботи.\n6. Не може бути призначено прокурора на адміністративну посаду, якщо він має заборгованість зі сплати аліментів на утримання дитини, сукупний розмір якої перевищує суму відповідних платежів за шість місяців з дня пред’явлення виконавчого документа до примусового виконання.\n7. {Дію частини сьомої статті 39 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Відмова Генерального прокурора у призначенні на адміністративну посаду рекомендованого Радою прокурорів України прокурора має бути письмово вмотивованою. Копія відповідного рішення Генерального прокурора надсилається до Ради прокурорів України та прокурору, якому відмовлено у призначенні на адміністративну посаду. Прокурор, якому Генеральним прокурором було відмовлено у призначенні на адміністративну посаду, може оскаржити таку відмову до відповідного органу, що здійснює дисциплінарне провадження.\n8. {Дію частини восьмої статті 39 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Прокурор, строк повноважень якого на адміністративній посаді закінчився, може бути повторно рекомендований Радою прокурорів України для призначення на цю адміністративну посаду у разі, якщо відсутні обставини, що свідчать про невідповідність прокурора вимогам, передбаченим частиною п’ятою цієї статті.\n9. Перебування прокурора на адміністративній посаді у прокуратурі не звільняє його від здійснення повноважень прокурора відповідної прокуратури, передбачених цим Законом.\n10. На адміністративні посади в органі прокуратури, які не передбачають здійснення функцій прокуратури, визначених статтею 2 цього Закону, можуть призначатися особи, які не мають статусу прокурора."
    },
    {
      "provision_ref": "art40",
      "section": "40",
      "title": "Стаття 40. Призначення Генерального прокурора",
      "content": "1. Генеральний прокурор призначається на посаду Президентом України за згодою Верховної Ради України.\n2. Строк повноважень Генерального прокурора становить шість років. Одна й та ж особа не може обіймати посаду Генерального прокурора два строки поспіль.\n3. На посаду Генерального прокурора може бути призначений громадянин України, який:\n1) має вищу юридичну освіту та стаж роботи в галузі права не менше десяти років;\n2) володіє державною мовою;\n3) має високі морально-ділові, професійні якості та організаторські здібності;\n4) стосовно якого відсутні обставини, передбачені частиною шостою статті 27 цього Закону;\n5) та не має заборгованості зі сплати аліментів на утримання дитини, сукупний розмір якої перевищує суму відповідних платежів за шість місяців з дня пред’явлення виконавчого документа до примусового виконання.\n4. Президент України надсилає до Верховної Ради України письмове подання про надання згоди на призначення кандидата на посаду Генерального прокурора.\n5. Порядок надання згоди на призначення на посаду Президентом України Генерального прокурора встановлюється Регламентом Верховної Ради України .\n6. Рішення Верховної Ради України про відмову у наданні згоди на призначення на посаду Генерального прокурора є підставою для письмового подання Президента України про надання згоди на призначення іншого кандидата."
    },
    {
      "provision_ref": "art41",
      "section": "41",
      "title": "Стаття 41. Порядок звільнення прокурора з адміністративної посади та припинення його повноважень на цій посаді",
      "content": "1. Звільнення прокурора з адміністративної посади, передбаченої пунктами 2-10 частини першої статті 39 цього Закону, здійснюється Генеральним прокурором з таких підстав:\n1) подання заяви про дострокове припинення повноважень на адміністративній посаді за власним бажанням;\n2) переведення на посаду до іншого органу прокуратури (крім адміністративної посади, передбаченої пунктами 1-3 частини третьої статті 39 цього Закону);\n3) неналежне виконання прокурором, який обіймає адміністративну посаду, посадових обов’язків, установлених для відповідної адміністративної посади;\n4) наявність заборгованості із сплати аліментів на утримання дитини, сукупний розмір якої перевищує суму відповідних платежів за дванадцять місяців з дня пред’явлення виконавчого документа до примусового виконання.\nЗвільнення прокурора з адміністративної посади, передбаченої пунктами 11-15 частини першої статті 39 цього Закону, здійснюється керівником обласної прокуратури в окружних прокуратурах, які розташовані у межах адміністративно-територіальної одиниці, що підпадає під територіальну юрисдикцію відповідної обласної прокуратури, з підстав, передбачених абзацом першим частини першої цієї статті.\nЗвільнення з адміністративної посади, передбаченої пунктами 1-3 частини третьої статті 39 цього Закону, здійснюється Генеральним прокурором, а з адміністративної посади, передбаченої пунктами 4 і 5 частини третьої статті 39 цього Закону, - заступником Генерального прокурора - керівником Спеціалізованої антикорупційної прокуратури (особою, яка виконує його обов’язки). Звільнення з таких адміністративних посад здійснюється виключно з підстав, передбачених частиною першою статті 51 цього Закону, а також у разі наявності висновку Комісії з проведення оцінки про неефективність діяльності Спеціалізованої антикорупційної прокуратури та неналежне виконання обов’язків заступником Генерального прокурора - керівником Спеціалізованої антикорупційної прокуратури (особою, яка виконує його обов’язки).\n2. Повноваження прокурора на адміністративній посаді припиняються в разі:\n1) закінчення строку перебування на адміністративній посаді;\n2) звільнення з посади прокурора або припинення повноважень на посаді прокурора;\n3) ліквідації органу прокуратури, реорганізації, зміни структури або штатної чисельності прокурорів органу прокуратури щодо цієї посади.\n3. Наявність підстави, передбаченої пунктом 3 частини першої цієї статті, встановлюється у порядку, визначеному Генеральним прокурором, з дотриманням гарантій особи щодо повідомлень, отримання копій документів, які стали підставою для перевірки, участі у засіданні та залучення представника, надання пояснень, висловлення заперечень, клопотань та відводів, отримання копії відповідного рішення.\n4. Звільнення прокурора з адміністративної посади чи припинення його повноважень на адміністративній посаді, крім випадку, передбаченого пунктом 2 частини другої цієї статті, не припиняє його повноважень прокурора.\n5. Після звільнення прокурора з адміністративної посади або припинення його повноважень на цій посаді він не пізніше одного місяця призначається на одну з вакантних посад у цьому ж органі прокуратури або в разі відсутності вакантних посад переводиться на посаду до іншого органу прокуратури того ж або нижчого рівня за його письмовою згодою. У таких випадках рішення про призначення на посаду приймається керівником відповідного органу прокуратури.\nУ разі відмови прокурора від призначення на вакантну посаду у відповідному органі прокуратури або від переведення на посаду до іншого органу прокуратури у зазначений строк прокурор звільняється з посади прокурора.\nДо моменту прийняття рішення про призначення прокурора на посаду, переведення на посаду до іншого органу прокуратури або звільнення з посади прокурора повноваження відповідного прокурора зупиняються із збереженням гарантій матеріального, соціального та побутового забезпечення, передбачених законодавством для прокурорів."
    },
    {
      "provision_ref": "art42",
      "section": "42",
      "title": "Стаття 42. Підстави звільнення Генерального прокурора з адміністративної посади та припинення його повноважень на цій посаді",
      "content": "1. Генеральний прокурор звільняється з адміністративної посади Президентом України за згодою Верховної Ради України:\n1) у зв’язку з поданням заяви про дострокове припинення повноважень на адміністративній посаді за власним бажанням;\n2) на підставі подання відповідного органу, що здійснює дисциплінарне провадження, або Вищої ради правосуддя;\n3) у разі наявності заборгованості зі сплати аліментів на утримання дитини, сукупний розмір якої перевищує суму відповідних платежів за дванадцять місяців з дня пред’явлення виконавчого документа до примусового виконання.\n2. Повноваження Генерального прокурора на адміністративній посаді припиняються в разі:\n1) висловлення Верховною Радою України недовіри Генеральному прокурору, що має наслідком його відставку з цієї адміністративної посади;\n2) закінчення строку перебування на посаді Генерального прокурора.\n3. Звільнення Генерального прокурора з адміністративної посади або припинення повноважень Генерального прокурора на адміністративній посаді не припиняє його повноважень прокурора."
    },
    {
      "provision_ref": "art43",
      "section": "43",
      "title": "Стаття 43. Підстави для притягнення прокурора до дисциплінарної відповідальності",
      "content": "1. Прокурора може бути притягнуто до дисциплінарної відповідальності у порядку дисциплінарного провадження з таких підстав:\n1) невиконання чи неналежне виконання службових обов’язків;\n2) необґрунтоване зволікання з розглядом звернення;\n3) розголошення таємниці, що охороняється законом, яка стала відомою прокуророві під час виконання повноважень;\n4) порушення встановленого законом порядку подання декларації особи, уповноваженої на виконання функцій держави або місцевого самоврядування;\n5) вчинення дій, що порочать звання прокурора і можуть викликати сумнів у його об’єктивності, неупередженості та незалежності, у чесності та непідкупності органів прокуратури;\n6) систематичне (два і більше разів протягом одного року) або одноразове грубе порушення правил прокурорської етики;\n7) порушення правил внутрішнього службового розпорядку;\n8) втручання чи будь-який інший вплив прокурора у випадках чи порядку, не передбачених законодавством, у службову діяльність іншого прокурора, службових, посадових осіб чи суддів, у тому числі шляхом публічних висловлювань стосовно їх рішень, дій чи бездіяльності, за відсутності при цьому ознак адміністративного чи кримінального правопорушення;\n9) публічне висловлювання, яке є порушенням презумпції невинуватості.\n2. Притягнення прокурора до дисциплінарної відповідальності не виключає можливості притягнення його до адміністративної чи кримінальної відповідальності у випадках, передбачених законом.\n3. Виправдання особи або закриття стосовно неї судом кримінального провадження не може бути підставою для притягнення до дисциплінарної відповідальності прокурора, який здійснював процесуальне керівництво досудовим розслідуванням та/або підтримання державного обвинувачення у цьому провадженні, крім випадків умисного порушення ним вимог законодавства чи неналежного виконання службових обов’язків."
    },
    {
      "provision_ref": "art44",
      "section": "44",
      "title": "Стаття 44. Орган, що здійснює дисциплінарне провадження",
      "content": "1. Дисциплінарне провадження здійснюється відповідним органом."
    },
    {
      "provision_ref": "art45",
      "section": "45",
      "title": "Стаття 45. Дисциплінарне провадження щодо прокурора",
      "content": "1. Дисциплінарне провадження - це процедура розгляду відповідним органом, що здійснює дисциплінарне провадження щодо прокурорів, дисциплінарної скарги, в якій містяться відомості про вчинення прокурором дисциплінарного проступку.\nРішення, дії чи бездіяльність прокурора в межах кримінального процесу можуть бути оскаржені виключно в порядку, встановленому Кримінальним процесуальним кодексом України . Якщо за результатами розгляду скарги на рішення, дії чи бездіяльність прокурора в межах кримінального процесу встановлено факти порушення прокурором прав осіб або вимог закону, таке рішення може бути підставою для дисциплінарного провадження.\n2. Право на звернення до відповідного органу, що здійснює дисциплінарне провадження щодо прокурорів, із дисциплінарною скаргою про вчинення прокурором дисциплінарного проступку має кожен, кому відомі такі факти. Рекомендований зразок дисциплінарної скарги розміщується на вебсайті Офісу Генерального прокурора.\n3. {Дію частини третьої статті 45 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} У разі якщо дисциплінарна скарга про вчинення прокурором дисциплінарного проступку подана членом відповідного органу, що здійснює дисциплінарне провадження щодо прокурорів, то він не має права вирішувати питання про відкриття дисциплінарного провадження, здійснювати перевірку та брати участь у голосуванні при прийнятті рішення за результатами розгляду висновку про наявність чи відсутність дисциплінарного проступку прокурора.\n4. Прізвище, ім’я, по батькові прокурора, щодо якого надійшла дисциплінарна скарга, не підлягають оприлюдненню до моменту прийняття рішення у справі."
    },
    {
      "provision_ref": "art46",
      "section": "46",
      "title": "Стаття 46. Відкриття дисциплінарного провадження та проведення перевірки дисциплінарної скарги",
      "content": "1. {Дію частини першої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Секретаріат відповідного органу, що здійснює дисциплінарне провадження, у день надходження дисциплінарної скарги реєструє її та за допомогою автоматизованої системи визначає члена відповідного органу, що здійснює дисциплінарне провадження, для вирішення питання щодо відкриття дисциплінарного провадження.\n2. {Дію частини другої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Член відповідного органу, що здійснює дисциплінарне провадження, своїм вмотивованим рішенням відмовляє у відкритті дисциплінарного провадження, якщо:\n1) дисциплінарна скарга не містить конкретних відомостей про наявність ознак дисциплінарного проступку прокурора;\n2) дисциплінарна скарга є анонімною;\n3) дисциплінарна скарга подана з підстав, не визначених статтею 43 цього Закону;\n4) з прокурором, стосовно якого надійшла дисциплінарна скарга, припинено правовідносини у випадках, передбачених статтею 51 цього Закону;\n5) дисциплінарний проступок, про який зазначено у дисциплінарній скарзі, вже був предметом перевірки і щодо нього відповідний орган, що здійснює дисциплінарне провадження, прийняла рішення, яке не скасовано в установленому законом порядку.\n3. {Дію частини третьої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} За відсутності підстав, передбачених частиною другою цієї статті, член відповідного органу, що здійснює дисциплінарне провадження, приймає рішення про відкриття дисциплінарного провадження щодо прокурора.\nЗаява за результатами проведеної перевірки доброчесності прокурора, внаслідок якої встановлено вчинення дисциплінарного проступку, є обов’язковою підставою для відкриття дисциплінарного провадження щодо прокурора.\n4. {Дію частини четвертої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Після відкриття дисциплінарного провадження член відповідного органу, що здійснює дисциплінарне провадження, проводить перевірку в межах обставин, повідомлених у дисциплінарній скарзі. У разі виявлення під час перевірки інших обставин, що можуть бути підставою для притягнення прокурора до дисциплінарної відповідальності, інформація про це включається у висновок члена відповідного органу, що здійснює дисциплінарне провадження, за результатами перевірки.\n5. {Дію частини п'ятої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Член відповідного органу, що здійснює дисциплінарне провадження, має право звернутися до відповідного органу, що здійснює дисциплінарне провадження, із клопотанням про необхідність відсторонення прокурора від посади до завершення дисциплінарного провадження.\nКлопотання про відсторонення прокурора від посади розглядається на найближчому засіданні відповідного органу, що здійснює дисциплінарне провадження, з дотриманням передбачених статтею 47 цього Закону гарантій прокурора щодо повідомлення, участі у засіданні, залучення представника, надання пояснень, висловлення заперечень, клопотань та відводів.\nУ разі прийняття відповідним органом, що здійснює дисциплінарне провадження, рішення про наявність підстав для відсторонення прокурора від посади копія цього рішення надсилається керівнику органу прокуратури, в якому працює прокурор, стосовно якого прийнято таке рішення. У разі якщо відповідний орган, що здійснює дисциплінарне провадження, прийняла рішення про наявність підстав для відсторонення від посади прокурора, який обіймає адміністративну посаду, копія цього рішення у семиденний строк надсилається Генеральному прокурору, керівнику обласної, окружної прокуратури відповідно до визначених цим Законом повноважень.\nКерівник органу прокуратури, в якому працює прокурор, Генеральний прокурор зобов’язаний невідкладно розглянути рішення про наявність підстав для відсторонення прокурора від посади, за результатами якого може видати наказ про відсторонення прокурора від посади до завершення дисциплінарного провадження. Копія наказу невідкладно вручається прокурору, якого відсторонено від посади.\n6. {Дію частини шостої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Під час здійснення перевірки член відповідного органу, що здійснює дисциплінарне провадження, має право ознайомлюватися з документами, що стосуються предмета перевірки, отримувати їх копії, опитувати прокурорів та інших осіб, яким відомі обставини вчинення діяння, що має ознаки дисциплінарного проступку, отримувати за письмовим запитом від органів державної влади, органів місцевого самоврядування, їх посадових осіб, керівників підприємств, установ, організацій незалежно від форми власності та підпорядкування, громадян, громадських об’єднань необхідну для проведення перевірки інформацію. Прокурор, стосовно якого здійснюється дисциплінарне провадження, має право надавати пояснення або відмовитися від їх надання стосовно себе.\n7. {Дію частини сьомої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Орган державної влади, орган місцевого самоврядування, їх посадові особи, керівники державних підприємств, установ, організацій, яким надіслано запит члена відповідного органу, що здійснює дисциплінарне провадження, зобов’язані протягом десяти днів з дня його отримання надати відповідь на запит і наявну в них інформацію. У разі необхідності строк для надання інформації може бути продовжений до 30 днів, про що член відповідного органу, що здійснює дисциплінарне провадження, повідомляє особу, яка направила клопотання про продовження строку для надання інформації.\n8. {Дію частини восьмої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} У разі ненадання органом державної влади, органом місцевого самоврядування, їх посадовими особами, керівниками державних підприємств, установ, організацій члену відповідного органу, що здійснює дисциплінарне провадження, запитуваної інформації він може звернутися з відповідним позовом до суду в порядку, передбаченому законом.\n9. {Дію абзацу першого частини дев'ятої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Перевірка відомостей про наявність підстав для притягнення прокурора до дисциплінарної відповідальності проводиться у строк, який не перевищує двох місяців із дня реєстрації дисциплінарної скарги, а в разі неможливості завершення перевірки протягом цього строку він може бути продовжений відповідним органом, що здійснює дисциплінарне провадження, але не більш як на місяць.\nДо завершення дисциплінарного провадження прокурор не може бути звільнений з посади прокурора у зв’язку з поданням заяви про звільнення за власним бажанням.\n10. {Дію частини десятої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Член відповідного органу, що здійснює дисциплінарне провадження, за результатами перевірки готує висновок, який повинен містити інформацію про наявність чи відсутність дисциплінарного проступку прокурора та виклад обставин, якими це підтверджується. Якщо за результатами перевірки член відповідного органу, що здійснює дисциплінарне провадження, встановив наявність дисциплінарного проступку, у висновку додатково зазначається характер проступку, його наслідки, відомості про особу прокурора, ступінь його вини, інші обставини, що мають значення для прийняття рішення про накладення дисциплінарного стягнення, а також пропозиція члена відповідного органу, що здійснює дисциплінарне провадження, щодо конкретного виду дисциплінарного стягнення.\n11. {Дію частини одинадцятої статті 46 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Висновок та зібрані у процесі перевірки матеріали передаються на розгляд відповідного органу, що здійснює дисциплінарне провадження, та мають бути отримані його членами не пізніш як за п’ять днів до засідання, на якому такий висновок розглядатиметься."
    },
    {
      "provision_ref": "art47",
      "section": "47",
      "title": "Стаття 47. Розгляд висновку про наявність чи відсутність дисциплінарного проступку прокурора",
      "content": "1. Розгляд висновку про наявність чи відсутність дисциплінарного проступку прокурора відбувається на засіданні відповідного органу, що здійснює дисциплінарне провадження. На засідання запрошуються особа, яка подала дисциплінарну скаргу, прокурор, стосовно якого відкрито дисциплінарне провадження, їхні представники, а у разі необхідності й інші особи. Повідомлення про час та місце проведення засідання відповідного органу, що здійснює дисциплінарне провадження, має бути надіслано не пізніш як за десять днів до дня проведення засідання.\n2. До повідомлення про час та місце проведення засідання відповідного органу, що здійснює дисциплінарне провадження, яке надсилається прокурору, додаються копія дисциплінарної скарги та висновок про наявність чи відсутність дисциплінарного проступку прокурора.\n3. Висновок про наявність чи відсутність дисциплінарного проступку прокурора розглядається за його участю і може бути розглянутий без нього лише у випадках, коли належним чином повідомлений прокурор:\n1) повідомив про згоду на розгляд висновку за його відсутності;\n2) не з’явився на засідання, не повідомивши про причини неявки;\n3) не з’явився на засідання повторно.\nРішення про можливість розгляду висновку за відсутності відповідного прокурора приймає відповідний орган, що здійснює дисциплінарне провадження.\n4. Прокурор, який не братиме участі в засіданні відповідного органу, що здійснює дисциплінарне провадження, вправі надіслати письмові пояснення щодо висновку про наявність чи відсутність дисциплінарного проступку, які оголошуються на засіданні відповідного органу, що здійснює дисциплінарне провадження.\n5. Розгляд висновку про наявність чи відсутність дисциплінарного проступку прокурора відбувається на засадах змагальності. На засіданні відповідного органу, що здійснює дисциплінарне провадження, заслуховуються пояснення члена відповідного органу, що здійснює дисциплінарне провадження, який проводив перевірку, пояснення прокурора, стосовно якого здійснюється дисциплінарне провадження, та/або його представника і в разі необхідності інших осіб.\n6. Прокурор, стосовно якого здійснюється дисциплінарне провадження, та/або його представник мають право давати пояснення, відмовитися від їх надання, ставити питання учасникам провадження, висловлювати заперечення, заявляти клопотання, а також за наявності сумнівів у неупередженості та об’єктивності члена відповідного органу, що здійснює дисциплінарне провадження, подавати заяву про його відвід.\nПід час прийняття рішення стосовно відводу член відповідного органу, що здійснює дисциплінарне провадження, якому заявлено відвід, не має права брати участі в голосуванні та бути присутнім під час його проведення."
    },
    {
      "provision_ref": "art48",
      "section": "48",
      "title": "Стаття 48. Рішення відповідного органу, що здійснює дисциплінарне провадження, у дисциплінарному провадженні стосовно прокурора",
      "content": "1. {Дію частини першої статті 48 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Відповідний орган, що здійснює дисциплінарне провадження, приймає рішення в дисциплінарному провадженні більшістю голосів від свого загального складу. Перед прийняттям рішення відповідний орган, що здійснює дисциплінарне провадження, за відсутності прокурора, стосовно якого здійснюється провадження, і запрошених осіб обговорює результати розгляду висновку про наявність чи відсутність дисциплінарного проступку прокурора.\n2. {Дію частини другої статті 48 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Член відповідного органу, що здійснює дисциплінарне провадження, який проводив перевірку та готував висновок про наявність чи відсутність дисциплінарного проступку прокурора, не має права брати участі у голосуванні при прийнятті рішення за результатами розгляду зазначеного висновку та бути присутнім під час проведення такого голосування.\n3. {Дію частини третьої статті 48 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} При прийнятті рішення у дисциплінарному провадженні враховуються характер проступку, його наслідки, особа прокурора, ступінь його вини, обставини, що впливають на обрання виду дисциплінарного стягнення.\n4. Рішення про накладення на прокурора дисциплінарного стягнення або рішення про неможливість подальшого перебування особи на посаді прокурора може бути прийнято не пізніше ніж через рік із дня вчинення проступку без урахування часу тимчасової непрацездатності або перебування прокурора у відпустці.\n5. {Дію частини п'ятої статті 48 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} У разі відсутності підстав для накладення на прокурора дисциплінарного стягнення відповідний орган, що здійснює дисциплінарне провадження, своїм рішенням закриває дисциплінарне провадження.\n6. {Дію частини шостої статті 48 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Рішення відповідного органу, що здійснює дисциплінарне провадження, викладається в письмовій формі, підписується головуючим і членами відповідного органу, що здійснює дисциплінарне провадження, які брали участь у розгляді висновку про наявність чи відсутність дисциплінарного проступку, і оголошується на засіданні цього органу. Рішення у дисциплінарному провадженні має містити:\n1) прізвище, ім’я, по батькові та посаду прокурора, який притягається до дисциплінарної відповідальності;\n2) обставини, встановлені під час здійснення провадження;\n3) мотиви, з яких відповідний орган, що здійснює дисциплінарне провадження, ухвалила рішення;\n4) суть рішення за наслідками розгляду із зазначенням виду дисциплінарного стягнення в разі його накладення;\n5) порядок і строк оскарження рішення.\n7. {Дію частини сьомої статті 48 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} За наявності окремої думки член відповідного органу, що здійснює дисциплінарне провадження, викладає її у письмовій формі та додає до справи, про що головуючий повідомляє на засіданні. Зміст окремої думки на засіданні не оголошується. За клопотанням прокурора, стосовно якого здійснюється дисциплінарне провадження, йому надається копія окремої думки члена відповідного органу, що здійснює дисциплінарне провадження.\n8. {Дію частини восьмої статті 48 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Копія рішення відповідного органу, що здійснює дисциплінарне провадження, вручається прокуророві, стосовно якого воно прийнято, або у семиденний строк надсилається йому поштою рекомендованим листом із повідомленням про вручення. У цей же строк копія рішення надсилається керівникові органу прокуратури, в якому прокурор, стосовно якого воно прийнято, обіймає посаду.\n9. {Дію частини дев'ятої статті 48 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Рішення відповідного органу, що здійснює дисциплінарне провадження, прийняте за результатами розгляду дисциплінарного провадження, оприлюднюється на її веб-сайті у семиденний строк."
    },
    {
      "provision_ref": "art49",
      "section": "49",
      "title": "Стаття 49. Види дисциплінарних стягнень",
      "content": "1. На прокурора можуть бути накладені такі дисциплінарні стягнення:\n1) догана;\n2) заборона на строк до одного року на переведення до органу прокуратури вищого рівня чи на призначення на вищу посаду в органі прокуратури, в якому прокурор обіймає посаду (крім Генерального прокурора);\n3) звільнення з посади в органах прокуратури.\n2. Прокурор протягом одного року з дня накладення на нього дисциплінарного стягнення вважається таким, який притягувався до дисциплінарної відповідальності, крім випадків, передбачених частиною третьою цієї статті.\n3. До закінчення річного строку прокурор, який не допустив порушення законодавства та сумлінно й професійно здійснював свої службові обов’язки, може бути визнаний таким, який не притягувався до дисциплінарної відповідальності, на підставі клопотання керівника відповідного органу прокуратури, однак не раніш як:\n1) через шість місяців із дня накладення дисциплінарного стягнення, передбаченого пунктом 1 частини першої цієї статті;\n2) після закінчення половини строку, визначеного у разі накладення дисциплінарного стягнення, передбаченого пунктом 2 частини першої цієї статті;\n4. За результатами дисциплінарного провадження може бути прийнято рішення про неможливість подальшого перебування особи на посаді прокурора (крім Генерального прокурора) у разі:\n1) якщо дисциплінарний проступок, вчинений прокурором, має характер грубого порушення;\n2) якщо прокурор вчинив дисциплінарний проступок, перебуваючи у статусі прокурора, який притягувався до дисциплінарної відповідальності.\n5. У разі якщо за результатами дисциплінарного провадження щодо прокурора встановлено обставини, які свідчать про порушення прокурором вимог щодо несумісності, передбачених статтею 18 цього Закону, Генеральний прокурор або його заступник ініціює перед Вищою радою правосуддя розгляд відповідного питання.\n6. {Дію частини шостої статті 49 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} У разі якщо відповідний орган, що здійснює дисциплінарне провадження, за результатами дисциплінарного провадження стосовно прокурора, який обіймає адміністративну посаду, встановив неналежне виконання ним посадових обов’язків, установлених для відповідної адміністративної посади, орган, що здійснює дисциплінарне провадження, у випадках, коли призначення на таку посаду відповідно до цього Закону здійснюється за рекомендацією Ради прокурорів України, ініціює перед Радою прокурорів України розгляд питання про внесення рекомендації щодо звільнення прокурора з адміністративної посади."
    },
    {
      "provision_ref": "art50",
      "section": "50",
      "title": "Стаття 50. Оскарження рішення, прийнятого за результатами дисциплінарного провадження",
      "content": "1. Прокурор може оскаржити рішення, прийняте за результатами дисциплінарного провадження, до адміністративного суду або до Вищої ради правосуддя протягом одного місяця з дня вручення йому чи отримання ним поштою копії рішення.\n2. Розгляд адміністративного позову щодо оскарження рішення Вищої ради правосуддя здійснюється в порядку, визначеному процесуальним законом.\n3. Подання адміністративного позову до суду на рішення Вищої ради правосуддя про притягнення прокурора до дисциплінарної відповідальності або про неможливість подальшого перебування особи на посаді прокурора не зупиняє дію такого рішення, але суд у порядку забезпечення адміністративного позову може відповідною ухвалою зупинити дію рішення Вищої ради правосуддя про притягнення прокурора до дисциплінарної відповідальності або про неможливість подальшого перебування особи на посаді."
    },
    {
      "provision_ref": "art51",
      "section": "51",
      "title": "Стаття 51. Загальні умови звільнення прокурора з посади, припинення його повноважень на посаді",
      "content": "1. Прокурор звільняється з посади у разі:\n1) неможливості виконувати свої повноваження за станом здоров’я;\n2) порушення ним вимог щодо несумісності, передбачених статтею 18 цього Закону;\n3) набрання законної сили судовим рішенням про притягнення прокурора до адміністративної відповідальності за правопорушення, пов’язане з корупцією;\n3 -1 ) набрання законної сили рішенням суду про визнання активів прокурора або активів, набутих за його дорученням іншими особами або в інших передбачених статтею 290 Цивільного процесуального кодексу України випадках, необґрунтованими та їх стягнення в дохід держави;\n4) неможливості переведення на іншу посаду у зв’язку з прямим підпорядкуванням близькій особі;\n5) набрання законної сили обвинувальним вироком суду щодо нього;\n6) припинення громадянства України або набуття громадянства іншої держави;\n7) подання заяви про звільнення з посади за власним бажанням;\n8) неможливості подальшого перебування на тимчасово вакантній посаді;\n9 -1 ) незгоди на призначення на вакантну або тимчасово вакантну посаду чи на переведення на такі посади до іншого органу прокуратури у випадках ліквідації, реорганізації, зміни структури або штатної чисельності прокурорів органу прокуратури, в якому прокурор обіймає посаду;\n10) прийняття відповідним органом, що здійснює дисциплінарне провадження, рішення про припинення спеціальної підготовки або рішення про неуспішне проходження спеціальної підготовки, а також у випадку, визначеному частиною третьою статті 33 цього Закону.\nКрім підстав, передбачених пунктами 1-9 -1 цієї частини, заступник Генерального прокурора звільняється з посади у разі порушення вимог Закону України \"Про запобігання загрозам національній безпеці, пов’язаним із надмірним впливом осіб, які мають значну економічну та політичну вагу в суспільному житті (олігархів)\" у частині подання, дотримання строків подання декларації про контакти.\n2. Особами, які в установленому цим Законом порядку приймають рішення про звільнення прокурора з посади, є:\n1) Генеральний прокурор - стосовно прокурорів Офісу Генерального прокурора;\n1 -1 ) керівник Спеціалізованої антикорупційної прокуратури - стосовно прокурорів Спеціалізованої антикорупційної прокуратури;\n2) керівник обласної прокуратури - стосовно прокурорів відповідної обласної прокуратури та прокурорів окружних прокуратур, які розташовані у межах адміністративно-територіальної одиниці, що підпадає під територіальну юрисдикцію відповідної обласної прокуратури.\n3. Повноваження прокурора припиняються у зв’язку з:\n1) досягненням шістдесяти п’яти років;\n2) смертю;\n3) визнанням його безвісно відсутнім або оголошенням померлим;\n4) рішенням відповідного органу, що здійснює дисциплінарне провадження щодо прокурорів, про неможливість подальшого перебування особи на посаді прокурора.\n4. Особа, звільнена з посади Генерального прокурора, звільняється з посади прокурора з підстав, визначених пунктами 1-3 , 5-7 частини першої цієї статті.\n5. На звільнення прокурорів з посади з підстави, передбаченої пунктом 9 -1 частини першої цієї статті, не поширюються положення законодавства щодо пропозиції іншої роботи та переведення на іншу роботу при звільненні у зв’язку із змінами в організації виробництва і праці, щодо строків попередження про звільнення, щодо переважного права на залишення на роботі, щодо переважного права на укладення трудового договору у разі поворотного прийняття на роботу, щодо збереження місця роботи на період щорічної відпустки та на період відрядження."
    },
    {
      "provision_ref": "art52",
      "section": "52",
      "title": "Стаття 52. Звільнення прокурора у зв’язку з неможливістю виконувати свої повноваження за станом здоров’я",
      "content": "1. Прокурор може бути звільнений з посади в разі неможливості виконувати свої повноваження за станом здоров’я за наявності медичного висновку, який надається медичною комісією, утвореною центральним органом виконавчої влади, що реалізує державну політику у сфері охорони здоров’я, або за рішенням суду, яке набрало законної сили, про визнання прокурора обмежено дієздатним чи недієздатним.\n2. Визнавши, що стан здоров’я унеможливлює здійснення прокурором протягом тривалого часу або постійно своїх повноважень, відповідний орган, що здійснює дисциплінарне провадження, вносить подання про звільнення прокурора з посади особі, уповноваженій цим Законом приймати рішення про звільнення прокурора."
    },
    {
      "provision_ref": "art53",
      "section": "53",
      "title": "Стаття 53. Звільнення прокурора в разі порушення ним вимог щодо несумісності",
      "content": "1. Прокурор звільняється з посади в разі порушення ним вимог щодо несумісності за поданням Вищої ради правосуддя, яке вона вносить особі, уповноваженій цим Законом приймати рішення про звільнення прокурора.\n2. Подання про звільнення Генерального прокурора з посади в разі порушення ним вимог щодо несумісності Вища рада правосуддя вносить Президенту України."
    },
    {
      "provision_ref": "art54",
      "section": "54",
      "title": "Стаття 54. Звільнення прокурора в разі набрання законної сили судовим рішенням про притягнення прокурора до адміністративної відповідальності за правопорушення, пов’язане з корупцією",
      "content": "1. Суд, що ухвалив судове рішення, яким визнав прокурора винним у вчиненні адміністративного правопорушення, пов’язаного з корупцією, після набрання таким рішенням законної сили повідомляє про це особу, уповноважену цим Законом приймати рішення про звільнення прокурора, яка звільняє такого прокурора з посади у триденний строк з дня отримання копії відповідного судового рішення, що набрало законної сили.\n2. Суд, що ухвалив судове рішення, яким визнав Генерального прокурора винним у вчиненні адміністративного правопорушення, пов’язаного з корупцією, після набрання таким рішенням законної сили повідомляє про це відповідний орган, що здійснює дисциплінарне провадження щодо прокурорів, який вносить подання про звільнення Генерального прокурора з посади Президенту України.\n3. Прокурор, щодо якого набрало законної сили судове рішення, яким його визнано винним у вчиненні адміністративного правопорушення, пов’язаного з корупцією, не може продовжувати здійснювати свої повноваження."
    },
    {
      "provision_ref": "art55",
      "section": "55",
      "title": "Стаття 55. Звільнення прокурора в разі неможливості переведення на іншу посаду або відсутності згоди на це у зв’язку з прямим підпорядкуванням близькій особі",
      "content": "1. Прокурор, щодо якого наявні обставини прямого підпорядкування близькій особі, звільняється з посади особою, уповноваженою цим Законом приймати рішення про звільнення прокурора, за поданням відповідного органу, що здійснює дисциплінарне провадження щодо прокурорів, якщо:\n1) протягом п’ятнадцяти днів з дня виникнення таких обставин прокурором чи близькою йому особою не вжито заходів щодо добровільного усунення обставин прямого підпорядкування;\n2) прокурор чи близька йому особа не були протягом тридцяти днів із дня виникнення таких обставин переведені в установленому порядку на іншу посаду, що виключає пряме підпорядкування, або не надали згоду на таке переведення.\nПримітка. Терміни \"пряме підпорядкування\" та \"близькі особи\" у цьому Законі вживаються у значеннях, наведених у Законі України \"Про запобігання корупції\"."
    },
    {
      "provision_ref": "art56",
      "section": "56",
      "title": "Стаття 56. Звільнення прокурора у разі набрання законної сили обвинувальним вироком суду щодо нього",
      "content": "1. Суд, який ухвалив обвинувальний вирок щодо прокурора, після набрання таким вироком законної сили повідомляє про це особу, уповноважену цим Законом приймати рішення про звільнення прокурора, яка звільняє такого прокурора з посади.\n2. Суд, який ухвалив обвинувальний вирок щодо Генерального прокурора, після набрання таким вироком законної сили повідомляє про це відповідний орган, що здійснює дисциплінарне провадження щодо прокурорів, який вносить подання про його звільнення з посади Президенту України.\n3. Прокурор, щодо якого обвинувальний вирок суду набрав законної сили, не може продовжувати здійснювати свої повноваження."
    },
    {
      "provision_ref": "art57",
      "section": "57",
      "title": "Стаття 57. Звільнення прокурора у разі припинення громадянства України або набуття громадянства іншої держави",
      "content": "1. Прокурор у разі припинення громадянства України або набуття громадянства іншої держави звільняється з посади особою, уповноваженою цим Законом приймати рішення про звільнення прокурора, за поданням відповідного органу, що здійснює дисциплінарне провадження щодо прокурорів.\n2. Генеральний прокурор у разі припинення громадянства або набуття громадянства іншої держави звільняється з посади Президентом України за поданням відповідного органу, що здійснює дисциплінарне провадження щодо прокурорів.\n3. Прокурор не може продовжувати здійснювати свої повноваження з моменту припинення громадянства України або встановлення у поданні відповідного органу, що здійснює дисциплінарне провадження щодо прокурорів, факту набуття прокурором громадянства іншої держави."
    },
    {
      "provision_ref": "art58",
      "section": "58",
      "title": "Стаття 58. Звільнення прокурора в разі подання заяви про звільнення з посади за власним бажанням",
      "content": "1. Прокурор незалежно від мотивів має право подати заяву про звільнення з посади за власним бажанням у будь-який час свого перебування на посаді.\n2. Заява про звільнення з посади за власним бажанням подається особі, уповноваженій цим Законом приймати рішення про звільнення прокурора.\nЗаява Генерального прокурора про звільнення за власним бажанням подається Президенту України.\n3. Прокурор продовжує здійснювати свої повноваження до прийняття рішення про його звільнення."
    },
    {
      "provision_ref": "art59",
      "section": "59",
      "title": "Стаття 59. Звільнення прокурора з посади в разі неможливості подальшого перебування на тимчасово вакантній посаді",
      "content": "1. Прокурор, який обіймає тимчасово вакантну посаду, у разі повернення на роботу прокурора, який обіймає відповідну посаду на постійній основі, звільняється з посади особою, уповноваженою цим Законом приймати рішення про звільнення прокурора, якщо:\n1) прокурор не подав заяву про переведення до іншого органу прокуратури протягом п’ятнадцяти днів;\n2) в органах прокуратури відсутні вакантні посади, на які може бути здійснено переведення;\n3) прокурор неуспішно пройшов добір на переведення до органу прокуратури вищого рівня."
    },
    {
      "provision_ref": "art60",
      "section": "60",
      "title": "Стаття 60. Звільнення прокурора з посади у разі незгоди на призначення на вакантну або тимчасово вакантну посаду чи на переведення на такі посади до іншого органу прокуратури у випадках ліквідації, реорганізації, зміни структури або штатної чисельності прокурорів органу прокуратури, в якому прокурор обіймає посаду",
      "content": "1. Прокурор звільняється з посади особою, уповноваженою цим Законом приймати рішення про звільнення прокурора, за поданням відповідного органу, що здійснює дисциплінарне провадження, у випадках ліквідації, реорганізації, зміни структури або штатної чисельності прокурорів органу прокуратури, в якому прокурор обіймає посаду, якщо:\n1) прокурор не надав згоду на призначення на вакантну або тимчасово вакантну посаду чи переведення на такі посади до іншого органу прокуратури протягом тридцяти днів з дати повідомлення його про наявність вакантних посад;\n2) прокурор неуспішно пройшов конкурс на переведення до органу прокуратури вищого рівня у разі подання ним відповідної заяви протягом тридцяти днів.\n2. При розгляді питання про звільнення прокурора з підстав, зазначених у частині першій цієї статті, відповідний орган, що здійснює дисциплінарне провадження, забезпечує дотримання гарантій особи щодо участі у засіданні та залучення представника, надання пояснень, висловлення заперечень, клопотань та відводів, отримання копії відповідного рішення. Повторна неявка прокурора на засідання, незалежно від причини, не перешкоджає розгляду питання за його відсутності."
    },
    {
      "provision_ref": "art61",
      "section": "61",
      "title": "Стаття 61. Припинення повноважень прокурора",
      "content": "1. Повноваження прокурора припиняються:\n1) за віком з наступного дня після досягнення ним шістдесяти п’яти років;\n2) у день його смерті.\n2. Повноваження прокурора, крім Генерального прокурора, у зв’язку з рішенням відповідного органу, що здійснює дисциплінарне провадження щодо прокурорів, про неможливість подальшого перебування особи на посаді прокурора припиняються:\n1) з дня, наступного за днем завершення строку на оскарження цього рішення, - якщо рішення не було оскаржено;\n2) з дня, наступного за днем набуття статусу остаточного рішенням органу, до якого було оскаржено рішення відповідного органу про притягнення до дисциплінарної відповідальності прокурора, - якщо рішення було оскаржено, але скарга відхилена.\n3. Керівник чи заступник керівника органу прокуратури, в якому обіймав посаду прокурор, повноваження якого було припинено, повідомляє про це відповідний орган, який притягнув прокурора до дисциплінарної відповідальності."
    },
    {
      "provision_ref": "art62",
      "section": "62",
      "title": "Стаття 62. Подання про звільнення прокурора з посади",
      "content": "1. Подання про звільнення прокурора з посади вноситься Вищою радою правосуддя або відповідним органом, що здійснює дисциплінарне провадження щодо прокурорів, у визначених законом випадках.\n2. У поданні відповідного органу, що здійснює дисциплінарне провадження щодо прокурорів, Вищої ради правосуддя про звільнення прокурора з посади зазначаються:\n1) дата внесення подання;\n2) прізвище, ім’я, по батькові прокурора;\n3) рік народження прокурора;\n4) відомості про перебування на посаді прокурора;\n5) фактичні обставини, що підтверджують наявність підстави для звільнення прокурора.\n3. Прийняття рішення про звільнення прокурора з посади здійснюється особою, уповноваженою цим Законом приймати рішення про звільнення прокурора, виключно на підставі та в межах подання відповідного органу, що здійснює дисциплінарне провадження щодо прокурорів, чи Вищої ради правосуддя."
    },
    {
      "provision_ref": "art63",
      "section": "63",
      "title": "Стаття 63. Порядок звільнення з посади Генерального прокурора",
      "content": "1. Президент України видає указ про звільнення Генерального прокурора з посади на підставі та в межах подання відповідного органу, що здійснює дисциплінарне провадження щодо прокурорів, чи Вищої ради правосуддя.\n2. Порядок розгляду питання та прийняття Верховною Радою України рішення про висловлення недовіри Генеральному прокурору встановлюється Регламентом Верховної Ради України .\nПовноваження Генерального прокурора припиняються з дня набрання чинності постановою Верховної Ради України.\n3. Президент України подає до Верховної Ради України письмове подання про надання згоди на звільнення з посади Генерального прокурора.\n4. Порушення вимог Закону України \"Про запобігання загрозам національній безпеці, пов’язаним із надмірним впливом осіб, які мають значну економічну та політичну вагу в суспільному житті (олігархів)\" у частині подання, дотримання строків подання декларації про контакти є підставою для прийняття Верховною Радою України рішення про висловлення недовіри Генеральному прокурору та подання Президентом України письмового подання про надання згоди на звільнення з посади Генерального прокурора."
    },
    {
      "provision_ref": "art64",
      "section": "64",
      "title": "Стаття 64. Зупинення повноважень прокурора",
      "content": "1. Повноваження прокурора зупиняються в разі:\n1) відрядження його до Вищої ради правосуддя, відповідного органу, що здійснює дисциплінарне провадження, Тренінгового центру прокурорів України, іншого органу для участі в його роботі на постійній основі - до повернення з відрядження;\n2) звільнення прокурора з адміністративної посади - до прийняття рішення про призначення його на іншу посаду в органі прокуратури, в якому він обіймав адміністративну посаду, переведення на посаду до іншого органу прокуратури або звільнення з посади прокурора;\n3) відсторонення від посади під час дисциплінарного провадження стосовно нього - до звільнення з посади прокурора, скасування рішення про відсторонення від посади під час дисциплінарного провадження стосовно нього, закриття цього дисциплінарного провадження або накладення за його вчинення дисциплінарного стягнення;\n4) відсторонення від виконання службових повноважень у порядку, передбаченому Законом України \"Про запобігання корупції\", - до закінчення розгляду судом справи про адміністративне правопорушення, пов’язане з корупцією;\n5) відсторонення від посади в порядку, передбаченому статтями 154-158 Кримінального процесуального кодексу України, - до скасування заходу забезпечення кримінального провадження у вигляді відсторонення від посади чи відповідної ухвали або припинення дії такої ухвали.\n2. На час відсторонення від посади, відсторонення від виконання службових повноважень за прокурором зберігається заробітна плата, а у випадку, передбаченому пунктом 3 частини першої цієї статті, йому можуть доручати завдання, виконання яких не впливає на об’єктивність перевірки.\nГлава 1. Загальні засади прокурорського самоврядування"
    },
    {
      "provision_ref": "art65",
      "section": "65",
      "title": "Стаття 65. Завдання прокурорського самоврядування",
      "content": "1. Прокурорське самоврядування - це самостійне колективне вирішення прокурорами питань внутрішньої діяльності прокуратури з метою:\n1) забезпечення організаційної єдності функціонування органів прокуратури, підвищення якості роботи прокурорів;\n2) зміцнення незалежності прокурорів, захисту від втручання в їх діяльність;\n3) участі у визначенні потреб кадрового, фінансового, матеріально-технічного та іншого забезпечення прокурорів, а також контролю за додержанням установлених нормативів такого забезпечення;\n4) обрання чи призначення прокурорів до складу інших органів у випадках та в порядку, встановлених законом.\n2. До питань внутрішньої діяльності прокуратури належать питання організаційного забезпечення прокуратури та діяльності прокурорів, соціального захисту прокурорів та їхніх сімей, а також інші питання, що безпосередньо не пов’язані з виконанням повноважень прокурорів."
    },
    {
      "provision_ref": "art66",
      "section": "66",
      "title": "Стаття 66. Організаційні форми прокурорського самоврядування",
      "content": "1. Прокурорське самоврядування здійснюється через всеукраїнську конференцію прокурорів та Раду прокурорів України.\n2. Порядок здійснення прокурорського самоврядування визначається цим Законом, іншими законами, а також регламентами і положеннями, які приймаються органами прокурорського самоврядування відповідно до цього Закону.\nГлава 2. Органи прокурорського самоврядування"
    },
    {
      "provision_ref": "art67",
      "section": "67",
      "title": "Стаття 67. Всеукраїнська конференція прокурорів",
      "content": "1. Найвищим органом прокурорського самоврядування є всеукраїнська конференція прокурорів.\n2. Всеукраїнська конференція прокурорів:\n1) заслуховує звіт Ради прокурорів України про виконання завдань органів прокурорського самоврядування, стан фінансування та організаційного забезпечення діяльності прокуратури;\n2) обирає членів Вищої ради правосуддя та приймає рішення про припинення їх повноважень відповідно до Конституції і законів України;\n3) призначає членів Ради прокурорів України, відповідного органу, що здійснює дисциплінарне провадження;\n4) затверджує Кодекс професійної етики та поведінки прокурорів та положення про Раду прокурорів України;\n5) приймає положення про порядок роботи відповідного органу, що здійснює дисциплінарне провадження;\n6) звертається до органів державної влади та їх посадових осіб із пропозиціями щодо вирішення питань діяльності прокуратури;\n7) розглядає інші питання прокурорського самоврядування та здійснює інші повноваження відповідно до закону.\n3. Всеукраїнська конференція прокурорів приймає з питань, що належать до її компетенції, рішення, що є обов’язковими для Ради прокурорів України та будь-яких прокурорів."
    },
    {
      "provision_ref": "art68",
      "section": "68",
      "title": "Стаття 68. Порядок скликання всеукраїнської конференції прокурорів",
      "content": "1. Чергова всеукраїнська конференція прокурорів скликається Радою прокурорів України один раз на два роки. Позачергова всеукраїнська конференція прокурорів може бути скликана за рішенням Ради прокурорів України.\n2. Делегати всеукраїнської конференції прокурорів та особи, запрошені на неї, повідомляються про день проведення конференції та питання, що виносяться на її розгляд, не пізніше ніж за тридцять днів до початку конференції."
    },
    {
      "provision_ref": "art69",
      "section": "69",
      "title": "Стаття 69. Обрання делегатів на всеукраїнську конференцію прокурорів",
      "content": "1. Делегатів на всеукраїнську конференцію прокурорів обирають:\n1) збори прокурорів Офісу Генерального прокурора - шість прокурорів Офісу Генерального прокурора;\n1 -1 ) збори прокурорів Спеціалізованої антикорупційної прокуратури - три прокурори Спеціалізованої антикорупційної прокуратури;\n2) збори прокурорів обласних прокуратур - по три прокурори від кожної обласної прокуратури;\n3) збори прокурорів окружних прокуратур - по два прокурори від кожної окружної прокуратури.\n2. Делегати на всеукраїнську конференцію прокурорів обираються шляхом таємного голосування простою більшістю голосів з числа вільно висунутих альтернативних кандидатів.\n3. Збори прокурорів скликаються керівником відповідної прокуратури, є повноважними, якщо на них присутні більше половини від загальної кількості прокурорів цієї прокуратури, та приймають рішення більшістю голосів від загальної кількості прокурорів відповідної прокуратури."
    },
    {
      "provision_ref": "art70",
      "section": "70",
      "title": "Стаття 70. Порядок проведення всеукраїнської конференції прокурорів",
      "content": "1. Всеукраїнська конференція прокурорів є повноважною за умови присутності на ній не менш двох третин від загальної кількості обраних делегатів.\n2. Всеукраїнську конференцію прокурорів відкриває голова Ради прокурорів України, а в разі його відсутності - заступник голови чи секретар Ради прокурорів України.\n3. Всеукраїнська конференція прокурорів обирає шляхом таємного голосування президію конференції, кількісний склад якої визначається рішенням конференції. Президія організовує роботу всеукраїнської конференції прокурорів.\n4. Всеукраїнська конференція прокурорів обговорює і затверджує порядок денний та регламент роботи конференції, обирає лічильну комісію, секретаріат та інші робочі органи конференції.\n5. Робота всеукраїнської конференції прокурорів протоколюється.\n6. Рішення всеукраїнської конференції прокурорів приймаються більшістю голосів від загальної кількості обраних делегатів голосуванням. Рішення з питань, зазначених у пунктах 2 , 3 частини другої статті 67 цього Закону, приймаються конференцією шляхом таємного голосування.\n7. Інші питання порядку проведення всеукраїнської конференції прокурорів регулюються регламентом, який приймається конференцією."
    },
    {
      "provision_ref": "art71",
      "section": "71",
      "title": "Стаття 71. Рада прокурорів України",
      "content": "1. У період між всеукраїнськими конференціями прокурорів вищим органом прокурорського самоврядування є Рада прокурорів України.\n2. До складу Ради прокурорів України входять п’ятнадцять осіб, з яких:\n1) два представники (прокурори) від Офісу Генерального прокурора;\n1 -1 ) один представник (прокурор) від Спеціалізованої антикорупційної прокуратури;\n2) п’ять представників (прокурорів) від обласних прокуратур;\n3) п’ять представників (прокурорів) від окружних прокуратур;\n4) два представники (вчені), призначені з’їздом представників юридичних вищих навчальних закладів та наукових установ.\n3. Рада прокурорів України є повноважною за умови обрання не менше одинадцяти членів.\n5. Прокурор, який перебуває на адміністративній посаді чи є членом відповідного органу, що здійснює дисциплінарне провадження, не може одночасно бути членом Ради прокурорів України.\n6. Строк повноважень члена Ради прокурорів України становить п’ять років без права повторного обрання.\n7. Члени Ради прокурорів України обирають на засіданні Ради із свого складу голову Ради прокурорів України, його заступника та секретаря.\n8. Рада прокурорів України у період між всеукраїнськими конференціями прокурорів організовує виконання рішень конференції, а також вирішує питання щодо скликання та проведення всеукраїнської конференції прокурорів. Повноваження та порядок роботи Ради прокурорів України визначаються цим Законом та положенням про Раду прокурорів України.\n9. Рада прокурорів України:\n1) {Дію пункту 1 частини дев'ятої статті 71 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} вносить рекомендації про призначення та звільнення прокурорів з адміністративних посад у випадках, передбачених цим Законом. У разі якщо Генеральний прокурор не погоджується з рекомендованою Радою прокурорів України кандидатурою і відмовляє у призначенні на посаду, він вносить на розгляд Ради прокурорів України іншу кандидатуру;\n2) організовує впровадження заходів щодо забезпечення незалежності прокурорів, поліпшення стану організаційного забезпечення діяльності прокуратур;\n3) розглядає питання правового захисту прокурорів, соціального захисту прокурорів та членів їхніх сімей і приймає відповідні рішення з цих питань;\n4) розглядає звернення прокурорів та інші повідомлення про загрозу незалежності прокурорів, вживає за наслідками розгляду відповідних заходів (повідомляє відповідні органи про підстави для притягнення до кримінальної, дисциплінарної чи іншої відповідальності; ініціює розгляд питання щодо вжиття заходів забезпечення безпеки прокурорів; оприлюднює заяви від імені прокурорського корпусу про факти порушення незалежності прокурора; звертається до міжнародних організацій з відповідними повідомленнями тощо);\n6) звертається з пропозиціями про вирішення питань діяльності прокуратури до органів державної влади та органів місцевого самоврядування;\n7) здійснює контроль за виконанням рішень органів прокурорського самоврядування;\n7 -1 ) надає роз’яснення щодо додержання вимог законодавства щодо врегулювання конфлікту інтересів у діяльності прокурорів, голови чи членів відповідного органу, що здійснює дисциплінарне провадження;\n8) здійснює інші повноваження, передбачені цим Законом."
    },
    {
      "provision_ref": "art72",
      "section": "72",
      "title": "Стаття 72. Забезпечення діяльності органів прокурорського самоврядування",
      "content": "1. Забезпечення роботи всеукраїнської конференції прокурорів, діяльності Ради прокурорів України здійснюється Офісом Генерального прокурора за рахунок коштів Державного бюджету України.\n2. Запит про обсяг коштів, необхідних для забезпечення діяльності органів прокурорського самоврядування, подається до Офісу Генерального прокурора Радою прокурорів України.\nГлава 3. Орган, що здійснює дисциплінарне провадження"
    },
    {
      "provision_ref": "art73",
      "section": "73",
      "title": "Стаття 73. Статус відповідного органу, що здійснює дисциплінарне провадження",
      "content": "1. Органом, що здійснює дисциплінарне провадження, є Кваліфікаційно-дисциплінарна комісія прокурорів, яка є колегіальним органом, що відповідно до повноважень, передбачених цим Законом, визначає рівень фахової підготовки осіб, які виявили намір зайняти посаду прокурора, та вирішує питання щодо дисциплінарної відповідальності прокурорів, переведення та звільнення прокурорів з посади.\n2. {Дію частини другої статті 73 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019, з урахуванням змін, внесених Законом № 1554-IX від 15.06.2021 } Відповідний орган, що здійснює дисциплінарне провадження, є юридичною особою, має печатку із зображенням Державного Герба України та своїм найменуванням, самостійний баланс та рахунки в органах Державного казначейства України.\n3. Порядок роботи відповідного органу, що здійснює дисциплінарне провадження, визначається положенням, прийнятим всеукраїнською конференцією прокурорів."
    },
    {
      "provision_ref": "art74",
      "section": "74",
      "title": "Стаття 74. Склад відповідного органу, що здійснює дисциплінарне провадження",
      "content": "1. До складу відповідного органу, що здійснює дисциплінарне провадження, входять одинадцять членів, які є громадянами України, мають вищу юридичну освіту та стаж роботи в галузі права не менше десяти років, з яких:\n1) п’ять прокурорів призначає всеукраїнська конференція прокурорів;\n2) дві особи (вчених) призначає з’їзд представників юридичних вищих навчальних закладів та наукових установ;\n3) одну особу (адвоката) призначає з’їзд адвокатів України;\n4) три особи призначає Уповноважений Верховної Ради України з прав людини за погодженням з комітетом Верховної Ради України, до предмету відання якого належить організація та діяльність органів прокуратури.\n2. Членом відповідного органу, що здійснює дисциплінарне провадження, не може бути призначений народний депутат України, представник Кабінету Міністрів України, центрального чи місцевого органу виконавчої влади, керівник, заступник керівника Тренінгового центру прокурорів України, суддя, працівник правоохоронного органу чи органу державного нагляду (контролю), прокурор, який перебуває на адміністративній посаді, а також більше однієї особи з числа наукових та науково-педагогічних працівників одного і того самого навчального закладу чи наукової установи.\n3. {Дію частини третьої статті 74 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019, з урахуванням змін, внесених Законом № 1554-IX від 15.06.2021 } Відповідний орган, що здійснює дисциплінарне провадження, є повноважною за умови призначення до її складу не менше дев’яти членів.\n4. {Дію частини четвертої статті 74 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019, з урахуванням змін, внесених Законом № 1554-IX від 15.06.2021 } Строк повноважень члена відповідного органу, що здійснює дисциплінарне провадження, становить три роки. Одна і та ж сама особа не може здійснювати повноваження члена комісії два строки підряд.\n5. Член відповідного органу, що здійснює дисциплінарне провадження, не може одночасно бути членом Ради прокурорів України.\n6. {Дію частини шостої статті 74 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019, з урахуванням змін, внесених Законом № 1554-IX від 15.06.2021 } Члени відповідного органу, що здійснює дисциплінарне провадження, працюють на постійній основі і на час виконання своїх обов’язків відряджаються до комісії.\n7. {Дію частини сьомої статті 74 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019, з урахуванням змін, внесених Законом № 1554-IX від 15.06.2021 } Умови оплати праці, соціального забезпечення членів відповідного органу, що здійснює дисциплінарне провадження, визначаються на засадах, встановлених для відповідної категорії державних службовців. За членами відповідного органу, що здійснює дисциплінарне провадження, які є прокурорами, зберігаються гарантії соціального забезпечення, визначені законодавством для прокурорів."
    },
    {
      "provision_ref": "art75",
      "section": "75",
      "title": "Стаття 75. Порядок проведення з’їзду представників юридичних вищих навчальних закладів та наукових установ",
      "content": "1. {Дію частини першої статті 75 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019, з урахуванням змін, внесених Законом № 1554-IX від 15.06.2021 } З’їзд представників юридичних вищих навчальних закладів та наукових установ скликається головою відповідного органу, що здійснює дисциплінарне провадження, не пізніш як за три місяці до закінчення строку повноважень членів цієї комісії, призначених за квотою з’їзду.\nРішення про дату, час та місце проведення з’їзду голова відповідного органу, що здійснює дисциплінарне провадження, розміщує на веб-сайті відповідного органу, що здійснює дисциплінарне провадження, і надсилає до відома до юридичних вищих навчальних закладів, юридичних факультетів вищих навчальних закладів та наукових установ.\n2. Від кожного юридичного вищого навчального закладу, юридичного факультету вищих навчальних закладів та наукових установ у з’їзді беруть участь по одному делегату.\nПро осіб, обраних делегатами, повідомляють голову відповідного органу, що здійснює дисциплінарне провадження, не пізніш як за десять днів до дня з’їзду.\n3. З’їзд є повноважним за умови присутності на ньому не менше двох третин від загальної кількості обраних делегатів.\n4. Відкриває з’їзд найстарший за віком делегат.\nЗ’їзд шляхом таємного голосування обирає головуючого та секретаря, обговорює і затверджує порядок денний та регламент роботи з’їзду, обирає лічильну комісію та інші робочі органи з’їзду.\n5. Кандидати на посади членів відповідного органу, що здійснює дисциплінарне провадження, які відповідають вимогам, передбаченим частинами першою та другою статті 74 цього Закону, визначаються за пропозицією делегатів з’їзду таємним голосуванням більшістю голосів присутніх на засіданні делегатів і включаються до бюлетеня для таємного голосування.\n6. Призначеним на посаду члена відповідного органу, що здійснює дисциплінарне провадження, вважається кандидат, який за результатами таємного голосування отримав більшість голосів обраних делегатів з’їзду.\n7. За результатами голосування головуючим і секретарем з’їзду підписується рішення про призначення членів відповідного органу, що здійснює дисциплінарне провадження, що оприлюднюється на веб-сайті відповідного органу, що здійснює дисциплінарне провадження.\n8. Скликання та проведення з’їзду представників юридичних вищих навчальних закладів та наукових установ у встановленому цієї статтею порядку проводиться виключно для цілей, передбачених цим Законом."
    },
    {
      "provision_ref": "art76",
      "section": "76",
      "title": "Стаття 76. Припинення повноважень члена відповідного органу, що здійснює дисциплінарне провадження",
      "content": "1. Повноваження члена відповідного органу, що здійснює дисциплінарне провадження, припиняються у разі:\n1) закінчення строку, на який його призначено;\n2) подання заяви про припинення повноважень за власним бажанням;\n3) вчинення дій, несумісних з посадою члена комісії;\n4) зайняття посади, передбаченої частиною другою статті 74 цього Закону;\n5) неможливості виконувати свої повноваження за станом здоров’я;\n6) набрання законної сили обвинувальним вироком щодо нього;\n7) припинення громадянства України або набуття громадянства іншої держави;\n8) визнання його безвісно відсутнім або оголошення померлим;\n9) його смерті.\n2. Повноваження члена відповідного органу, що здійснює дисциплінарне провадження, припиняються:\n1) з підстави, передбаченої пунктом 1 частини першої цієї статті, - з дня, наступного за днем закінчення строку, на який його призначено, без необхідності прийняття рішення комісією;\n2) з підстав, передбачених пунктами 2, 3, 5-8 частини першої цієї статті, - за рішенням комісії;\n3) з підстави, передбаченої пунктом 9 частини першої цієї статті, - у день смерті, без необхідності прийняття рішення комісією;\n4) з підстави, передбаченої пунктом 4 частини першої цієї статті, - у день призначення на посаду, передбачену частиною другою статті 74, - без необхідності прийняття рішення комісією.\nВідповідний орган, що здійснює дисциплінарне провадження, приймає рішення про припинення повноважень її члена з підстави, передбаченої пунктом 5 частини першої цієї статті, за наявності медичного висновку, що надається медичною комісією, утвореною центральним органом виконавчої влади у сфері охорони здоров’я, або за рішенням суду, що набрало законної сили, про визнання члена комісії обмежено дієздатним чи недієздатним."
    },
    {
      "provision_ref": "art77",
      "section": "77",
      "title": "Стаття 77. Повноваження відповідного органу, що здійснює дисциплінарне провадження",
      "content": "1. {Дію частини першої статті 77 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Відповідний орган, що здійснює дисциплінарне провадження:\n1) веде облік даних про кількість посад прокурорів, у тому числі вакантних та тимчасово вакантних;\n2) проводить добір кандидатів на посаду прокурора в установленому цим Законом порядку;\n3) бере участь у переведенні прокурорів;\n4) розглядає дисциплінарні скарги про вчинення прокурором дисциплінарного проступку та здійснює дисциплінарне провадження;\n5) за результатами дисциплінарного провадження і за наявності підстав, передбачених цим Законом, приймає рішення про накладення на прокурора Офісу Генерального прокурора, обласної та окружної прокуратури дисциплінарного стягнення або рішення про неможливість подальшого перебування особи на посаді прокурора;\n6) здійснює інші повноваження, передбачені законом.\n2. {Дію частини другої статті 77 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} Відповідний орган, що здійснює дисциплінарне провадження, для здійснення своїх повноважень має право ознайомлюватися з документами, отримувати їх копії, опитувати прокурорів та інших осіб, отримувати за письмовим запитом від органів державної влади, органів місцевого самоврядування, їх посадових осіб, керівників підприємств, установ, організацій незалежно від форми власності та підпорядкування, громадян, громадських об’єднань необхідну для проведення перевірки інформацію.\nОрган державної влади, орган місцевого самоврядування, їх посадові особи, керівники підприємств, установ, організацій незалежно від форми власності та підпорядкування, об’єднань громадян, громадяни, яким направлено запит відповідного органу, що здійснює дисциплінарне провадження, зобов’язані протягом десяти днів з дня його отримання надати відповідну інформацію. У разі необхідності зазначений строк може бути продовжений до 30 днів, про що відповідний орган, що здійснює дисциплінарне провадження, повідомляє безпосередньо у запиті.\n3. {Дію частини третьої статті 77 зупинено до 1 вересня 2021 року - див. абзац четвертий пункту 2 розділу II Закону № 113-IX від 19.09.2019} У разі ненадання органом державної влади, органом місцевого самоврядування, їх посадовими особами, керівниками державних підприємств, установ, організацій відповідному органу, що здійснює дисциплінарне провадження, прокурорів запитуваної інформації, вона може звернутися з відповідним позовом до суду в порядку, передбаченому законом.\n4. Прокурор, щодо якого проводиться дисциплінарне провадження, не несе відповідальності за відмову давати пояснення стосовно себе, членів своєї сім’ї чи близьких родичів, коло яких визначається законом."
    },
    {
      "provision_ref": "art78",
      "section": "78",
      "title": "Стаття 78. Організація роботи та проведення засідання відповідного органу, що здійснює дисциплінарне провадження",
      "content": "1. Відповідний орган, що здійснює дисциплінарне провадження, обирає із свого складу з числа прокурорів таємним голосуванням голову комісії строком на три роки.\n2. Голова відповідного органу, що здійснює дисциплінарне провадження, організовує її роботу та головує на її засіданнях, визначає обов’язки заступника, веде засідання комісії, представляє її у зносинах з органами державної влади, іншими державними органами, органами місцевого самоврядування, особами, установами та організаціями, з органами інших держав та міжнародними організаціями. Обов’язки голови відповідного органу, що здійснює дисциплінарне провадження, у разі його відсутності виконує заступник голови.\n3. Для вирішення питання щодо відкриття дисциплінарного провадження у відповідному органі, що здійснює дисциплінарне провадження, діє автоматизована система розподілу дисциплінарних скарг. Положення про автоматизовану систему розподілу дисциплінарних скарг затверджується відповідним органом, що здійснює дисциплінарне провадження, за погодженням з Радою прокурорів України.\n4. Секретар відповідного органу, що здійснює дисциплінарне провадження, організовує підготовку її засідань та несе відповідальність за організацію діловодства.\n5. Засідання відповідного органу, що здійснює дисциплінарне провадження, проводяться відкрито і гласно, крім випадків, установлених законом. Засідання комісії є повноважним, якщо на ньому присутні не менше дев’яти членів відповідного органу, що здійснює дисциплінарне провадження.\n6. Голова відповідного органу, що здійснює дисциплінарне провадження, визначає дату, час і місце проведення засідання відповідного органу, що здійснює дисциплінарне провадження, перелік питань, що вносяться на засідання, і не пізніш як за п’ять днів до засідання повідомляє про це інших членів відповідного органу, що здійснює дисциплінарне провадження, та забезпечує розміщення цих відомостей на її веб-сайті з урахуванням вимог, передбачених частиною четвертою статті 45 цього Закону.\n7. Рішення відповідного органу, що здійснює дисциплінарне провадження, вважається прийнятим, якщо за нього проголосувала більшість від її загального складу, передбаченого цим Законом. Рішення відповідного органу, що здійснює дисциплінарне провадження, викладаються в письмовій формі.\n8. У рішенні відповідного органу, що здійснює дисциплінарне провадження, зазначаються дата і місце його прийняття, члени комісії, які брали участь у засіданні, питання, що розглядалися, мотиви прийнятого рішення, а також порядок і строк оскарження рішення, в тому числі дозвіл особі, яка подала дисциплінарну скаргу, на оскарження рішення, якщо він наданий.\nРішення підписується головуючим та членами відповідного органу, що здійснює дисциплінарне провадження, які брали участь у засіданні. За наявності окремої думки, вона викладається у письмовій формі і додається до справи, про що головуючий повідомляє на засіданні, але зміст окремої думки виголошенню на засіданні не підлягає.\n9. Рішення відповідного органу, що здійснює дисциплінарне провадження, підлягає оприлюдненню на її веб-сайті у триденний строк з дня його прийняття, якщо інше не передбачено цим Законом.\n10. Особа, яка подала дисциплінарну скаргу про вчинення прокурором дисциплінарного проступку, має право оскаржити рішення відповідного органу, що здійснює дисциплінарне провадження, до Вищої ради правосуддя за наявності дозволу відповідного органу, що здійснює дисциплінарне провадження, на таке оскарження."
    },
    {
      "provision_ref": "art79",
      "section": "79",
      "title": "Стаття 79. Забезпечення діяльності відповідного органу, що здійснює дисциплінарне провадження",
      "content": "1. Організаційне забезпечення діяльності відповідного органу, що здійснює дисциплінарне провадження, здійснюється її секретаріатом.\n2. Питання прийняття на роботу, звільнення з роботи, притягнення до дисциплінарної відповідальності, а також умови оплати праці працівників секретаріату, умови їх побутового забезпечення і рівень соціального захисту визначаються Кодексом законів про працю України , Законом України \"Про державну службу\", цим Законом, іншими нормативно-правовими актами."
    },
    {
      "provision_ref": "art80",
      "section": "80",
      "title": "Стаття 80. Тренінговий центр прокурорів України",
      "content": "1. Тренінговий центр прокурорів України є державною установою, що здійснює підвищення кваліфікації прокурорів, державних службовців органів прокуратури та первинну підготовку прокурорів - стажистів окружних прокуратур.\nНа Тренінговий центр прокурорів України не поширюється законодавство про вищу освіту.\nДля забезпечення підвищення кваліфікації, проходження первинної підготовки прокурори, державні службовці можуть відряджатися до Тренінгового центру прокурорів України.\n2. Тренінговий центр прокурорів України є юридичною особою, що здійснює свою діяльність відповідно до цього Закону та статуту, який затверджується Генеральним прокурором.\nГенеральний прокурор призначає та звільняє з посад керівника Тренінгового центру прокурорів України та його заступників.\n3. Тренінговий центр прокурорів України функціонує при Офісі Генерального прокурора і може мати регіональні відділення."
    },
    {
      "provision_ref": "art81",
      "section": "81",
      "title": "Стаття 81. Заробітна плата прокурора",
      "content": "1. Заробітна плата прокурора регулюється цим Законом та не може визначатися іншими нормативно-правовими актами.\n2. Заробітна плата прокурора складається з посадового окладу, премій та надбавок за:\n1) вислугу років;\n2) виконання обов’язків на адміністративній посаді та інших виплат, передбачених законодавством.\nПреміювання прокурорів здійснюється в порядку, затвердженому Генеральним прокурором, за результатами оцінювання якості їх роботи за календарний рік у межах фонду преміювання, утвореного в розмірі не менш як 10 відсотків посадових окладів та економії фонду оплати праці.\nРозмір щорічної премії прокурора не може становити більше 30 відсотків розміру суми його посадового окладу, отриманої ним за відповідний календарний рік.\nЗаробітна плата прокурора - стажиста окружної прокуратури складається з посадового окладу, який установлюється в розмірі двох третин посадового окладу прокурора окружної прокуратури, та надбавки за вислугу років.\n3. Посадовий оклад прокурора окружної прокуратури становить 15 прожиткових мінімумів для працездатних осіб, розмір якого встановлено на 1 січня календарного року.\nЗ 1 січня 2021 року посадовий оклад прокурора окружної прокуратури становить 20 прожиткових мінімумів для працездатних осіб, розмір якого встановлено на 1 січня календарного року, а з 1 січня 2022 року - 25 прожиткових мінімумів для працездатних осіб, розмір якого встановлено на 1 січня календарного року.\n4. Посадові оклади інших прокурорів установлюються пропорційно до посадового окладу прокурора окружної прокуратури з коефіцієнтом:\n1) прокурора обласної прокуратури - 1,2;\n2) прокурора Офісу Генерального прокурора - 1,3.\n5. Посадові оклади прокурорів, які перебувають на адміністративних посадах, встановлюються у такому розмірі:\n1) Генерального прокурора - 1,7 посадового окладу прокурора Офісу Генерального прокурора;\n2) першого заступника Генерального прокурора - 1,5 посадового окладу прокурора Офісу Генерального прокурора;\n3) заступника Генерального прокурора - 1,3 посадового окладу прокурора Офісу Генерального прокурора;\n4) керівника підрозділу Офісу Генерального прокурора - 1,27-1,20 посадового окладу прокурора Офісу Генерального прокурора;\n5) заступника керівника підрозділу Офісу Генерального прокурора - 1,17-1,10 посадового окладу прокурора Офісу Генерального прокурора;\n6) керівника обласної прокуратури - 1,5 посадового окладу прокурора обласної прокуратури;\n7) першого заступника керівника обласної прокуратури - 1,4 посадового окладу прокурора обласної прокуратури;\n8) заступника керівника обласної прокуратури - 1,3 посадового окладу прокурора обласної прокуратури;\n9) керівника підрозділу обласної прокуратури - 1,27-1,20 посадового окладу прокурора обласної прокуратури;\n10) заступника керівника підрозділу обласної прокуратури - 1,17-1,10 посадового окладу прокурора обласної прокуратури;\n11) керівника окружної прокуратури - 1,5 посадового окладу прокурора окружної прокуратури;\n12) першого заступника керівника окружної прокуратури - 1,4 посадового окладу прокурора окружної прокуратури;\n13) заступника керівника окружної прокуратури - 1,3 посадового окладу прокурора окружної прокуратури;\n14) керівника підрозділу окружної прокуратури - 1,27-1,20 посадового окладу прокурора окружної прокуратури;\n15) заступника керівника підрозділу окружної прокуратури - 1,17-1,10 посадового окладу прокурора окружної прокуратури.\n6. Посадовий оклад прокурора Спеціалізованої антикорупційної прокуратури не може бути меншим за посадовий оклад керівника структурного підрозділу центрального управління Національного антикорупційного бюро України, що здійснює досудове розслідування.\nПосадові оклади прокурорів Спеціалізованої антикорупційної прокуратури, які, у тому числі, перебувають на адміністративних посадах, установлюються пропорційно до посадового окладу прокурора Спеціалізованої антикорупційної прокуратури з такими коефіцієнтами:\n1) заступник Генерального прокурора - керівник Спеціалізованої антикорупційної прокуратури - 2 посадові оклади прокурора Спеціалізованої антикорупційної прокуратури;\n2) перший заступник, заступник керівника Спеціалізованої антикорупційної прокуратури - 1,4 посадового окладу прокурора Спеціалізованої антикорупційної прокуратури;\n3) керівник управління, заступник керівника управління Спеціалізованої антикорупційної прокуратури - 1,3 посадового окладу прокурора Спеціалізованої антикорупційної прокуратури;\n4) керівник відділу Спеціалізованої антикорупційної прокуратури - 1,25 посадового окладу прокурора Спеціалізованої антикорупційної прокуратури;\n5) заступник керівника відділу Спеціалізованої антикорупційної прокуратури - 1,17 посадового окладу прокурора Спеціалізованої антикорупційної прокуратури;\n6) прокурор центрального апарату Спеціалізованої антикорупційної прокуратури - 1,1 посадового окладу прокурора Спеціалізованої антикорупційної прокуратури.\nПосадовий оклад державних службовців Спеціалізованої антикорупційної прокуратури встановлюється у розмірі, що дорівнює чотирьом розмірам посадового окладу, встановленого Кабінетом Міністрів України для працівників, які займають відповідні посади в центральних органах виконавчої влади.\nПрокурори та інші працівники Спеціалізованої антикорупційної прокуратури отримують премії, надбавки та інші виплати, передбачені цим Законом та іншими законами.\n7. Прокурорам виплачується щомісячна надбавка за вислугу років у розмірах: за наявності стажу роботи понад один рік - 10 відсотків, понад 3 роки - 15 відсотків, понад 5 років - 18 відсотків, понад 10 років - 20 відсотків, понад 15 років - 25 відсотків, понад 20 років - 30 відсотків, понад 25 років - 40 відсотків, понад 30 років - 45 відсотків, понад 35 років - 50 відсотків посадового окладу.\nПорядок виплати щомісячної надбавки за вислугу років прокурорам затверджується Кабінетом Міністрів України.\n9. Фінансування оплати праці прокурорів здійснюється за рахунок коштів Державного бюджету України."
    },
    {
      "provision_ref": "art82",
      "section": "82",
      "title": "Стаття 82. Відпустка прокурора",
      "content": "1. Прокурору надається щорічна оплачувана відпустка тривалістю 30 календарних днів з виплатою допомоги для оздоровлення в розмірі, що не перевищує середньомісячної заробітної плати прокурора.\n2. Прокурору, який має стаж роботи в органах прокуратури понад 10 років, надається додаткова оплачувана відпустка тривалістю 15 календарних днів.\n3. Прокурору надаються додаткові та інші відпустки, передбачені законом.\n4. Для виконання невідкладних і непередбачуваних завдань прокурори можуть бути відкликані з щорічної основної чи додаткової оплачуваної відпустки. Частина невикористаної відпустки надається прокурорам у будь-який час відповідного року чи приєднується до відпустки в наступному році з відповідним відшкодуванням непередбачуваних витрат у зв’язку з відкликанням із відпустки. Порядок такого відшкодування визначається Кабінетом Міністрів України."
    },
    {
      "provision_ref": "art83",
      "section": "83",
      "title": "Стаття 83. Матеріально-побутове забезпечення прокурора",
      "content": "1. Після призначення на посаду прокурор, який потребує поліпшення житлових умов, забезпечується службовим житлом за місцем знаходження прокуратури.\n2. Прокурор та члени його сім’ї користуються в установленому Кабінетом Міністрів України порядку безоплатним медичним обслуговуванням у державних закладах охорони здоров’я. Члени сім’ї прокурора, які проживають разом з ним, обслуговуються у тих медичних закладах, що й прокурор.\n3. Прокурору може надаватися матеріальна допомога для вирішення соціально-побутових питань у розмірі, що не перевищує середньомісячної заробітної плати прокурора."
    },
    {
      "provision_ref": "art84",
      "section": "84",
      "title": "Стаття 84. Заходи соціального захисту прокурора",
      "content": "1. Прокурор підлягає загальнообов’язковому державному соціальному страхуванню відповідно до законодавства про загальнообов’язкове державне соціальне страхування.\n2. Поховання прокурора, який загинув (помер) у зв’язку з виконанням службових обов’язків, або звільненого з посади, який помер внаслідок заподіяння тілесних ушкоджень або іншої шкоди здоров’ю, пов’язаних з виконанням службових обов’язків, здійснюється за рахунок коштів, що виділяються органам прокуратури у порядку та розмірах , встановлених Кабінетом Міністрів України. За сім’єю загиблого зберігається право на одержання житла на умовах і підставах, що існували на час загибелі прокурора.\n3. За пенсіонерами і членами їхніх сімей зберігаються гарантії соціального захисту, передбачені цим Законом та іншими законодавчими актами. Пенсіонери і члени їхніх сімей, що проживають разом із ними, мають також право на безкоштовне медичне обслуговування в тих медичних закладах, в яких вони перебували на обліку до виходу на пенсію прокурора."
    },
    {
      "provision_ref": "art85",
      "section": "85",
      "title": "Стаття 85. Матеріально-побутове забезпечення та соціальний захист працівників органів прокуратури",
      "content": "1. Розмір посадових окладів, надбавок за вислугу років та інших виплат працівників органів прокуратури (державних службовців, службовців, інших працівників) встановлюються Кабінетом Міністрів України.\n2. Питання матеріально-побутового забезпечення та соціального захисту працівників органів прокуратури, не врегульовані цим Законом, визначаються Законом України \"Про державну службу\" та іншими законодавчими актами."
    },
    {
      "provision_ref": "art86",
      "section": "86",
      "title": "Стаття 86. Пенсійне забезпечення працівників прокуратури",
      "content": "1. Прокурори мають право на пенсійне забезпечення за вислугу років незалежно від віку за наявності на день звернення вислуги років не менше:\nпо 30 вересня 2011 року - 20 років, у тому числі стажу роботи на посадах прокурорів не менше 10 років;\nз 1 жовтня 2011 року по 30 вересня 2012 року - 20 років 6 місяців, у тому числі стажу роботи на посадах прокурорів не менше 10 років 6 місяців;\nз 1 жовтня 2012 року по 30 вересня 2013 року - 21 рік, у тому числі стажу роботи на посадах прокурорів не менше 11 років;\nз 1 жовтня 2013 року по 30 вересня 2014 року - 21 рік 6 місяців, у тому числі стажу роботи на посадах прокурорів не менше 11 років 6 місяців;\nз 1 жовтня 2014 року по 30 вересня 2015 року - 22 роки, у тому числі стажу роботи на посадах прокурорів не менше 12 років;\nз 1 жовтня 2015 року по 30 вересня 2016 року - 22 роки 6 місяців, у тому числі стажу роботи на посадах прокурорів не менше 12 років 6 місяців;\nз 1 жовтня 2016 року по 30 вересня 2017 року - 23 роки, у тому числі стажу роботи на посадах прокурорів не менше 13 років;\nз 1 жовтня 2017 року по 30 вересня 2018 року - 23 роки 6 місяців, у тому числі стажу роботи на посадах прокурорів не менше 13 років 6 місяців;\nз 1 жовтня 2018 року по 30 вересня 2019 року - 24 роки, у тому числі стажу роботи на посадах прокурорів не менше 14 років;\nз 1 жовтня 2019 року по 30 вересня 2020 року - 24 роки 6 місяців, у тому числі стажу роботи на посадах прокурорів не менше 14 років 6 місяців;\nз 1 жовтня 2020 року і пізніше - 25 років, у тому числі стажу роботи на посадах прокурорів не менше 15 років.\n2. Пенсія призначається в розмірі 60 відсотків від суми їхньої місячної (чинної) заробітної плати, до якої включаються всі види оплати праці, з якої було сплачено єдиний внесок на загальнообов’язкове державне соціальне страхування, а до 1 січня 2011 року - страхові внески на загальнообов’язкове державне пенсійне страхування, одержуваної перед місяцем звернення за призначенням пенсії.\n3. Розмір виплат (крім посадових окладів, надбавок за вислугу років), що включаються в заробіток для обчислення пенсії, визначається за вибором того, хто звернувся за пенсією, за будь-які 60 календарних місяців такої роботи підряд перед зверненням за пенсією незалежно від наявності перерв протягом цього періоду на даній роботі.\n4. Середньомісячна сума зазначених виплат за 60 календарних місяців визначається шляхом ділення загальної суми таких виплат на 60. Коригування зазначених виплат проводиться із застосуванням коефіцієнта загального підвищення розмірів посадового окладу та надбавок до нього. Посадовий оклад, надбавки за вислугу років під час призначення пенсії враховуються в розмірах за останньою займаною посадою прокурора, встановлених на момент виникнення права на перерахунок пенсії за вислугу років.\n5. Працівникам, які не мають вислуги років, передбаченої частиною першою цієї статті, за наявності необхідного стажу роботи на посадах прокурорів, а також страхового стажу, необхідного для призначення пенсії за віком у мінімальному розмірі, передбаченого абзацом першим частини першої статті 28 Закону України \"Про загальнообов’язкове державне пенсійне страхування\", після досягнення чоловіками 57 років, а жінками віку, що на п’ять років менше, ніж пенсійний вік, установлений статтею 26 Закону України \"Про загальнообов’язкове державне пенсійне страхування\", пенсія призначається у розмірі, пропорційному кількості повних років роботи на прокурорських посадах, із розрахунку 60 відсотків місячної заробітної плати за відповідну вислугу років, передбачену частиною першою цієї статті. Передбачене цією частиною зниження віку для жінок застосовується також до завершення періоду підвищення віку виходу на пенсію до 1 січня 2022 року. До досягнення віку, встановленого цією частиною, право на пенсію за віком мають чоловіки 1960 року народження і старші після досягнення ними такого віку:\n55 років - які народилися по 31 грудня 1957 року;\n55 років 6 місяців - які народилися з 1 січня 1958 року по 31 грудня 1958 року;\n56 років - які народилися з 1 січня 1959 року по 31 грудня 1959 року;\n56 років 6 місяців - які народилися з 1 січня 1960 року по 31 грудня 1960 року.\n6. До вислуги років, що дає право на пенсію згідно з цією статтею, зараховується час роботи на посадах прокурорів (в тому числі адміністративних) органів прокуратури, стажистами, на посадах помічників і старших помічників прокурорів;\nслідчими, суддями;\nна посадах начальницького складу органів внутрішніх справ, податкової міліції, кримінально-виконавчої служби, офіцерського складу Збройних Сил України, Служби безпеки України, інших утворених відповідно до законодавства України військових формувань, на посадах державних службовців, які обіймають особи з вищою юридичною освітою;\nу науково-навчальних закладах Офісу Генерального прокурора працівникам, яким до набрання чинності цим законом було присвоєно класні чини (працівникам військової прокуратури - відповідні військові звання), у тому числі час наукової та викладацької роботи в інших науково-навчальних закладах, якщо вони мали науковий ступінь чи вчене звання;\nна адміністративних та викладацьких посадах, посадах наукових працівників у Тренінговому центрі прокурорів України;\nна виборних посадах у державних органах, на посадах в інших організаціях, якщо працівники, яким до набрання чинності цим Законом було присвоєно класні чини (працівникам військової прокуратури - відповідні військові звання), були направлені туди, а потім повернулися в органи прокуратури;\nвійськова служба, половина строку навчання у вищих юридичних навчальних закладах денної форми навчання або на юридичних факультетах вищих навчальних закладів денної форми навчання;\nвідпустка по догляду за дитиною до досягнення нею трирічного віку, якщо така відпустка надавалася.\n7. До пенсії за вислугу років, призначеної згідно з цією статтею, встановлюються надбавки на утримання непрацездатних членів сім’ї та на догляд за одиноким пенсіонером у розмірах і за умов, передбачених чинним законодавством.\n8. Право на пенсію за вислугу років мають особи, які безпосередньо перед зверненням за призначенням такої пенсії працюють в органах прокуратури чи в науково-навчальних закладах Офісу Генерального прокурора, а також особи, звільнені з прокурорських посад органів прокуратури за станом здоров’я, у зв’язку з ліквідацією чи реорганізацією органу прокуратури, в якому особа обіймає посаду, або у зв’язку із скороченням кількості прокурорів, у зв’язку з обранням їх на виборні посади в органах державної влади чи органах місцевого самоврядування. Ветеранам війни, які мають необхідний стаж роботи для призначення пенсії за вислугу років, така пенсія призначається незалежно від того, чи працювали вони в органах прокуратури перед зверненням за призначенням пенсії.\n9. Прокурорам, визнаним особами з інвалідністю I або II групи, призначається пенсія по інвалідності в розмірах, передбачених частиною другою цієї статті, за наявності стажу роботи в органах прокуратури не менше 10 років.\n10. У разі обрання прокурора, який має право на отримання пенсії за вислугу років або набуває таке право під час роботи на виборній посаді, народним депутатом України він має право на пенсію, що обчислюється із заробітку народного депутата України, або на пенсійне забезпечення за вислугу років на службі в органах прокуратури за його вибором.\n11. Прокурорам, які мають одночасно право на різні державні пенсії, призначається одна пенсія за їхнім вибором.\n12. Особи, звільнені з роботи в порядку дисциплінарного стягнення з позбавленням класного чину або позбавлені класного чину за вироком суду, втрачають право на пенсійне забезпечення за вислугою років. Права на одержання пенсії, передбаченої цією статтею, позбавляються також особи, звільнені з роботи у зв’язку з засудженням за умисне кримінальне правопорушення, вчинене з використанням свого посадового становища, або притягненням до адміністративної відповідальності за вчинення правопорушення, пов’язаного з корупцією. У таких випадках пенсія прокурорам і слідчим призначається на загальних підставах.\nОсоби, засуджені до обмеження волі або позбавлення волі за вчинення кримінального правопорушення, передбаченого статтями 109 , 110 , 110 -2 , 111 , частинами третьою - восьмою статті 111 -1 , статтями 111 -2 , 113 , 114 , 114 -1 , 258 , 258 -2 , 258 -3 , 258 -5 , 260 , 437 , 438 , 441 , 442 , 442 -1 , 447 Кримінального кодексу України, позбавляються права на призначення та виплату пенсії за цим Законом. Таким особам пенсія призначається та виплачується відповідно до Закону України \"Про загальнообов’язкове державне пенсійне страхування\". Протягом строку відбування покарання у виді обмеження волі або позбавлення волі за вчинення кримінального правопорушення, передбаченого зазначеними статтями Кримінального кодексу України, пенсія, призначена за цим Законом, призначається та виплачується відповідно до Закону України \"Про загальнообов’язкове державне пенсійне страхування\" в розмірі, що не перевищує розміру прожиткового мінімуму, встановленого для осіб, які втратили працездатність, визначеного законом (з урахуванням надбавок, підвищень, додаткової пенсії, цільової грошової допомоги, пенсії за особливі заслуги перед Україною, компенсаційних виплат, індексації та інших доплат до пенсії, доплат до надбавок окремим категоріям осіб, які мають особливі заслуги перед Батьківщиною, встановлених законодавством). З першого числа місяця, наступного за місяцем звільнення від відбування покарання у виді обмеження волі або позбавлення волі за вчинення кримінального правопорушення, передбаченого зазначеними статтями Кримінального кодексу України, особам, які отримували пенсію за цим Законом, пенсія призначається та виплачується відповідно до Закону України \"Про загальнообов’язкове державне пенсійне страхування\".\n13. Пенсії за вислугу років відповідно до цієї статті призначаються, перераховуються і виплачуються уповноваженими на це державними органами.\n14. За пенсіонерами і членами їхніх сімей зберігаються пільги і гарантії соціального захисту, передбачені цим Законом та іншими законодавчими актами. Пенсіонери і члени їхніх сімей, що проживають разом із ними, мають також право на безкоштовне медичне обслуговування в тих медичних закладах, в яких вони перебували на обліку до виходу на пенсію працівника прокуратури.\n15. Тимчасово, по 31 грудня 2017 року:\nособам (крім осіб з інвалідністю I та II груп, осіб з інвалідністю внаслідок війни III групи та учасників бойових дій, осіб, на яких поширюється дія пункту 1 статті 10 Закону України \"Про статус ветеранів війни, гарантії їх соціального захисту\"), які працюють на посадах та на умовах, передбачених цим Законом, які займають посади державної служби, визначені Законом України від 10 грудня 2015 року № 889-VIII \"Про державну службу\", а також працюють на посадах та на умовах, передбачених Законом України \"Про судоустрій і статус суддів\" , призначені пенсії/щомісячне довічне грошове утримання не виплачуються;\nу період роботи на інших посадах/роботах пенсія, призначена особі відповідно до цієї статті (крім осіб з інвалідністю I та II груп, осіб з інвалідністю внаслідок війни III групи та учасників бойових дій, осіб, на яких поширюється дія пункту 1 статті 10 Закону України \"Про статус ветеранів війни, гарантії їх соціального захисту\"), розмір якої перевищує 150 відсотків прожиткового мінімуму, встановленого для осіб, які втратили працездатність, виплачується в розмірі 85 відсотків призначеного розміру, але не менше 150 відсотків прожиткового мінімуму, встановленого для осіб, які втратили працездатність.\nЗ 1 січня 2018 року пенсія, призначена відповідно до цієї статті, у період роботи на посадах, які дають право на призначення пенсії/щомісячного довічного грошового утримання у порядку та на умовах, передбачених цим Законом, законами України \"Про статус народного депутата України\" , \"Про державну службу\" , \"Про судоустрій і статус суддів\" , виплачується в розмірі, обчисленому відповідно до Закону України \"Про загальнообов’язкове державне пенсійне страхування\".\nПісля звільнення з роботи виплата пенсії відповідно до цього Закону поновлюється.\nМаксимальний розмір пенсії (з урахуванням надбавок, підвищень, додаткової пенсії, цільової грошової допомоги, пенсії за особливі заслуги перед Україною, індексації та інших доплат до пенсії, встановлених законодавством, крім доплати до надбавок окремим категоріям осіб, які мають особливі заслуги перед Батьківщиною) не може перевищувати десяти прожиткових мінімумів, встановлених для осіб, які втратили працездатність. Тимчасово, по 31 грудня 2017 року, максимальний розмір пенсії (з урахуванням надбавок, підвищень, додаткової пенсії, цільової грошової допомоги, пенсії за особливі заслуги перед Україною, індексації та інших доплат до пенсії, встановлених законодавством, крім доплати до надбавок окремим категоріям осіб, які мають особливі заслуги перед Батьківщиною) не може перевищувати 10740 гривень.\n19. Пенсія у зв’язку з втратою годувальника призначається непрацездатним членам сім’ї прокурора або слідчого, які були на його утриманні на момент смерті (при цьому дітям пенсія призначається незалежно від того, чи були вони на утриманні годувальника), за наявності у померлого годувальника стажу роботи в органах прокуратури не менше 10 років, у розмірі 60 відсотків середньомісячного (чинного) заробітку на одного члена сім’ї, 70 відсотків - на двох і більше членів сім’ї. До непрацездатних членів сім’ї померлого прокурора або слідчого належать особи, зазначені у статті 36 Закону України \"Про загальнообов’язкове державне пенсійне страхування\".\n20. {Положення частини двадцятої статті 86 визнане таким, що не відповідає Конституції України (є неконституційним), згідно з Рішенням Конституційного Суду № 7-р(ІІ)/2019 від 13.12.2019 } Умови та порядок перерахунку призначених пенсій працівникам прокуратури визначаються Кабінетом Міністрів України."
    },
    {
      "provision_ref": "art87",
      "section": "87",
      "title": "Стаття 87. Особливості забезпечення функціонування прокуратури",
      "content": "1. Держава забезпечує фінансування та належні умови функціонування прокуратури і діяльності прокурорів.\n2. Забезпечення функціонування системи прокуратури передбачає:\n1) визначення у Державному бюджеті України видатків на фінансування прокуратури не нижче рівня, що забезпечує можливість повного і незалежного здійснення її повноважень відповідно до закону;\n2) законодавче гарантування повного і своєчасного фінансування прокуратури;\n3) гарантування достатнього рівня соціального забезпечення прокурорів."
    },
    {
      "provision_ref": "art88",
      "section": "88",
      "title": "Стаття 88. Система забезпечення функціонування прокуратури",
      "content": "1. В Україні діє єдина система забезпечення функціонування прокуратури.\n2. Органи прокуратури, інші органи державної влади беруть участь в організаційному забезпеченні діяльності прокуратури у випадках і порядку, визначених цим та іншими законами."
    },
    {
      "provision_ref": "art89",
      "section": "89",
      "title": "Стаття 89. Засади фінансування прокуратури",
      "content": "1. Фінансування прокуратури здійснюється за рахунок коштів Державного бюджету України, а також інших джерел, не заборонених законодавством, у тому числі у випадках, передбачених міжнародними договорами України або проектами міжнародної технічної допомоги, зареєстрованими в установленому порядку.\n2. Функції головного розпорядника коштів Державного бюджету України щодо фінансового забезпечення діяльності прокуратури здійснюються Офісом Генерального прокурора."
    },
    {
      "provision_ref": "art90",
      "section": "90",
      "title": "Стаття 90. Порядок фінансування прокуратури",
      "content": "1. Фінансування прокуратури здійснюється згідно з кошторисами і щомісячними розписами видатків, затвердженими Генеральним прокурором, у межах річної суми видатків, передбачених Державним бюджетом України на поточний бюджетний період.\nФінансування Спеціалізованої антикорупційної прокуратури здійснюється згідно з кошторисами, затвердженими заступником Генерального прокурора - керівником Спеціалізованої антикорупційної прокуратури, у межах річної суми видатків, передбачених Державним бюджетом України на поточний бюджетний період."
    },
    {
      "provision_ref": "art91",
      "section": "91",
      "title": "Стаття 91. Забезпечення потреб прокурора, пов’язаних з його професійною діяльністю",
      "content": "1. Прокурор забезпечується окремим робочим місцем та необхідними для роботи засобами.\n2. Органи прокуратури забезпечуються транспортними і матеріально-технічними засобами у порядку , затвердженому Генеральним прокурором, у межах видатків, затверджених у Державному бюджеті України на утримання органів прокуратури.\n3. Місцеві державні адміністрації та органи місцевого самоврядування забезпечують розташовані на їх території органи та установи прокуратури відповідними службовими приміщеннями на умовах оренди."
    },
    {
      "provision_ref": "art92",
      "section": "92",
      "title": "Стаття 92. Міжнародно-правове співробітництво з компетентними органами іноземних держав у сфері кримінального судочинства",
      "content": "1. Органи прокуратури згідно з міжнародними договорами України, згода на обов’язковість яких надана Верховною Радою України, та кримінальним процесуальним законодавством України здійснюють співробітництво з компетентними органами інших держав з питань проведення процесуальних дій при розслідуванні кримінальних правопорушень, видачі осіб, які їх вчинили, перейнятті кримінального провадження та з інших питань, передбачених такими договорами. У разі відсутності міжнародного договору України співробітництво у цій сфері здійснюється органами прокуратури України на підставі взаємних письмових гарантій.\nСпівробітництво органів прокуратури з компетентними органами інших держав не може здійснюватися всупереч конституційним гарантіям України та її договірним зобов’язанням щодо прав людини.\n2. У випадках, передбачених законодавством, Офіс Генерального прокурора є центральним органом, відповідальним за виконання міжнародних договорів України.\n3. Якщо міжнародним договором України передбачено безпосередній порядок співробітництва під час кримінального провадження, обласні прокуратури здійснюють таке співробітництво у межах своєї компетенції."
    },
    {
      "provision_ref": "art93",
      "section": "93",
      "title": "Стаття 93. Міжвідомчі міжнародні договори України, що укладаються Офісом Генерального прокурора",
      "content": "1. Офіс Генерального прокурора в порядку, передбаченому Законом України \"Про міжнародні договори України\", бере участь у підготовці міжнародних договорів України щодо співробітництва у сфері кримінального судочинства, укладає міжвідомчі міжнародні договори України про співробітництво з питань діяльності прокуратури з відповідними державними органами іноземних держав і міжнародними організаціями, до компетенції яких належать питання, що регулюються договорами."
    },
    {
      "provision_ref": "art94",
      "section": "94",
      "title": "Стаття 94. Порядок укладення, виконання та денонсації міжнародних міжвідомчих договорів України, що укладаються Офісом Генерального прокурора",
      "content": "1. Пропозиції щодо укладення Офісом Генерального прокурора міжнародних договорів України міжвідомчого характеру погоджуються з Міністерством закордонних справ України.\n2. Рішення про проведення переговорів і підписання міжвідомчих міжнародних договорів, що укладаються Офісом Генерального прокурора, у тому числі щодо надання повноважень на здійснення таких дій, приймається Генеральним прокурором. Ведення переговорів щодо підготовки тексту міжвідомчого міжнародного договору України, його укладення, встановлення його автентичності або підписання такого міжвідомчого міжнародного договору України здійснюється лише уповноваженими на те особами.\n3. Міжвідомчі міжнародні договори України, укладені Офісом Генерального прокурора, що набрали чинності для України, публікуються у Зібранні діючих міжнародних договорів України та інформаційному бюлетені \"Офіційний вісник України\".\nМіжвідомчі міжнародні договори України, укладені Офісом Генерального прокурора, реєструються у Міністерстві юстиції України відповідно до законодавства. Оригінали текстів міжнародних міжвідомчих договорів України зберігаються у Міністерстві закордонних справ України.\nКонтроль автентичності текстів міжвідомчих міжнародних договорів України, укладених Офісом Генерального прокурора, українською та іноземною мовами здійснюється Міністерством закордонних справ України.\n4. Денонсація міжнародних міжвідомчих договорів України, укладених Офісом Генерального прокурора, здійснюється Офісом Генерального прокурора.\n1. Цей Закон набирає чинності з 15 липня 2015 року, крім:\nпункту 5 розділу XII (крім підпунктів 3 , 5 , 8 , 9 , 12 , 20 , 42 , 49 , 63 , 67 ), розділу XIII цього Закону, які набирають чинності з дня, наступного за днем його опублікування;\nстатей 21 , 28-38 , 42 , 44-50 , 62-63 , 65-79 цього Закону, які набирають чинності 15 квітня 2017 року;\nстатті 12 та Додатка до цього Закону щодо переліку та територіальної юрисдикції місцевих прокуратур, які набирають чинності з 15 грудня 2015 року.\n2. До затвердження всеукраїнською конференцією прокурорів Кодексу професійної етики та поведінки прокурорів застосовуються положення Кодексу професійної етики та поведінки працівників прокуратури , схваленого всеукраїнською конференцією працівників прокуратури 28 листопада 2012 року та затвердженого наказом Генерального прокурора України від 28 листопада 2012 року № 123.\n3. Визнати такими, що втратили чинність із набранням чинності цим Законом:\n1) Закон України \"Про прокуратуру\" (Відомості Верховної Ради України, 1991 р., № 53, ст. 793, № 50, ст. 474; 1995 р., № 11, ст. 71, № 34, ст. 268; 2001 р., № 9, ст. 38, № 44, ст. 233; 2002 р., № 17, ст. 117, ст. 125; 2003 р., № 29, ст. 233, № 30, ст. 247; 2004 р., № 8, ст. 66; 2005 р., № 2, ст. 32, № 6, ст. 132, № 11, ст. 198; 2006 р., № 1, ст. 18, № 19-20, ст. 156; 2007 р., № 7-8, ст. 66, № 33, ст. 442; 2008 р., №№ 5-8, ст. 78, № 48, ст. 357; 2010 р., № 37, ст. 497, №№ 41-45, ст. 529; 2011 р., № 23, ст. 160, № 30, ст. 279; 2012 р., № 12-13, ст. 82; 2013 р., № 14, ст. 89, № 21, ст. 208, № 37, ст. 490, № 39, ст. 517; 2014 р., № 11, ст.132, № 17, ст. 593, № 20-21, ст. 745, № 22, ст. 816; із змінами, внесеними Законом України від 14 серпня 2014 року № 1642-VII), крім пункту 8 частини першої статті 15, частини четвертої статті 16, абзацу першого частини другої статті 46 -2 , статті 47, частини першої статті 49, частини п’ятої статті 50, частин третьої, четвертої, шостої та одинадцятої статті 50 -1 , частини третьої статті 51 -2 , статті 53 щодо класних чинів (їх дія поширюється на осіб, яким присвоєно класні чини до набрання чинності цим Законом), статті 55 щодо посвідчення працівника прокуратури, статті 2 у частині підстав звільнення з посади Генерального прокурора України, а також статті 13 щодо функціонування в системі органів прокуратури міських, районних, міжрайонних, районних у містах прокуратур, яка втрачає чинність з 15 грудня 2015 року;\n2) Закон України \"Про внесення змін до Закону України \"Про прокуратуру\" та Кримінально-процесуального кодексу України\" (Відомості Верховної Ради України, 1993 р., № 22, ст. 229);\n3) Постанову Верховної Ради України від 5 листопада 1991 року \"Про введення в дію Закону України \"Про прокуратуру\" (Відомості Верховної Ради України, 1991 р., № 53, ст. 794);\n4) Постанову Верховної Ради України від 6 листопада 1991 року \"Про затвердження структури Генеральної прокуратури України\" (Відомості Верховної Ради України, 1992 р., № 4, ст. 16; 1993 р., № 49, ст. 466).\n4. Постанови Верховної Ради України від 6 листопада 1991 року \"Про затвердження Положення про класні чини працівників органів прокуратури України\" (Відомості Верховної Ради України, 1992 р., № 4, ст. 14) та \"Про затвердження Дисциплінарного статуту прокуратури України\" (Відомості Верховної Ради України, 1992 р., № 4, ст. 15; 2013 р., № 14, ст. 89; 2014 р., № 12, ст. 178) втрачають чинність одночасно з втратою чинності пунктом 8 частини першої статті 15, частиною четвертою статті 16, абзацом першим частини другої статті 46 -2 , статтею 47, частиною першою статті 49, частиною п’ятою статті 50, частинами третьою, четвертою, шостою та одинадцятою статті 50 -1 , частиною третьою статті 51 -2 , статтею 53 щодо класних чинів Закону України \"Про прокуратуру\" (Відомості Верховної Ради України, 1991 р., № 53, ст. 793 із наступними змінами).\n5. Внести зміни до таких законодавчих актів України:\n1) у Кодексі законів про працю України (Відомості Верховної Ради УРСР, 1971 р., додаток до № 50, ст. 375):\nа) частину першу статті 43 доповнити словами \"крім випадків, коли розірвання трудового договору із зазначених підстав здійснюється з прокурором, працівником органу внутрішніх справ, Служби безпеки України, Державного бюро розслідувань України чи органу, що здійснює контроль за додержанням податкового законодавства\";\nб) у частині четвертій статті 136 слова \"або за заявою прокурора\" виключити;\nв) пункт 2 статті 231 виключити;\nг) у частині четвертій статті 233 слова \"або прокурора\" виключити;\nґ) статтю 252 доповнити частиною дев’ятою такого змісту:\n\"Положення цієї статті в частині особливостей притягнення до дисциплінарної відповідальності та звільнення не поширюються на прокурорів, працівників органів внутрішніх справ, Служби безпеки України, Державного бюро розслідувань України та органів, що здійснюють контроль за додержанням податкового законодавства\";\nд) частину третю статті 259 виключити;\n2) у Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\nа) у статті 7 :\nу частині четвертій слова \"прокурорським наглядом\" виключити;\nдоповнити частиною п’ятою такого змісту:\n\"Прокурор здійснює нагляд за додержанням законів при застосуванні заходів впливу за адміністративні правопорушення шляхом реалізації повноважень щодо нагляду за додержанням законів при застосуванні заходів примусового характеру, пов’язаних з обмеженням особистої свободи громадян\";\nб) у частині першій статті 15 слова \"чи окремої постанови судді або подання прокурора\" виключити;\nв) абзац перший статті 185 -4 доповнити словами \"під час досудового розслідування\";\nг) у статті 185 -6 :\nу назві слова \"чи окремої постанови судді або подання прокурора\" виключити;\nв абзаці першому частини першої слова \"чи окремої постанови судді\" та \"чи окрему постанову судді\" виключити, а слово \"них\" замінити словом \"ній\";\nчастину другу виключити;\nґ) частину другу статті 185 -8 викласти в такій редакції:\n\"Ухилення від виконання законних вимог прокурора щодо прибуття в орган прокуратури, -\nтягне за собою накладення штрафу від двадцяти до вісімдесяти неоподатковуваних мінімумів доходів громадян\";\nд) у статті 188 -35 :\nназву викласти в такій редакції:\n\" Стаття 188 -35 . Невиконання законних вимог Вищої кваліфікаційної комісії суддів України, Кваліфікаційно-дисциплінарної комісії прокурорів або членів цих органів щодо надання інформації \";\nабзац перший частини першої після слів \"члена Вищої кваліфікаційної комісії суддів України\" доповнити словами \"Кваліфікаційно-дисциплінарної комісії прокурорів, члена Кваліфікаційно-дисциплінарної комісії прокурорів\";\nе) у частині першій статті 255 :\nу пункті 1:\nв абзаці другому слова і цифри \"частини перша і друга статті 127 -1 , стаття 130\" замінити словом і цифрами \"статті 127 -1 , 130\";\nабзац \"секретаріату Уповноваженого Верховної Ради України з прав людини (статті 188 -39 , 188 -40 )\" виключити;\nпункт 8 викласти в такій редакції:\n\"8) слідчий (частина четверта статті 184, статті 185 -4 , 185 -11 )\";\nдоповнити пунктами 8 -1 , 9 -2 -9 -4 такого змісту:\n\"8 -1 ) уповноважені особи секретаріату Уповноваженого Верховної Ради України з прав людини або представники Уповноваженого Верховної Ради України з прав людини (статті 188 -39 , 188 -40 , 212 -3 (крім порушень права на інформацію відповідно до Закону України \"Про адвокатуру та адвокатську діяльність\")\";\n\"9 -2 ) голова, заступник голови Вищої ради юстиції (стаття 188 -32 );\n9 -3 ) голова, заступник голови Вищої кваліфікаційної комісії суддів України (стаття 188 -35 (у частині невиконання законних вимог Вищої кваліфікаційної комісії суддів України або її члена);\n9 -4 ) голова, заступник голови Кваліфікаційно-дисциплінарної комісії прокурорів (стаття 188 -35 (у частині невиконання законних вимог Кваліфікаційно-дисциплінарної комісії прокурорів або її члена)\";\nпункт 11 викласти в такій редакції:\n\"11) прокурор (статті 172 -4 -172 -9 , 185 -4 , 185 -8 , 185 -11 )\";\nє) у частині четвертій статті 257 слово \"прокурору\" виключити;\nж) у статті 267:\nу частині першій слово \"прокуророві\" виключити;\nу частині другій слова \"або внесення подання прокурора\" виключити;\nз) четверте речення частини другої статті 279 виключити;\nи) у назві глави 24 слова \"або внесення на неї подання прокурора\" виключити;\nі) у частині першій статті 287 слово \"прокурором\" замінити словами \"прокурором у випадках, передбачених частиною п’ятою статті 7 цього Кодексу\";\nї) частину третю статті 288 виключити;\nй) у статті 289 слово \"прокурора\" виключити;\nк) статтю 290 виключити;\nл) у статті 291 слова \"(внесення подання прокурора)\" виключити;\nм) у статті 292 :\nу назві та тексті слова \"і подання прокурора\" виключити;\nу тексті слово \"розглядаються\" замінити словом \"розглядається\", а слово \"їх\" - словом \"її\";\nн) у статті 293:\nу назві слова \"і подання прокурора\" виключити;\nв абзаці першому та пункті 1 частини першої слова \"або подання прокурора\" виключити;\nо) у частині другій статті 294 слова \"або прокурором\" виключити;\nп) частину другу статті 295 виключити;\nр) у частині другій статті 299 слова \"або внесенні на неї подання прокурора\" та \"або подання\" виключити;\nс) у частині першій статті 303 слова \"або внесення на неї подання прокурора\" та \"або подання прокурора\" виключити;\nт) у частині першій статті 307 слова \"або внесення на неї подання прокурора\" та \"або подання\" виключити;\n3) у Господарському процесуальному кодексі України (Відомості Верховної Ради України, 1992 р., № 6, ст. 56):\nа) частину другу статті 2 доповнити реченнями такого змісту: \"Прокурор, який звертається до господарського суду в інтересах держави, повинен обґрунтувати наявність підстав для здійснення представництва інтересів держави в суді, передбачених частиною третьою статті 25 Закону України \"Про прокуратуру\". Невиконання прокурором вимог щодо надання господарському суду обґрунтування наявності підстав для здійснення представництва інтересів держави в господарському суді має наслідком повернення поданої ним позовної заяви в порядку, встановленому статтею 63 цього Кодексу\";\nб) у статті 29 :\nчастину першу доповнити реченнями такого змісту: \"При цьому прокурор для представництва інтересів громадянина або держави в господарському суді (незалежно від форми, в якій здійснюється представництво) повинен обґрунтувати наявність підстав для здійснення такого представництва, передбачених частинами другою або третьою статті 25 Закону України \"Про прокуратуру\". Для представництва інтересів громадянина в господарському суді прокурор також повинен надати документи, що підтверджують недосягнення повноліття, недієздатність або обмежену дієздатність відповідного громадянина, та письмову згоду законного представника або органу, якому законом надано право захищати права, свободи та інтереси відповідної особи, на здійснення представництва. Невиконання прокурором вимог щодо надання господарському суду обґрунтування наявності підстав для здійснення представництва інтересів громадянина або держави в господарському суді має наслідком повернення поданої ним позовної заяви (заяви, скарги) у порядку, встановленому статтею 63 цього Кодексу\";\nчастину третю викласти в такій редакції:\n\"Для участі у справі, провадження в якій уже порушено, прокурор подає до господарського суду відповідну заяву\";\n4) у пункті 14 частини першої статті 91 Лісового кодексу України (Відомості Верховної Ради України, 2006 р., № 21, ст. 170) слова \"звертатися до органів прокуратури з клопотанням про подання позовів до суду\" замінити словами \"подавати позови до суду\";\n5) статтю 381 -1 Кримінального кодексу України (Відомості Верховної Ради України, 2001 р., № 25-26, ст. 131) виключити;\n6) у частині першій статті 48 Сімейного кодексу України (Відомості Верховної Ради України, 2002 р., № 21-22, ст. 135) слова \"а також за заявою прокурора\" виключити;\n7) у Кримінально-виконавчому кодексі України (Відомості Верховної Ради України, 2004 р., № 3-4, ст. 21):\nа) статтю 22 викласти в такій редакції:\n\" Стаття 22. Нагляд за додержанням законів під час виконання кримінальних покарань\n1. Прокурор відповідно до Закону України \"Про прокуратуру\" здійснює нагляд за додержанням законів в органах і установах виконання покарань при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян.\n2. Письмові вказівки прокурора щодо додержання встановлених законодавством порядку і умов тримання осіб у місцях, зазначених у частині першій цієї статті, а також письмові вказівки прокурора, надані іншим органам, які виконують судові рішення у кримінальних справах, є обов’язковими і підлягають негайному виконанню\";\nб) абзац одинадцятий частини першої статті 24 викласти в такій редакції:\n\"Генеральний прокурор України, а також уповноважені ним прокурори і прокурори, які здійснюють на відповідній території нагляд за додержанням законів при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян\";\n8) у Цивільному процесуальному кодексі України (Відомості Верховної Ради України, 2004 р., №№ 40-42, ст. 492):\nа) у статті 45 :\nу частині першій:\nслова \"Уповноважений Верховної Ради України з прав людини\" виключити;\nдоповнити абзацом другим такого змісту:\n\"З метою захисту прав і свобод людини і громадянина у випадках, встановлених законом, Уповноважений Верховної Ради України з прав людини може особисто або через свого представника звертатися до суду з позовом (заявою), брати участь у розгляді справ за його позовними заявами (заявами), а також на будь-якій стадії розгляду вступати у справу, провадження в якій відкрито за позовами (заявами) інших осіб, подавати апеляційну, касаційну скаргу, заяву про перегляд судового рішення Верховним Судом України, про перегляд судового рішення за нововиявленими обставинами, у тому числі у справі, провадження в якій відкрито за позовом (заявою) іншої особи. При цьому Уповноважений Верховної Ради України з прав людини повинен обґрунтувати суду неможливість особи самостійно здійснювати захист своїх інтересів. Невиконання Уповноваженим Верховної Ради України з прав людини вимог щодо надання зазначеного обґрунтування має наслідком застосування положень, передбачених статтею 121 цього Кодексу\";\nу частині другій:\nдруге речення абзацу першого виключити;\nдоповнити абзацом третім такого змісту:\n\"Прокурор, який звертається до суду з метою представництва інтересів громадянина або держави в суді (незалежно від форми, в якій здійснюється представництво), повинен обґрунтувати наявність підстав для здійснення такого представництва, передбачених частинами другою або третьою статті 25 Закону України \"Про прокуратуру\". Для представництва інтересів громадянина в суді прокурор також повинен надати документи, що підтверджують недосягнення повноліття, недієздатність або обмежену дієздатність відповідного громадянина, а також письмову згоду законного представника або органу, якому законом надано право захищати права, свободи та інтереси відповідної особи, на здійснення ним представництва. Невиконання прокурором вимог щодо надання суду обґрунтування наявності підстав для здійснення представництва інтересів громадянина або держави в суді має наслідком застосування положень, передбачених статтею 121 цього Кодексу\";\nб) частину п’яту статті 46 викласти в такій редакції:\n\"5. Прокурор або Уповноважений Верховної Ради України з прав людини з метою вирішення питання щодо наявності підстав для ініціювання перегляду судових рішень у справі, розглянутій без їх участі, вступу у справу за позовом (заявою) іншої особи мають право знайомитися з матеріалами справи в суді, робити виписки з неї, отримувати копії документів, що знаходяться у справі\";\n9) у Кодексі адміністративного судочинства України (Відомості Верховної Ради України, 2005 р., №№ 35-37, ст. 446):\nа) у статті 60 :\nу частині першій:\nслова \"Уповноважений Верховної Ради України з прав людини\" виключити;\nдоповнити абзацом другим такого змісту:\n\"З метою захисту прав і свобод людини і громадянина у випадках, встановлених законом, Уповноважений Верховної Ради України з прав людини може особисто або через свого представника звертатися до адміністративного суду з адміністративним позовом (заявою), брати участь у розгляді справ за його адміністративним позовом (заявою), а також на будь-якій стадії розгляду вступати у справу, провадження в якій відкрито за адміністративними позовами (заявами) інших осіб, подавати апеляційну, касаційну скаргу, заяву про перегляд судового рішення Верховним Судом України, про перегляд судового рішення за нововиявленими обставинами, у тому числі у справі, провадження в якій відкрито за адміністративним позовом (заявою) іншої особи. При цьому Уповноважений Верховної Ради України з прав людини повинен обґрунтувати адміністративному суду неможливість особи самостійно здійснювати захист своїх інтересів. Невиконання Уповноваженим Верховної Ради України з прав людини вимог щодо надання зазначеного обґрунтування має наслідком застосування положень, передбачених статтею 108 цього Кодексу\";\nу частині другій:\nдруге речення абзацу першого виключити;\nдоповнити абзацом третім такого змісту:\n\"Прокурор, який звертається до адміністративного суду з метою представництва інтересів громадянина або держави в адміністративному суді (незалежно від форми, в якій здійснюється представництво), повинен обґрунтувати наявність підстав для здійснення такого представництва, передбачених частинами другою або третьою статті 23 Закону України \"Про прокуратуру\". Для представництва інтересів громадянина в адміністративному суді прокурор також повинен надати документи, що підтверджують недосягнення повноліття, недієздатність або обмежену дієздатність відповідного громадянина, а також письмову згоду законного представника або органу, якому законом надано право захищати права, свободи та інтереси відповідної особи, на здійснення ним представництва. Невиконання прокурором вимог щодо надання адміністративному суду обґрунтування наявності підстав для здійснення представництва інтересів громадянина або держави в адміністративному суді має наслідком застосування положень, передбачених статтею 108 цього Кодексу\";\nб) у статті 171 -1 :\nназву, пункт 4 частини першої, частини другу та четверту, пункти 1 та 2 частини п’ятої статті після слів \"Вищої кваліфікаційної комісії суддів України\" у всіх відмінках доповнити словами \"Кваліфікаційно-дисциплінарної комісії прокурорів\" у відповідному відмінку;\nчастину шосту та абзац перший частини сьомої після слів \"Вищої ради юстиції\" доповнити словами \"рішення, дії чи бездіяльність Кваліфікаційно-дисциплінарної комісії прокурорів\";\n10) у Бюджетному кодексі України (Відомості Верховної Ради України, 2010 р., № 50-51, ст. 572):\nа) статтю 34 доповнити частиною третьою такого змісту:\n\"3. Інструкції щодо підготовки бюджетних запитів Конституційним Судом України, апаратами судів загальної юрисдикції, секретаріатами органів прокуратури не можуть запроваджувати фінансові обмеження, визначені в частині другій цієї статті\";\nб) статтю 36 після частини першої доповнити новою частиною такого змісту:\n\"2. У разі якщо Міністерство фінансів України вважає, що бюджетні запити Конституційного Суду України, апарату суду загальної юрисдикції, секретаріату органу прокуратури не обґрунтовані чи не можуть бути задоволені, воно включає їх до пропозиції проекту Державного бюджету України на відповідний рік і разом із проектом закону про Державний бюджет України подає на розгляд Кабінету Міністрів України аргументовані висновки із зазначенням причин, що перешкоджають задоволенню цих запитів, та пропозиції щодо шляхів усунення розбіжностей\".\nУ зв’язку з цим частини другу і третю вважати відповідно частинами третьою і четвертою;\nв) статтю 38 доповнити частиною другою такого змісту:\n\"2. У разі якщо Кабінет Міністрів України вважає, що бюджетні запити Конституційного Суду України, апарату суду загальної юрисдикції, секретаріату органу прокуратури не обґрунтовані чи не можуть бути задоволені, він також подає до Верховної Ради України відповідний висновок із зазначенням причин, що перешкоджають задоволенню цих запитів, та пропозиції щодо шляхів усунення розбіжностей\";\nг) в абзаці п’ятому підпункту 10 пункту 9 розділу VI \"Прикінцеві та перехідні положення\" слова \"прокуратури за поданням відповідних матеріалів органами\" виключити;\n11) у Митному кодексі України (Відомості Верховної Ради України, 2012 р., №№ 44-48, ст. 552):\nа) у частині другій статті 486 слова \"(внесенням подання прокурора)\" виключити;\nб) у частині п’ятій статті 529 слово \"прокурором\" виключити;\nв) у частині першій статті 530 слова \"внесенням подання прокурора\" виключити;\nг) у статті 532 :\nу назві слова \"подання прокурора\" виключити;\nу частині першій слова \"подання прокурора\" виключити, а слово \"розглядаються\" замінити словом \"розглядається\";\nґ) у статті 533 :\nу назві слова \"або внесення подання прокурора\" виключити;\nу частині першій слова \"або внесення подання прокурора\" та \"або подання\" виключити;\nд) у частині першій статті 539 слова \"або внесення на неї подання прокурора\" та \"або подання\" виключити;\n12) у Кримінальному процесуальному кодексі України (Відомості Верховної Ради України, 2013 р., №№ 9-13, ст. 88):\nа) пункти 9 та 15 частини першої статті 3 викласти в такій редакції:\n\"9) керівник органу прокуратури - Генеральний прокурор України, керівник регіональної прокуратури, керівник місцевої прокуратури та їх перші заступники і заступники, які діють у межах своїх повноважень\";\n\"15) прокурор - особа, яка обіймає посаду, передбачену статтею 17 Закону України \"Про прокуратуру\", та діє у межах своїх повноважень\";\nб) у статті 36 :\nпункт 6 частини другої виключити;\nу частині четвертій:\nабзац перший викласти в такій редакції:\n\"4. Право на подання апеляційної чи касаційної скарги, заяви про перегляд судового рішення Верховним Судом України чи за нововиявленими обставинами мають також незалежно від їх участі в судовому провадженні прокурори вищого рівня: Генеральний прокурор України, його перший заступник та заступники, керівник регіональної прокуратури, його перший заступник та заступники\";\nв абзаці другому слова \"прокурори Автономної Республіки Крим, областей, міст Києва та Севастополя і прирівняні до них прокурори, їх\" замінити словами \"керівник регіональної прокуратури, їх перші заступники та\", а слова \"або прокурорами\" - словами \"керівниками, першими заступниками чи заступниками керівників або прокурорами прокуратур\";\nв абзаці третьому слова \"службові особи органів\" замінити словами \"прокурори органу\";\nу частині п’ятій слова \"його заступники, прокурори Автономної Республіки Крим, областей, міст Києва та Севастополя і прирівняні до них прокурори\" замінити словами \"керівник регіональної прокуратури, їх перші заступники та заступники\";\nперше речення частини шостої викласти в такій редакції:\n\"6. Генеральний прокурор України, керівник регіональної прокуратури, керівник місцевої прокуратури, їх перші заступники та заступники при здійсненні нагляду за додержанням законів під час проведення досудового розслідування мають право скасовувати незаконні та необґрунтовані постанови слідчих та прокурорів нижчого рівня у межах строків досудового розслідування, передбачених статтею 219 цього Кодексу\";\nв) пункт 4 частини другої статті 40 виключити;\nг) у статті 87 :\nпункт 6 частини другої виключити;\nпісля частини другої доповнити новою частиною такого змісту:\n\"3. Недопустимими є також докази, що були отримані:\n1) з показань свідка, який надалі був визнаний підозрюваним чи обвинуваченим у цьому кримінальному провадженні;\n2) після початку кримінального провадження шляхом реалізації органами досудового розслідування чи прокуратури своїх повноважень, не передбачених цим Кодексом, для забезпечення досудового розслідування кримінальних правопорушень\".\nУ зв’язку з цим частину третю вважати частиною четвертою;\nґ) у частині третій статті 128:\nслова \"які через фізичний чи матеріальний стан, неповноліття, похилий вік, недієздатність або обмежену дієздатність\" замінити словами \"які через недосягнення повноліття, недієздатність або обмежену дієздатність\";\nдоповнити абзацом другим такого змісту:\n\"Прокурор, який пред’являє цивільний позов у кримінальному провадженні, повинен обґрунтувати наявність підстав для здійснення представництва інтересів громадянина або держави в суді, передбачених частиною четвертою статті 25 Закону України \"Про прокуратуру\". Для представництва інтересів громадянина в суді прокурор також повинен надати документи, що підтверджують недосягнення повноліття, недієздатність або обмежену дієздатність відповідного громадянина, а також письмову згоду законного представника або органу, якому законом надано право захищати права, свободи та інтереси відповідної особи, на здійснення ним представництва\";\nд) у частині шостій статті 214 слово \"прокурора\" замінити словами \"керівника органу прокуратури\";\nе) пункти 1 та 2 частини другої статті 294 викласти в такій редакції:\n\"1) до трьох місяців - керівником місцевої прокуратури;\n2) до шести місяців - керівником регіональної прокуратури або його першим заступником чи заступником\";\nє) частину другу статті 312 викласти в такій редакції:\n\"2. Скарга слідчого подається прокурору вищого рівня щодо прокурора, рішення, дії чи бездіяльність якого оскаржуються\";\nж) у статті 313 :\nу частині першій слова \"Службова особа органу прокуратури вищого рівня, до якої\" замінити словами \"Прокурор вищого рівня, до якого\", а слово \"зобов’язана\" замінити словом \"зобов’язаний\";\nчастину третю викласти в такій редакції:\n\"3. У разі скасування рішення або визнання незаконними вчиненої дії чи бездіяльності прокурор вищого рівня має право здійснити заміну одного прокурора на іншого з числа службових осіб органів прокуратури того самого рівня в досудовому провадженні, де було прийнято або вчинено незаконне рішення, дія чи бездіяльність\";\nу частині четвертій слова \"службової особи органу прокуратури\" замінити словом \"прокурора\";\nз) у статті 341 :\nу частині першій:\nперше речення абзацу першого після слів \"судового розгляду прокурор\" доповнити словами \"крім випадку, коли ним є Генеральний прокурор України\", а слова \"керівником органу прокуратури, в якому він працює\" замінити словами \"прокурором вищого рівня\";\nабзац другий виключити;\nу частині другій слова \"керівник органу прокуратури\" виключити;\nи) у пункті 1 частини першої статті 481 слова \"прокурором Автономної Республіки Крим, області, міст Києва або Севастополя\" замінити словами \"керівником регіональної прокуратури\";\nі) у частині четвертій статті 575 слова \"прокуратуру Автономної Республіки Крим, області, міст Києва і Севастополя, та прирівняні до них прокуратури\" замінити словами \"відповідну регіональну прокуратуру\";\nї) у частинах третій - п’ятій статті 582 слова \"прокуратура Автономної Республіки Крим, області, міст Києва чи Севастополя\", \"прокуратура Автономної Республіки Крим, області, міст Києва і Севастополя\" в усіх відмінках замінити словами \"відповідна регіональна прокуратура\" у відповідному відмінку;\nй) у частині другій статті 586 слова \"прокурором Автономної Республіки Крим, області, міст Києва і Севастополя або його\" замінити словами \"керівником відповідної регіональної прокуратури, його першим заступником або\";\nк) у частині першій статті 587 слова \"прокуратурою Автономної Республіки Крим, області, міст Києва і Севастополя\" замінити словами \"відповідною регіональною прокуратурою\";\nл) у частині другій статті 591 слова \"прокуратуру Автономної Республіки Крим, області, міст Києва і Севастополя\" замінити словами \"відповідну регіональну прокуратуру\";\nм) у частинах другій і третій статті 592 слова \"прокуратура Автономної Республіки Крим, області, міст Києва і Севастополя\" замінити словами \"відповідна регіональна прокуратура\";\n14) друге речення частини першої статті 9 Закону України \"Про основи соціальної захищеності інвалідів в Україні\" (Відомості Верховної Ради УРСР, 1991 р., № 21, ст. 252; Відомості Верховної Ради України, 2012 р., № 31, ст. 381) виключити;\n15) у частині шостій статті 34 Закону України \"Про зовнішньоекономічну діяльність\" (Відомості Верховної Ради УРСР, 1991 р., № 29, ст. 377) слова \"та/або один з прокурорів України\" виключити;\n16) статтю 37 Закону України \"Про охорону навколишнього природного середовища\" (Відомості Верховної Ради України, 1991 р., № 41, ст. 546 із наступними змінами) виключити;\n17) статтю 22 Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190 із наступними змінами) виключити;\n18) у Законі України \"Про оперативно-розшукову діяльність\" (Відомості Верховної Ради України, 1992 р., № 22, ст. 303; 2001 р., № 14, ст. 72; 2013 р., № 21, ст. 208; 2014 р., № 20-21, ст. 712):\nа) у частині другій статті 9 -1 слова \"прокурорами Автономної Республіки Крим, областей, міст Києва, Севастополя і прирівняними до них прокурорами, їх заступниками\" замінити словами \"керівниками регіональних прокуратур, їх першими заступниками та заступниками\";\nб) частини першу і другу статті 14 викласти в такій редакції:\n\"Нагляд за додержанням законів під час проведення оперативно-розшукової діяльності здійснюється Генеральним прокурором України, його заступниками, керівниками регіональних прокуратур, їх першими заступниками та заступниками, а також уповноваженими наказом Генерального прокурора України прокурорами Генеральної прокуратури України та уповноваженими наказом керівника регіональної прокуратури прокурорами відповідних регіональних прокуратур.\nКерівник місцевої прокуратури, а також уповноважені його наказом прокурори відповідної місцевої прокуратури здійснюють нагляд за додержанням законів під час проведення оперативно-розшукової діяльності в оперативно-розшукових справах, заведених піднаглядними їм територіальними оперативними підрозділами правоохоронних органів\";\n19) текст статті 34 Закону України \"Про Службу безпеки України\" (Відомості Верховної Ради України, 1992 р., № 27, ст. 382) викласти в такій редакції:\n\"Нагляд за додержанням законів підрозділами Служби безпеки України, які здійснюють оперативно-розшукову діяльність, дізнання, досудове слідство, а також при виконанні судових рішень у кримінальних справах та при застосуванні інших заходів примусового характеру, пов’язаних з обмеженням особистої свободи громадян, здійснюється прокурором\";\n20) статтю 23 Основ законодавства України про охорону здоров’я (Відомості Верховної Ради України, 1993 р., № 4, ст. 19 із наступними змінами) виключити;\n21) у Законі України \"Про основні засади здійснення державного фінансового контролю в Україні\" (Відомості Верховної Ради України, 1993 р., № 13, ст. 110; 2005 р., № 10, ст. 187; 2006 р., № 14, ст. 117; 2013 р., № 21, ст. 208; 2014 р., № 4, ст. 61):\nа) у частині першій статті 2 слова \"за рішенням суду, винесеним на підставі подання прокурора або слідчого для забезпечення розслідування кримінальної справи\" замінити словами \"за судовим рішенням, ухваленим у кримінальному провадженні\";\nб) у статті 11:\nу частині сьомій слова \"за рішенням суду, ухваленим на підставі клопотання слідчого, прокурора для забезпечення розслідування під час кримінального провадження\" замінити словами \"за судовим рішенням, ухваленим у кримінальному провадженні\";\nу частині восьмій слова \"Орган державного фінансового контролю, прокурор або слідчий, який\" замінити словами \"Орган або особа, що\";\n22) у Законі України \"Про попереднє ув’язнення\" (Відомості Верховної Ради України, 1993 р., № 35, ст. 360; 2013 р., № 21, ст. 208):\nа) у частинах п’ятій і шостій статті 20 слова \"прокурор Автономної Республіки Крим, області, міст Києва та Севастополя чи його заступник\" у всіх відмінках замінити словами \"керівник регіональної прокуратури, його перший заступник чи заступник\" у відповідному відмінку;\nб) назву та частину першу статті 22 викласти в такій редакції:\n\" Стаття 22. Нагляд за додержанням законів у місцях попереднього ув’язнення\nНагляд за додержанням законів у місцях попереднього ув’язнення здійснюється прокурором шляхом реалізації повноважень щодо нагляду за додержанням законів при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян\";\n23) у частині другій статті 20 Закону України \"Про колективні договори і угоди\" (Відомості Верховної Ради України, 1993 р., № 36, ст. 361) слова \"відповідних комісій або з ініціативи прокурора\" замінити словами \"або відповідних комісій\";\n24) статтю 21 Закону України \"Про статус ветеранів війни, гарантії їх соціального захисту\" (Відомості Верховної Ради України, 1993 р., № 45, ст. 425 із наступними змінами) виключити;\n26) у Законі України \"Про державний захист працівників суду і правоохоронних органів\" (Відомості Верховної Ради України, 1994 р., № 11, ст. 50 із наступними змінами):\nа) у пункті \"в\" статті 14 слова \"керівники прокуратури\" замінити словами \"керівник органу прокуратури\";\nб) у пункті \"в\" частини першої статті 19 слово \"прокурору\" замінити словами \"до суду\";\nв) у частині другій статті 20 слово \"прокурору\" замінити словами \"до суду\";\nг) у статті 24:\nу назві слова \"і нагляд\" виключити;\nчастину другу виключити;\n27) у Законі України \"Про забезпечення безпеки осіб, які беруть участь у кримінальному судочинстві\" (Відомості Верховної Ради України, 1994 р., № 11, ст. 51; 2003 р., № 16, ст. 124; 2009 р., № 36-37, ст. 511; 2013 р., № 21, ст. 208):\nа) абзац другий частини п’ятої статті 22 викласти в такій редакції:\n\"Це рішення може бути оскаржено заінтересованою особою прокурору, до відповідного вищого органу, що забезпечує безпеку, а також у порядку, передбаченому Кримінальним процесуальним кодексом України , до суду\";\nб) у статті 28:\nу назві слова \"і нагляд\" виключити;\nчастину другу виключити;\n28) частину другу статті 13 Закону України \"Про адміністративний нагляд за особами, звільненими з місць позбавлення волі\" (Відомості Верховної Ради України, 1994 р., № 52, ст. 455) виключити;\n29) друге речення частини другої статті 12 Закону України \"Про порядок відшкодування шкоди, завданої громадянинові незаконними діями органів, що здійснюють оперативно-розшукову діяльність, органів досудового розслідування, прокуратури і суду\" (Відомості Верховної Ради України, 1995 р., № 1, ст. 1; 2004 р., № 8, ст. 66; 2013 р., № 21, ст. 208) виключити;\n30) статтю 17 Закону України \"Про органи і служби у справах дітей та спеціальні установи для дітей\" (Відомості Верховної Ради України, 1995 р., № 6, ст. 35; 2007 р., № 15, ст. 194) викласти в такій редакції:\n\" Стаття 17. Нагляд за додержанням законів в органах і службах у справах дітей та спеціальних установах для дітей\nНагляд за додержанням законів уповноваженими підрозділами органів внутрішніх справ, приймальниками-розподільниками для дітей, школами та професійними училищами соціальної реабілітації, спеціальними виховними установами Державної кримінально-виконавчої служби України здійснюється прокурором шляхом реалізації повноважень щодо нагляду за додержанням законів органами, які проводять оперативно-розшукову діяльність, дізнання, досудове слідство, та повноважень щодо нагляду за додержанням законів при виконанні судових рішень у кримінальних справах та при застосуванні інших заходів примусового характеру, пов’язаних з обмеженням особистої свободи громадян\";\n31) частину одинадцяту статті 25 Закону України \"Про використання ядерної енергії та радіаційну безпеку\" (Відомості Верховної Ради України, 1995 р., № 12, ст. 81; 1997 р., № 4, ст. 20; 2009 р., № 40, ст. 579; 2014 р., № 2-3, ст. 41) виключити;\n32) частину другу статті 35 Закону України \"Про оплату праці\" (Відомості Верховної Ради України, 1995 р., № 17, ст. 121; 2010 р., № 30, ст. 398; 2014 р., № 6-7, ст. 80, № 20-21, ст. 712) виключити;\n33) статтю 29 Закону України \"Про звернення громадян\" (Відомості Верховної Ради України, 1996 р., № 47, ст. 256 із наступними змінами) виключити;\n34) в абзаці п’ятому частини другої статті 9 Закону України \"Про державне регулювання ринку цінних паперів в Україні\" (Відомості Верховної Ради України, 1996 р., № 51, ст. 292; 2005 р., № 42, ст. 466; 2013 р., № 26, ст. 264) слова \"ставити питання перед органами Прокуратури України та Міністерством внутрішніх справ України про проведення розслідувань або інших заходів відповідно до чинного законодавства\" замінити словами \"звертатися до правоохоронних органів щодо проведення досудового розслідування або вжиття інших заходів відповідно до законодавства\";\n35) частину третю статті 27 Закону України \"Про відпустки\" (Відомості Верховної Ради України, 1997 р., № 2, ст. 4; 2014 р., № 6-7, ст. 80) виключити;\n36) Закон України \"Про місцеве самоврядування в Україні\" (Відомості Верховної Ради України, 1997 р., № 24, ст. 170 із наступними змінами) доповнити статтею 18 -1 такого змісту:\n\" Стаття 18 -1 . Відносини органів місцевого самоврядування із судами загальної юрисдикції\nОрган місцевого самоврядування може бути позивачем та відповідачем у судах загальної юрисдикції, зокрема, звертатися до суду, якщо це необхідно для реалізації його повноважень і забезпечення виконання функцій місцевого самоврядування\";\n37) у статті 13 Закону України \"Про Уповноваженого Верховної Ради України з прав людини\" (Відомості Верховної Ради України, 1998 р., № 20, ст. 99; 2013 р., № 41, ст. 552):\nпункт 10 викласти в такій редакції:\n\"10) з метою захисту прав і свобод людини і громадянина особисто або через свого представника в установленому законом порядку:\nзвертатися до суду про захист прав і свобод осіб, які через фізичний стан, недосягнення повноліття, похилий вік, недієздатність або обмежену дієздатність неспроможні самостійно захистити свої права і свободи; брати участь у судовому розгляді справ, провадження в яких відкрито за його позовами (заявами, клопотаннями (поданнями);\nвступати у справи, провадження в яких відкрито за позовами (заявами, клопотаннями (поданнями) інших осіб, на будь-якій стадії їх судового розгляду;\nініціювати незалежно від його участі у судовому провадженні перегляд судових рішень\";\nпункт 12 після слів \"що здійснюють оперативно-розшукову діяльність\" доповнити словами \"здійснюють виконання судових рішень\";\n39) статтю 9 Закону України \"Про Верховну Раду Автономної Республіки Крим\" (Відомості Верховної Ради України, 1998 р., № 29, ст. 191; 2010 р., № 37, ст. 496) доповнити частиною третьою такого змісту:\n\"3. Верховна Рада Автономної Республіки Крим має право звертатися до суду, якщо це необхідно для здійснення її повноважень у спосіб, що передбачений Конституцією та законами України\";\n42) в абзаці третьому пункту 27 додатка 12 до Статуту гарнізонної та вартової служб Збройних Сил України, затвердженого Законом України \"Про Статут гарнізонної та вартової служб Збройних Сил України\" (Відомості Верховної Ради України, 1999 р., № 22-23, ст. 196; 2013 р., № 21, ст. 208) слова \"їх заступники і помічники\" виключити;\n43) пункт 5 статті 28 Закону України \"Про місцеві державні адміністрації\" (Відомості Верховної Ради України, 1999 р., № 20-21, ст. 190) викласти в такій редакції:\n\"5) звертатися до суду та здійснювати інші функції і повноваження у спосіб, передбачений Конституцією та законами України\";\n44) у Законі України \"Про металобрухт\" (Відомості Верховної Ради України, 1999 р., № 25, ст. 212; 2014 р., № 4, ст. 61):\nа) назву розділу III викласти в такій редакції:\n\" Розділ III\n\nДЕРЖАВНЕ РЕГУЛЮВАННЯ ТА ДЕРЖАВНИЙ КОНТРОЛЬ ЗА ЗДІЙСНЕННЯМ ОПЕРАЦІЙ З МЕТАЛОБРУХТОМ \";\nб) у статті 14:\nу назві слова \"та нагляд\" виключити;\nчастину другу виключити;\n46) статтю 41 Закону України \"Про професійні спілки, їх права та гарантії діяльності\" (Відомості Верховної Ради України, 1999 р., № 45, ст. 397; 2002 р., № 11, ст. 79) доповнити частиною дев’ятою такого змісту:\n\"Положення цієї статті в частині особливостей притягнення до дисциплінарної відповідальності та звільнення не поширюються на прокурорів, працівників органів внутрішніх справ, Служби безпеки України, Державного бюро розслідувань України та органів, що здійснюють контроль за додержанням податкового законодавства\";\n47) частину другу статті 23 Закону України \"Про порядок допуску та умови перебування підрозділів збройних сил інших держав на території України\" (Відомості Верховної Ради України, 2000 р., № 17, ст. 122; 2013 р., № 37, ст. 490) виключити;\n48) статтю 31 Закону України \"Про психіатричну допомогу\" (Відомості Верховної Ради України, 2000 р., № 19, ст. 143) викласти в такій редакції:\n\" Стаття 31. Нагляд за додержанням законів при наданні психіатричної допомоги\nНагляд за додержанням законів при наданні психіатричної допомоги здійснюється прокурором шляхом реалізації повноважень щодо нагляду за додержанням законів при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян\";\n49) у частинах другій і третій статті 8 Закону України \"Про участь громадян в охороні громадського порядку і державного кордону\" (Відомості Верховної Ради України, 2000 р., № 40, ст. 338) слова \"або прокурора\" виключити;\n50) у Законі України \"Про політичні партії в Україні\" (Відомості Верховної Ради України, 2001 р., № 23, ст. 118; 2014 р., № 5, ст. 62):\nа) пункт 2 частини третьої статті 6 викласти в такій редакції:\n\"2) прокурори\";\nб) у частині першій статті 21 слова \"за поданням\" замінити словами \"за адміністративним позовом\", а слова \"чи Генерального прокурора України\" виключити;\n51) у частині третій статті 8 Закону України \"Про тваринний світ\" (Відомості Верховної Ради України, 2002 р., № 14, ст. 97; 2013 р., № 46, ст. 640) слова \"або прокурора\" виключити;\n52) статтю 17 Закону України \"Про Військову службу правопорядку у Збройних Силах України\" (Відомості Верховної Ради України, 2002 р., № 32, ст. 225 із наступними змінами) виключити;\n53) в абзаці першому частини першої статті 31 Закону України \"Про статус депутатів місцевих рад\" (Відомості Верховної Ради України, 2002 р., № 40, ст. 290; 2013 р., № 21, ст. 208) слова \"прокурором Автономної Республіки Крим, області, міста Києва або Севастополя у межах його повноважень\" замінити словами \"керівником відповідної регіональної прокуратури\";\n54) в абзаці сьомому частини першої статті 39 Закону України \"Про охорону праці\" (Відомості Верховної Ради України, 2003 р., № 2, ст. 10) слова \"органам прокуратури\" замінити словами \"відповідним органам\";\n55) в абзаці дев’ятому частини першої статті 10 Закону України \"Про державний контроль за використанням та охороною земель\" (Відомості Верховної Ради України, 2003 р., № 39, ст. 350; 2008 р., № 24, ст. 237; 2010 р., № 5, ст. 44; 2013 р., № 21, ст. 208) слова \"звертатися до органів прокуратури з клопотанням про подання позову до суду\" замінити словами \"звертатися до суду з позовом\";\n58) у частині третій статті 105 Закону України \"Про ветеринарну медицину\" (Відомості Верховної Ради України, 2007 р., № 5-6, ст. 53) слово \"прокуратури\" виключити;\n59) частину першу статті 144 Закону України \"Про судоустрій і статус суддів\" (Відомості Верховної Ради України, 2010 р., №№ 41-45, ст. 529) доповнити абзацом другим такого змісту:\n\"При цьому розмір посадового окладу працівника апарату суду, посада якого віднесена до шостої категорії посад державних службовців, установлюється в розмірі 30 відсотків посадового окладу судді місцевого суду. Посадові оклади працівників апарату суду, посади яких віднесені до кожної наступної категорії посад державних службовців, установлюються з коефіцієнтом 1,3 пропорційно посадовим окладам працівників апарату суду, посади яких віднесені до попередньої категорії посад державних службовців\";\n60) пункт 1 частини другої статті 6 Закону України \"Про державне регулювання у сфері комунальних послуг\" (Відомості Верховної Ради України, 2010 р., № 49, ст. 571; 2012 р., № 7, ст. 53) доповнити словами \"а також в інших випадках, якщо це необхідно для здійснення її повноважень і забезпечення виконання покладених на неї законом завдань\";\n61) частину першу статті 37 Закону України \"Про Кабінет Міністрів України\" (Відомості Верховної Ради України, 2014 р., № 13, ст. 222) доповнити словами \"зокрема звертатися до суду, якщо це необхідно для здійснення його повноважень у спосіб, що передбачений Конституцією та законами України\";\n63) Закон України \"Про центральні органи виконавчої влади\" (Відомості Верховної Ради України, 2011 р., № 38, ст. 385; 2012 р., № 26, ст. 273; 2013 р., № 15, ст. 97, ст. 98, № 24, ст. 243; 2014 р., № 13, ст. 223, № 22, ст. 816) доповнити статтею 28 такого змісту:\n\" Стаття 28. Звернення до суду\n1. Міністерства, інші центральні органи виконавчої влади та їх територіальні органи звертаються до суду, якщо це необхідно для здійснення їхніх повноважень у спосіб, що передбачений Конституцією та законами України\";\n64) у Законі України \"Про безоплатну правову допомогу\" (Відомості Верховної Ради України, 2011 р., № 51, ст. 577 із наступними змінами):\nа) розділ I доповнити статтею 6 -1 такого змісту:\n\" Стаття 6 -1 . Система надання безоплатної правової допомоги\n1. До системи надання безоплатної правової допомоги належать:\n1) Координаційний центр з надання правової допомоги;\n2) суб’єкти надання безоплатної первинної правової допомоги;\n3) суб’єкти надання безоплатної вторинної правової допомоги\";\nб) у пункті 1 частини другої статті 13 слова \"від обвинувачення\" виключити;\nв) у частині першій статті 14:\nпункти 5 і 6 викласти в такій редакції:\n\"5) особи, які відповідно до положень кримінального процесуального законодавства вважаються затриманими, - на правові послуги, передбачені пунктами 1 і 3 частини другої статті 13 цього Закону;\n6) особи, стосовно яких обрано запобіжний захід у вигляді тримання під вартою, - на правові послуги, передбачені пунктами 1 і 3 частини другої статті 13 цього Закону\";\nу пункті 7:\nпісля слів \"проведення окремої процесуальної дії\" доповнити словами \"а також особи, засуджені до покарання у вигляді позбавлення волі, тримання в дисциплінарному батальйоні військовослужбовців або обмеження волі\";\nслова \"на правову послугу, передбачену пунктами 1 і 3 частини другої\" замінити словами \"на всі види правових послуг, передбачені частиною другою\";\nг) пункти 2 і 3 частини першої статті 15 замінити пунктом 2 такого змісту:\n\"2) адвокати, включені до Реєстру адвокатів, які надають безоплатну вторинну правову допомогу\";\nґ) частину першу статті 16 викласти в такій редакції:\n\"1. Міністерство юстиції України утворює регіональні (республіканський (Автономної Республіки Крим), обласні, Київський та Севастопольський міські) та місцеві (районні, міжрайонні, міські, міськрайонні, міжрайонні та районні у містах) центри з надання безоплатної вторинної правової допомоги. Центри з надання безоплатної вторинної правової допомоги є територіальними відділеннями Координаційного центру з надання правової допомоги і утворюються з урахуванням потреб відповідної адміністративно-територіальної одиниці та забезпечення доступу осіб до безоплатної вторинної правової допомоги\";\nд) у частині першій статті 17:\nв абзаці першому слова \"в Автономній Республіці Крим, областях, містах Києві та Севастополі\" виключити;\nпункт 10 викласти в такій редакції:\n\"10) подає клопотання до Координаційного центру з надання правової допомоги про виключення адвоката з Реєстру адвокатів, які надають безоплатну вторинну правову допомогу, у випадках, передбачених пунктами 2 і 3 частини першої статті 24 цього Закону\";\nу пункті 12 слова \"головному управлінню юстиції в Автономній Республіці Крим, областях, містах Києві та Севастополі\" замінити словами \"Координаційному центру з надання правової допомоги\";\nе) частину п’яту статті 19 викласти в такій редакції:\n\"5. У разі звернення осіб, зазначених у пунктах 3-6 частини першої статті 14 цього Закону, про надання безоплатної вторинної правової допомоги або надходження інформації про затриманих осіб від близьких родичів та членів їхніх сімей, перелік яких зазначено Кримінальним процесуальним кодексом України , Центр надання безоплатної вторинної правової допомоги зобов’язаний прийняти рішення про надання безоплатної вторинної правової допомоги з моменту затримання особи\";\nє) у частині першій статті 22 слова \"на тимчасовій основі на підставі договору про її надання\" виключити;\nж) у статті 24:\nпункт 4 частини першої викласти в такій редакції:\n\"4) виключення адвоката з Реєстру адвокатів, які надають безоплатну вторинну правову допомогу\";\nчастину п’яту викласти в такій редакції:\n\"5. Якщо рішення про заміну адвоката прийнято відповідно до пунктів 2 і 3 частини першої цієї статті, Центр з надання безоплатної вторинної правової допомоги може внести пропозицію до Координаційного центру з надання правової допомоги щодо виключення такого адвоката з Реєстру адвокатів, які надають безоплатну вторинну правову допомогу\";\nз) частину першу статті 27 доповнити пунктом 6 такого змісту:\n\"6) затверджує положення про Координаційний центр з надання правової допомоги\";\nи) пункт 7 частини першої статті 28 викласти в такій редакції:\n\"7) встановлює порядок ведення Координаційним центром з надання правової допомоги Реєстру адвокатів, які надають безоплатну вторинну правову допомогу\";\nі) пункт 6 розділу VI \"Прикінцеві та перехідні положення\" викласти в такій редакції:\n\"6. Надання безоплатної вторинної правової допомоги всім категоріям осіб, зазначеним у статті 14 цього Закону, в повному обсязі забезпечується з 1 липня 2015 року\";\n65) статтю 14 Закону України \"Про Раду міністрів Автономної Республіки Крим\" (Відомості Верховної Ради України, 2012 р., № 2-3, ст. 3) доповнити частиною шостою такого змісту:\n\"6. Рада міністрів Автономної Республіки Крим має право звертатися до суду, якщо це необхідно для здійснення її повноважень у спосіб, що передбачений Конституцією та законами України\";\n66) у Законі України \"Про протидію торгівлі людьми\" (Відомості Верховної Ради України, 2012 р., № 19-20, ст. 173; 2013 р., №№ 9-13, ст. 88, № 48, ст. 682; 2014 р., № 12, ст. 178):\nа) у назві розділу VII слова \"і нагляд\" виключити;\nб) статтю 27 виключити;\n67) у статті 6 Закону України \"Про гарантії держави щодо виконання судових рішень\" (Відомості Верховної Ради України, 2013 р., № 17, ст. 158):\nу частині другій:\nв абзаці першому слова \"За поданням органу центрального органу виконавчої влади, що реалізує державну політику у сфері казначейського обслуговування бюджетних коштів, органи прокуратури звертаються в інтересах держави\" замінити словами \"Орган центрального органу виконавчої влади, що реалізує державну політику у сфері казначейського обслуговування бюджетних коштів, звертається\";\nв абзацах другому і третьому слово \"злочину\" замінити словами \"кримінального правопорушення\";\nв абзаці четвертому слова \"прокуратури за поданням відповідних матеріалів органами\" виключити;\nу частині третій:\nв абзаці першому слово \"злочину\" замінити словами \"кримінального правопорушення\", а слова \"прокуратури за поданням органу\" та \"в інтересах держави\" виключити;\nв абзаці другому слово \"злочину\" замінити словами \"кримінального правопорушення\";\nв абзаці третьому слова \"органи прокуратури\" замінити словами \"органи центрального органу виконавчої влади, що реалізує державну політику у сфері казначейського обслуговування бюджетних коштів\";\n68) частину другу статті 24 Закону України \"Про Національну гвардію України\" (Відомості Верховної Ради України, 2014 р., № 17, ст. 594) викласти в такій редакції:\n\"2. Нагляд за додержанням законів у діяльності Національної гвардії України здійснюється прокурором шляхом реалізації повноважень щодо нагляду за додержанням законів при виконанні судових рішень у кримінальних справах, а також при застосуванні інших заходів примусового характеру, пов’язаних з обмеженням особистої свободи громадян\".\n1. Прокуратура виконує функцію нагляду за додержанням прав і свобод людини і громадянина, додержанням законів з цих питань органами виконавчої влади, органами місцевого самоврядування, їх посадовими і службовими особами виключно у формі представництва інтересів громадянина або держави в суді.\n1 -1 . До утворення місцевих прокуратур їх повноваження здійснюють міські, районні, міжрайонні, районні у містах прокуратури. На зазначений період за прокурорами та керівниками цих прокуратур зберігається відповідний правовий статус, який вони мали до набрання чинності цим Законом, при реалізації функцій прокуратури.\n1 -2 . Дисциплінарні провадження, розпочаті до 15 квітня 2016 року, закінчуються в порядку, що діяв на момент їх порушення. Звільнення прокурорів з адміністративних посад в порядку дисциплінарного провадження з урахуванням підпункту 4 пункту 51 Розділу ХІІІ \"Перехідні положення\" здійснюється за рекомендацією Ради прокурорів України у випадках, якщо відповідно до вимог цього Закону їх призначення на такі адміністративні посади здійснювалося за рекомендацією Ради прокурорів України.\n2. Військові прокуратури гарнізонів розташовуються в межах відповідних військових гарнізонів. У разі потреби з метою організації їх діяльності їм виділяються необхідні приміщення з фондів Міністерства оборони України.\nВ умовах особливого періоду, запровадження надзвичайного, воєнного стану або проведення антитерористичної операції із залученням з’єднань, військових частин та підрозділів Збройних Сил України, Національної гвардії України, Державної прикордонної служби України, інших військових формувань, місцем постійної дислокації яких є територія в межах військового гарнізону, особовий склад військових прокуратур (прокурори, слідчі) гарнізону може відряджатися до районів розташування цих з’єднань, військових частин та підрозділів на період виконання цими з’єднаннями, військовими частинами та підрозділами завдань за призначенням.\n3. Установити, що на прокурорів та слідчих військової прокуратури, які не є військовослужбовцями, у разі виконання ними повноважень у районах проведення антитерористичних операцій поширюються соціальні гарантії, передбачені для військовослужбовців військової прокуратури.\n3 -1 . На службу до Спеціалізованої антикорупційної прокуратури не можуть бути прийняті особи, які протягом п’яти років до дня набрання чинності цим Законом працювали (проходили службу), незалежно від тривалості, у спеціально уповноважених підрозділах по боротьбі з корупцією в органах прокуратури, Міністерства внутрішніх справ України, податкової міліції, Служби безпеки України, Військової служби правопорядку у Збройних Силах України та митних органах.\n4. До початку діяльності державного бюро розслідувань, але не пізніше п’яти років після набрання чинності Кримінальним процесуальним кодексом України слідчі органів прокуратури здійснюють досудове розслідування у визначеному Кримінальним процесуальним кодексом України порядку.\n5. Положення цього Закону, в тому числі статті 86 , що регулює пенсійне забезпечення працівників органів прокуратури, поширюється на слідчих органів прокуратури до початку діяльності державного бюро розслідувань.\n5 -1 . До набрання чинності положеннями, передбаченими абзацом третім пункту 1 розділу ХІІ \"Прикінцеві положення\" цього Закону:\n1) прокурорами місцевих прокуратур призначаються:\nа) особи, які не мають досвіду роботи в органах прокуратури, - за умови успішного проходження ними тестування та подальшого стажування строком до одного року. На таких осіб поширюються вимоги частин першої та п’ятої статті 27 цього Закону, крім вимоги щодо наявності стажу роботи в галузі права;\nб) особи, які мають досвід прокурорської діяльності, проте на день набрання чинності цим Законом не працюють в органах прокуратури, - за умови успішного проходження ними тестування;\nв) прокурори, які на день набрання чинності цим Законом працюють у міських, районних, міжрайонних, районних у містах прокуратурах, - за умови успішного проходження ними тестування.\nПроведення тестування , стажування здійснюється в порядку , затвердженому Генеральним прокурором України;\n2) призначення на адміністративні посади, передбачені пунктами 11, 12, 13 частини першої статті 39 цього Закону, здійснюється за результатами чотирирівневого відкритого конкурсу, порядок проведення якого затверджується Генеральним прокурором України. Проведення конкурсу забезпечують п’ять конкурсних комісій, до складу кожної з яких входять:\nа) чотири особи, визначені Генеральним прокурором України;\nб) три особи, визначені Верховною Радою України.\nКонкурсні комісії є повноважними за умови входження до їх складу не менше п’яти осіб. У разі невизначення Верховною Радою України в установленому порядку жодної особи комісія вважається повноважною за умови входження до її складу чотирьох осіб. Інформація про оголошення конкурсу, умови, строки, час та місце його проведення, про кандидатів, які подали заяву про участь в конкурсі, та результати конкурсу оприлюднюється на офіційному веб-сайті Генеральної прокуратури України.\nПри призначенні на адміністративні посади, передбачені пунктами 11, 12, 13 частини першої статті 39 цього Закону, обов’язкового врахування потребують професійні, морально-ділові якості, управлінсько-організаторські здібності кандидата, а також наявність у нього стажу роботи на посаді прокурора не менше трьох років або в галузі права - не менше п’яти років.\nВідібрані конкурсною комісією три кандидати на кожну із зазначених адміністративних посад подаються на розгляд осіб, уповноважених цим Законом приймати рішення про їх призначення на ці посади;\n3) призначення на адміністративні посади у Спеціалізовану антикорупційну прокуратуру здійснюється Генеральним прокурором України за результатами відкритого конкурсу у порядку, передбаченому статтею 8 -1 цього Закону, конкурсною комісією, до складу якої входять:\nа) чотири особи, визначені Генеральним прокурором України;\nб) сім осіб, визначених Верховною Радою України;\n4) прокурори призначаються на посади та звільняються з посад, у тому числі адміністративних, без рекомендації Ради прокурорів України чи подання Кваліфікаційно-дисциплінарної комісії прокурорів уповноваженими приймати такі рішення особами;\n5) дисциплінарне провадження щодо прокурорсько-слідчих працівників, а також працівників навчальних, наукових та інших установ прокуратури, які мають класні чини, здійснюється відповідно до Дисциплінарного статуту прокуратури України, затвердженого Постановою Верховної Ради України від 6 листопада 1991 року № 1795-XII ;\n6) кількість прокурорів та інших працівників органів прокуратури визначається, а структура Генеральної прокуратури України, регіональних та місцевих прокуратур, Національної академії прокуратури України затверджується без погодження з Радою прокурорів України.\n5 -2 . Тимчасово, до 15 квітня 2017 року, призначення прокурора на адміністративну посаду, передбачену пунктами 2-8 , 11 частини першої статті 39 цього Закону, здійснюється Генеральним прокурором України. При цьому призначення прокурора на адміністративну посаду, передбачену пунктом 2 частини першої статті 39 цього Закону, здійснюється на строк повноважень Генерального прокурора України.\n5 -3 . Заступник Генерального прокурора - керівник Спеціалізованої антикорупційної прокуратури, призначений на посаду до набрання чинності Законом України \"Про внесення змін до Кримінального процесуального кодексу України та інших законодавчих актів України щодо посилення самостійності Спеціалізованої антикорупційної прокуратури\", залишається керівником Спеціалізованої антикорупційної прокуратури, що утворюється на підставі цього Закону, та продовжує виконувати свої повноваження до закінчення строку, на який його призначено, або до звільнення його з адміністративної посади, або до припинення його повноважень на цій посаді у порядку, встановленому цим Законом.\nОсоби, які на день набрання чинності Законом України \"Про внесення змін до Кримінального процесуального кодексу України та інших законодавчих актів України щодо посилення самостійності Спеціалізованої антикорупційної прокуратури\" обіймають посади першого заступника, заступника керівника Спеціалізованої антикорупційної прокуратури, після переведення до Спеціалізованої антикорупційної прокуратури, що утворюється на підставі цього Закону, продовжують здійснювати свої повноваження до звільнення їх з адміністративних посад або до припинення їх повноважень на цих посадах у порядку, встановленому цим Законом.\nЧлени Ради прокурорів України, обрані до набрання чинності Законом України \"Про внесення змін до Кримінального процесуального кодексу України та інших законодавчих актів України щодо посилення самостійності Спеціалізованої антикорупційної прокуратури\", продовжують здійснювати свої повноваження до закінчення строку, на який їх обрано.\nПрокурори та інші працівники Спеціалізованої антикорупційної прокуратури як самостійного структурного підрозділу Офісу Генерального прокурора переводяться за їх згодою на відповідні посади прокурорів та працівників Спеціалізованої антикорупційної прокуратури, що утворюється на підставі цього Закону, за рішенням керівника Спеціалізованої антикорупційної прокуратури відповідно до затверджених структури та штатного розпису.\nПрокурори, у тому числі ті, які обіймають адміністративні посади, та інші працівники Спеціалізованої антикорупційної прокуратури, які не надали згоди на переведення, за їх згодою можуть бути переведені до іншого підрозділу Офісу Генерального прокурора або до обласної чи окружної прокуратури.\n5 -4 . У період дії воєнного стану:\n1) прокурором Офісу Генерального прокурора, обласної прокуратури може бути призначено прокурора прокуратури нижчого рівня в порядку переведення без проведення конкурсу, передбаченого статтею 38 цього Закону, а також особу, яка не обіймала посаду прокурора на день набрання чинності Законом України \"Про внесення змін до Кримінального процесуального кодексу України щодо особливостей досудового розслідування кримінальних правопорушень, пов’язаних із зникненням осіб безвісти за особливих обставин під час дії воєнного стану\".\nТака особа має відповідати вимогам до кандидата на посаду прокурора прокуратури відповідного рівня, передбаченим статтею 27 цього Закону;\n2) призначення на посаду прокурора Офісу Генерального прокурора, обласної прокуратури здійснюється на підставі поданої заяви;\n3) особи, які не обіймають посаду прокурора, подають документи, передбачені статтею 30 цього Закону;\n4) призначення на посаду прокурора осіб, які не обіймають посаду прокурора, здійснюється після проведення спеціальної перевірки у порядку, встановленому Законом України \"Про запобігання корупції\".\n6. Протягом одного місяця з дня опублікування цього Закону, необхідно скликати та провести з’їзд представників юридичних вищих навчальних закладів та наукових установ, з’їзд адвокатів України для призначення членів Кваліфікаційно-дисциплінарної комісії прокурорів.\n6 -1 . Перше скликання та проведення всеукраїнської конференції прокурорів для виконання вимог цього Закону здійснюється у двотижневий строк з дня набрання чинності положеннями, передбаченими абзацом третім пункту 1 розділу ХІІ \"Прикінцеві положення\" цього Закону.\nУ разі необхідності звільнення або обрання члена Вищої ради правосуддя до набрання чинності відповідними положеннями цього Закону скликання та проведення всеукраїнської конференції прокурорів для обрання чи звільнення членів Вищої ради правосуддя здійснюється в порядку, затвердженому Генеральним прокурором.\n7. Організаційно-технічне забезпечення проведення з’їзду покладається на організаційне бюро з проведення з’їзду представників юридичних вищих навчальних закладів та наукових установ.\nОрганізаційне бюро визначає дату, час та місце проведення з’їзду представників юридичних вищих навчальних закладів та наукових установ, передбаченого у пункті 6 цього розділу, та забезпечує публікацію оголошення про його проведення в газеті \"Урядовий кур’єр\" чи \"Голос України\", а також повідомляє про це делегатів з’їзду не пізніш як за сім днів до дня його проведення.\nЗ’їзд представників юридичних вищих навчальних закладів та наукових установ відкриває голова організаційного бюро, а в разі відсутності голови - його заступник.\nЗ’їзд представників юридичних вищих навчальних закладів та наукових установ є повноважним за умови присутності на ньому не менш як двох третин від загальної кількості обраних делегатів.\nЗ’їзд представників юридичних вищих навчальних закладів та наукових установ шляхом таємного голосування обирає головуючого та секретаря, обговорює і затверджує порядок денний та регламент роботи з’їзду, обирає лічильну комісію та інші робочі органи з’їзду.\nЗ’їзд призначає членів Кваліфікаційно-дисциплінарної комісії прокурорів. Визначення кандидатів та призначення членів Кваліфікаційно-дисциплінарної комісії прокурорів, а також підписання рішення з’їзду представників юридичних вищих навчальних закладів та наукових установ здійснюється у порядку, передбаченому частинами п’ятою - сьомою статті 75 цього Закону.\n9. До обрання голів Ради прокурорів України, Кваліфікаційно-дисциплінарної комісії прокурорів засідання таких органів відкривають та проводять найстарші за віком члени цих органів із числа прокурорів.\n10. Кваліфікаційно-дисциплінарна комісія прокурорів забезпечує:\n1) призначення на посаду прокурорів у створених прокуратурах згідно із статтями 27-37 цього Закону, крім спеціальної підготовки кандидата на посаду прокурора;\n2) призначення прокурорів на адміністративні посади згідно із статтею 39 цього Закону.\n11. Слідчі органів прокуратури зберігають право носіння вогнепальної зброї до дня початку діяльності державного бюро розслідувань, але не більше п’яти років з дня набрання чинності Кримінальним процесуальним кодексом України .\n12. Подання і постанови, прийняті до набрання чинності цим Законом, повинні бути виконані або можуть бути оскаржені заінтересованими особами у порядку, визначеному Законом України \"Про прокуратуру\" від 5 листопада 1991 року № 1789-XII .\n13. Кабінету Міністрів України:\n1) у тримісячний строк з дня, наступного за днем опублікування цього Закону:\nпривести свої нормативно-правові акти у відповідність із цим Законом;\nзабезпечити приведення нормативно-правових актів міністерств та інших відповідних центральних органів виконавчої влади України у відповідність із цим Законом;\n2) у двомісячний строк з дня, наступного за днем опублікування цього Закону, внести на розгляд Верховної Ради України пропозиції щодо приведення законодавчих актів у відповідність із цим Законом, у тому числі з метою:\nзабезпечення збільшення видатків Державного бюджету України на діяльність Уповноваженого Верховної Ради України з прав людини у розмірі, необхідному для забезпечення здійснення ним своїх повноважень;\nзабезпечення збільшення видатків Державного бюджету України на формування та функціонування системи безоплатної правової допомоги, оплату діяльності суб’єктів надання безоплатної вторинної правової допомоги в розмірі, необхідному для створення та забезпечення функціонування районних, міжрайонних, міських, міськрайонних, міжрайонних у містах центрів з надання безоплатної вторинної правової допомоги і надання адвокатами безоплатної вторинної правової допомоги всім категоріям осіб, визначеним статтею 14 Закону України \"Про безоплатну правову допомогу\".\n14. Міністерству юстиції України до набрання чинності цим Законом утворити районні, міжрайонні, міські, міськрайонні, міжрайонні у містах центри з надання безоплатної вторинної правової допомоги з урахуванням потреб відповідної адміністративно-територіальної одиниці та забезпечення доступу осіб до вторинної правової допомоги.\n15. Рекомендувати Генеральній прокуратурі України:\n1) організувати навчально-методичну роботу щодо запровадження в дію положень цього Закону;\n2) привести свої нормативно-правові акти у відповідність із цим Законом.\nП.ПОРОШЕНКО\nДодаток\n\nдо Закону України \"Про прокуратуру\"\n\nвід 14 жовтня 2014 року № 1697-VII\n\nв редакції Закону від 2 липня 2015 року № 578-VIII\nПерелік і територіальна юрисдикція місцевих та військових прокуратур\nНазва місцевої прокуратури / Територіальна юрисдикція\nАвтономна Республіка Крим\nБахчисарайська місцева прокуратура\n\nБахчисарайський район\n\nСімферопольський район\nДжанкойська місцева прокуратура\nмісто Джанкой\n\nДжанкойський район\n\nКрасногвардійський район\n\nНижньогірський район\nЄвпаторійська місцева прокуратура\nмісто Євпаторія\n\nмісто Саки\n\nСакський район\nКерченська місцева прокуратура\nмісто Керч\n\nЛенінський район\nКрасноперекопська місцева прокуратура\nмісто Армянськ\n\nмісто Красноперекопськ\n\nКрасноперекопський район\n\nПервомайський район\n\nРоздольненський район\n\nЧорноморський район\nСімферопольська місцева прокуратура\nмісто Сімферополь\n\nФеодосійська місцева прокуратура\n\nБілогірський район\n\nКіровський район\n\nСовєтський район\n\nмісто Судак\n\nмісто Феодосія\nЯлтинська місцева прокуратура\nмісто Алушта\n\nмісто Ялта\nВінницька область\nБершадська місцева прокуратура\nБершадський район\n\nмісто Ладижин\n\nКрижопільський район\n\nПіщанський район\n\nТеплицький район\n\nТростянецький район\n\nЧечельницький район\nВінницька місцева прокуратура\nмісто Вінниця\n\nВінницький район\nЖмеринська місцева прокуратура\nБарський район\n\nмісто Жмеринка\n\nЖмеринський район\n\nТиврівський район\n\nШаргородський район\nКалинівська місцева прокуратура\nКалинівський район\n\nмісто Козятин\n\nКозятинський район\n\nЛітинський район\n\nПогребищенський район\n\nмісто Хмільник\n\nХмільницький район\nМогилів-Подільська місцева прокуратура\nмісто Могилів-Подільський\n\nМогилів-Подільський район\n\nМурованокуриловецький район\n\nТомашпільський район\n\nЧернівецький район\n\nЯмпільський район\nНемирівська місцева прокуратура\nГайсинський район\n\nІллінецький район\n\nЛиповецький район\n\nНемирівський район\n\nОратівський район\n\nТульчинський район\nВолинська область\nВолодимир-Волинська місцева прокуратура\nмісто Володимир-Волинський\n\nВолодимир-Волинський район\n\nГорохівський район\n\nІваничівський район\n\nЛокачинський район\n\nмісто Нововолинськ\n\nТурійський район\nМаневицька місцева прокуратура\nКамінь-Каширський район\n\nКіверцівський район\n\nЛюбешівський район\n\nМаневицький район\n\nРожищенський район\nКовельська місцева прокуратура\nмісто Ковель\n\nКовельський район\n\nЛюбомльський район\n\nРатнівський район\n\nСтаровижівський район\n\nШацький район\nЛуцька місцева прокуратура\nмісто Луцьк\n\nЛуцький район\nДніпропетровська область\nДніпродзержинська місцева прокуратура\nмісто Дніпродзержинськ\n\nКриничанський район\nДніпропетровська місцева прокуратура № 1\nАмур-Нижньодніпровський район міста Дніпропетровська\n\nІндустріальний район міста Дніпропетровська\n\nСамарський район міста Дніпропетровська\nДніпропетровська місцева прокуратура № 2\nБабушкінський район міста Дніпропетровська\n\nЖовтневий район міста Дніпропетровська\n\nСолонянський район\nДніпропетровська місцева прокуратура № 3\nДніпропетровський район\n\nКіровський район міста Дніпропетровська\nДніпропетровська місцева прокуратура № 4\nЛенінський район міста Дніпропетровська\n\nКрасногвардійський район міста Дніпропетровська\nЖовтоводська місцева прокуратура\nВерхньодніпровський район\n\nмісто Вільногірськ\n\nмісто Жовті Води\n\nП’ятихатський район\n\nСофіївський район\nКриворізька місцева прокуратура № 1\nДзержинський район міста Кривий Ріг\n\nДовгинцівський район міста Кривий Ріг\n\nміста Кривий Ріг\n\nІнгулецький район міста Кривий Ріг\n\nШироківський район\nКриворізька місцева прокуратура № 2\nЖовтневий район міста Кривий Ріг\n\nКриворізький район\n\nТернівський район міста Кривий Ріг\nКриворізька місцева прокуратура № 3\nСаксаганський район міста Кривий Ріг\n\nЦентрально-Міський район міста Кривий Ріг\nНікопольська місцева прокуратура\nАпостолівський район\n\nмісто Марганець\n\nмісто Нікополь\n\nНікопольський район\n\nмісто Орджонікідзе\n\nТомаківський район\nНовомосковська місцева прокуратура\nМагдалинівський район\n\nмісто Новомосковськ\n\nНовомосковський район\n\nПетриківський район\n\nЦаричанський район\nПавлоградська місцева прокуратура\nмісто Павлоград\n\nПавлоградський район\n\nПетропавлівський район\n\nмісто Першотравенськ\n\nмісто Тернівка\n\nЮр’ївський район\nСинельниківська місцева прокуратура\nВасильківський район\n\nМежівський район\n\nПокровський район\n\nмісто Синельникове\n\nСинельниківський район\nДонецька область\nАртемівська місцева прокуратура\nмісто Артемівськ\n\nАртемівський район\n\nмісто Дебальцеве\nВолноваська місцева прокуратура\nВолноваський район\n\nВолодарський район\n\nМар’їнський район\n\nмісто Вугледар\n\nмісто Докучаєвськ\n\nСтаробешівський район\n\nТельманівський район\nГорлівська місцева прокуратура\nмісто Горлівка\nДонецька місцева прокуратура № 1\nБудьонівський район міста Донецька\n\nКалінінський район міста Донецька\n\nПролетарський район міста Донецька\nДонецька місцева прокуратура № 2\nВорошиловський район міста Донецька\n\nКиївський район міста Донецька\nДонецька місцева прокуратура № 3\nКіровський район міста Донецька\n\nКуйбишевський район міста Донецька\nДонецька місцева прокуратура № 4\nЛенінський район міста Донецька\n\nПетровський район міста Донецька\nЄнакіївська місцева прокуратура\nмісто Єнакієве\n\nмісто Жданівка\n\nмісто Харцизьк\nКраматорська місцева прокуратура\nмісто Краматорськ\n\nмісто Дружківка\nКрасноармійська місцева прокуратура\nмісто Авдіївка\n\nВеликоновосілківський район\n\nмісто Димитров\n\nКрасноармійський район\n\nмісто Красноармійськ\n\nмісто Новогродівка\n\nмісто Селидове\n\nЯсинуватський район\nКостянтинівська місцева прокуратура\nмісто Дзержинськ\n\nмісто Добропілля\n\nДобропільський район\n\nмісто Костянтинівка\n\nКостянтинівський район\n\nОлександрівський район\nМакіївська місцева прокуратура № 1\nГірницький район міста Макіївки\n\nСовєтський район міста Макіївки\n\nЦентрально-Міський район міста Макіївки\nМакіївська місцева прокуратура № 2\nмісто Ясинувата\n\nКіровський район міста Макіївки\n\nЧервоногвардійський район міста Макіївки\nМаріупольська місцева прокуратура № 1\nЖовтневий район міста Маріуполя\n\nПриморський район міста Маріуполя\n\nПершотравневий район\nМаріупольська місцева прокуратура № 2\nІллічівський район міста Маріуполя\n\nНовоазовський район\n\nОрджонікідзевський район міста Маріуполя\nСлов’янська місцева прокуратура\nмісто Красний Лиман\n\nКраснолиманський район\n\nмісто Слов’янськ\n\nСлов’янський район\nШахтарська місцева прокуратура\nАмвросіївський район\n\nмісто Іловайськ\n\nмісто Кіровське\n\nмісто Сніжне\n\nмісто Торез\n\nмісто Шахтарськ\n\nШахтарський район\nЖитомирська область\nБердичівська місцева прокуратура\nАндрушівський район\n\nмісто Бердичів\n\nБердичівський район\n\nЛюбарський район\n\nРужинський район\n\nЧуднівський район\nЖитомирська місцева прокуратура\nмісто Житомир\n\nЖитомирський район\nКоростенська місцева прокуратура\nмісто Коростень\n\nКоростенський район\n\nЛугинський район\n\nНародицький район\n\nОвруцький район\n\nОлевський район\nКоростишівська місцева прокуратура\nБрусилівський район\n\nВолодарсько-Волинський район\n\nКоростишівський район\n\nМалинський район\n\nРадомишльський район\n\nПопільнянський район\n\nЧерняхівський район\nНовоград-Волинська місцева прокуратура\nБаранівський район\n\nРоманівський район\n\nЄмільчинський район\n\nмісто Новоград-Волинський\n\nНовоград-Волинський район\n\nЧервоноармійський район\nЗакарпатська область\nБерегівська місцева прокуратура\nмісто Берегове\n\nБерегівський район\n\nВиноградівський район\nМукачівська місцева прокуратура\nВоловецький район\n\nмісто Мукачеве\n\nМукачівський район\n\nСвалявський район\nТячівська місцева прокуратура\nРахівський район\n\nТячівський район\nУжгородська місцева прокуратура\nВеликоберезнянський район\n\nПеречинський район\n\nмісто Ужгород\n\nУжгородський район\n\nмісто Чоп\nХустська місцева прокуратура\nІршавський район\n\nМіжгірський район\n\nмісто Хуст\n\nХустський район\nЗапорізька область\nБердянська місцева прокуратура\nмісто Бердянськ\n\nБердянський район\n\nКуйбишевський район\n\nПриморський район\n\nРозівський район\n\nЧернігівський район\nЕнергодарська місцева прокуратура\nВасильківський район\n\nВеликобілозерський район\n\nмісто Енергодар\n\nКам’янсько-Дніпровський район\n\nМихайлівський район\nЗапорізька місцева прокуратура № 1\nЖовтневий район міста Запоріжжя\n\nЗаводський район міста Запоріжжя\n\nШевченківський район міста Запоріжжя\nЗапорізька місцева прокуратура № 2\nЗапорізький район\n\nКомунарський район міста Запоріжжя\n\nОрджонікідзевський район міста Запоріжжя\nЗапорізька місцева прокуратура № 3\nЛенінський район міста Запоріжжя\n\nХортицький район міста Запоріжжя\nМелітопольська місцева прокуратура\nмісто Мелітополь\n\nВеселівський район\n\nМелітопольський район\n\nПриазовський район\n\nЯкимівський район\nТокмацька місцева прокуратура\nГуляйпільський район\n\nВільнянський район\n\nНовомиколаївський район\n\nОріхівський район\n\nПологівський район\n\nмісто Токмак\n\nТокмацький район\nІвано-Франківська область\nІвано-Франківська місцева прокуратура\nмісто Івано-Франківськ\nКалуська місцева прокуратура\nмісто Болехів\n\nДолинський район\n\nмісто Калуш\n\nКалуський район\n\nРожнятівський район\nКоломийська місцева прокуратура\nмісто Коломия\n\nКоломийський район\n\nКосівський район\n\nСнятинський район\nНадвірнянська місцева прокуратура\nБогородчанський район\n\nВерховинський район\n\nНадвірнянський район\n\nмісто Яремче\nТисменицька місцева прокуратура\nмісто Бурштин\n\nГалицький район\n\nГороденківський район\n\nРогатинський район\n\nТисменицький район\n\nТлумацький район\nКиївська область\nБілоцерківська місцева прокуратура\nмісто Біла Церква\n\nБілоцерківський район\n\nВолодарський район\n\nСквирський район\n\nСтавищенський район\n\nТетіївський район\nБориспільська місцева прокуратура\nБаришівський район\n\nмісто Березань\n\nмісто Бориспіль\n\nБориспільський район\n\nЗгурівський район\n\nмісто Переяслав-Хмельницький\n\nПереяслав-Хмельницький район\n\nЯготинський район\nБроварська місцева прокуратура\nмісто Бровари\n\nБроварський район\n\nІванківський район\n\nмісто Славутич\n\nПоліський район\n\nмісто Прип’ять\n\nмісто Чорнобиль\nКиєво-Святошинська місцева прокуратура\nВишгородський район\n\nмісто Васильків\n\nВасильківський район\n\nмісто Ірпінь\n\nКиєво-Святошинський район\n\nмісто Буча\n\nмісто Обухів\n\nОбухівський район\n\nМакарівський район\nКагарлицька місцева прокуратура\nБогуславський район\n\nКагарлицький район\n\nМиронівський район\n\nмісто Ржищів\n\nРокитнянський район\n\nТаращанський район\nФастівська місцева прокуратура\nБородянський район\n\nмісто Фастів\n\nФастівський район\nКіровоградська область\nЗнам’янська місцева прокуратура\nмісто Знам’янка\n\nЗнам’янський район\n\nМаловисківський район\n\nНовомиргородський район\n\nОлександрівський район\n\nмісто Світловодськ\n\nСвітловодський район\nКіровоградська місцева прокуратура\nмісто Кіровоград\n\nКіровоградський район\nНовоукраїнська місцева прокуратура\nБобринецький район\n\nВільшанський район\n\nГайворонський район\n\nГолованівський район\n\nДобровеличківський район\n\nНовоархангельський район\n\nНовоукраїнський район\n\nУльяновський район\nОлександрійська місцева прокуратура\nДолинський район\n\nКомпаніївський район\n\nНовгородківський район\n\nмісто Олександрія\n\nОлександрійський район\n\nОнуфріївський район\n\nПетрівський район\n\nУстинівський район\nЛуганська область\nАлчевська місцева прокуратура\nмісто Алчевськ\n\nмісто Брянка\n\nПеревальський район\nКраснолуцька місцева прокуратура\nмісто Антрацит\n\nАнтрацитівський район\n\nмісто Красний Луч\nКраснодонська місцева прокуратура\nмісто Краснодон\n\nКраснодонський район\n\nЛутугинський район\nЛисичанська місцева прокуратура\nмісто Лисичанськ\n\nмісто Первомайськ\n\nПопаснянський район\nЛуганська місцева прокуратура № 1\nАртемівський район міста Луганська\n\nКам’янобрідський район міста Луганська\n\nЛенінський район міста Луганська\nЛуганська місцева прокуратура № 2\nЖовтневий район міста Луганська\n\nСтанично-Луганський район\nСвердловська місцева прокуратура\nмісто Ровеньки\n\nмісто Свердловськ\n\nСвердловський район\nСєвєродонецька місцева прокуратура\nКремінський район\n\nНовоайдарський район\n\nмісто Рубіжне\n\nмісто Сєвєродонецьк\nСтаробільська місцева прокуратура\nБіловодський район\n\nБілокуракинський район\n\nМарківський район\n\nМіловський район\n\nНовопсковський район\n\nСватівський район\n\nСтаробільський район\n\nТроїцький район\nСтахановська місцева прокуратура\nмісто Кіровськ\n\nСлов’яносербський район\n\nмісто Стаханов\nЛьвівська область\nГородоцька місцева прокуратура\nГородоцький район\n\nМостиський район\n\nЯворівський район\nДрогобицька місцева прокуратура\nмісто Борислав\n\nмісто Дрогобич\n\nДрогобицький район\n\nмісто Трускавець\nЗолочівська місцева прокуратура\nмісто Новий Розділ\n\nЗолочівський район\n\nМиколаївський район\n\nПеремишлянський район\nЛьвівська місцева прокуратура № 1\nГалицький район міста Львова\n\nЛичаківський район міста Львова\n\nСихівський район міста Львова\nЛьвівська місцева прокуратура № 2\nЗалізничний район міста Львова\n\nШевченківський район міста Львова\nЛьвівська місцева прокуратура № 3\nФранківський район міста Львова\n\nПустомитівський район\nСамбірська місцева прокуратура\nмісто Самбір\n\nСамбірський район\n\nСтаросамбірський район\n\nТурківський район\nСтрийська місцева прокуратура\nмісто Моршин\n\nЖидачівський район\n\nСколівський район\n\nмісто Стрий\n\nСтрийський район\nЧервоноградська місцева прокуратура\nЖовківський район\n\nСокальський район\n\nмісто Червоноград\nРадехівська місцева прокуратура\nРадехівський район\n\nБродівський район\n\nБуський район\n\nКам’янка-Бузький район\nМиколаївська область\nВознесенська місцева прокуратура\nВеселинівський район\n\nмісто Вознесенськ\n\nВознесенський район\n\nДоманівський район\n\nЄланецький район\n\nНовоодеський район\nМиколаївська місцева прокуратура № 1\nБерезанський район\n\nЗаводський район міста Миколаєва\n\nМиколаївський район\n\nмісто Очаків\n\nОчаківський район\n\nЦентральний район міста Миколаєва\nМиколаївська місцева прокуратура № 2\nЖовтневий район\n\nЛенінський район міста Миколаєва\n\nКорабельний район міста Миколаєва\nПервомайська місцева прокуратура\nАрбузинський район\n\nБратський район\n\nВрадіївський район\n\nКривоозерський район\n\nмісто Первомайськ\n\nПервомайський район\n\nмісто Южноукраїнськ\nБаштанська місцева прокуратура\nБаштанський район\n\nБерезнегуватський район\n\nКазанківський район\n\nНовобузький район\n\nСнігурівський район\nОдеська область\nБілгород-Дністровська місцева прокуратура\nАрцизький район\n\nмісто Білгород-Дністровський\n\nБілгород-Дністровський район\n\nТарутинський район\n\nТатарбунарський район\n\nСаратський район\nІзмаїльська місцева прокуратура\nБолградський район\n\nмісто Ізмаїл\n\nІзмаїльський район\n\nКілійський район\n\nРенійський район\nІллічівська місцева прокуратура\nБіляївський район\n\nмісто Іллічівськ\n\nОвідіопольський район\n\nмісто Теплодар\nКотовська місцева прокуратура\nАнаньївський район\n\nБалтський район\n\nКодимський район\n\nмісто Котовськ\n\nКотовський район\n\nКрасноокнянський район\n\nЛюбашівський район\n\nСавранський район\nОдеська місцева прокуратура № 1\nКиївський район міста Одеси\nОдеська місцева прокуратура № 2\nМалиновський район міста Одеси\nОдеська місцева прокуратура № 3\nПриморський район міста Одеси\nОдеська місцева прокуратура № 4\nСуворовський район міста Одеси\n\nКомінтернівська місцева прокуратура\n\nКомінтернівський район\n\nмісто Южне\n\nМиколаївський район\n\nБерезівський район\nРоздільнянська місцева прокуратура\nВеликомихайлівський район\n\nІванівський район\n\nРоздільнянський район\n\nФрунзівський район\n\nШиряївський район\nПолтавська область\nКобеляцька місцева прокуратура\nГлобинський район\n\nКарлівський район\n\nКобеляцький район\n\nКозельщинський район\n\nМашівський район\n\nНовосанжарський район\n\nРешетилівський район\n\nЧутівський район\nКременчуцька місцева прокуратура\nмісто Комсомольськ\n\nмісто Кременчук\n\nКременчуцький район\nЛубенська місцева прокуратура\nГребінківський район\n\nЛохвицький район\n\nмісто Лубни\n\nЛубенський район\n\nОржицький район\n\nПирятинський район\n\nСеменівський район\n\nХорольський район\n\nЧорнухинський район\nМиргородська місцева прокуратура\nВеликобагачанський район\n\nГадяцький район\n\nДиканський район\n\nЗіньківський район\n\nКотелевський район\n\nмісто Миргород\n\nМиргородський район\n\nШишацький район\nПолтавська місцева прокуратура\nмісто Полтава\n\nПолтавський район\nРівненська область\nДубенська місцева прокуратура\nДемидівський район\n\nмісто Дубно\n\nДубенський район\n\nМлинівський район\n\nРадивилівський район\nЗдолбунівська місцева прокуратура\nГощанський район\n\nЗдолбунівський район\n\nКорецький район\n\nКостопільський район\n\nмісто Острог\n\nОстрозький район\nРівненська місцева прокуратура\nмісто Рівне\n\nРівненський район\nСарненська місцева прокуратура\nБерезнівський район\n\nВолодимирецький район\n\nДубровицький район\n\nЗарічненський район\n\nмісто Кузнецовськ\n\nРокитнівський район\n\nСарненський район\nСумська область\nКонотопська місцева прокуратура\nБілопольський район\n\nБуринський район\n\nмісто Конотоп\n\nКонотопський район\n\nПутивльський район\nОхтирська місцева прокуратура\nВеликописарівський район\n\nКраснопільський район\n\nмісто Охтирка\n\nОхтирський район\n\nТростянецький район\nРоменська місцева прокуратура\nмісто Лебедин\n\nЛебединський район\n\nЛиповодолинський район\n\nНедригайлівський район\n\nмісто Ромни\n\nРоменський район\nСумська місцева прокуратура\nмісто Суми\n\nСумський район\nШосткинська місцева прокуратура\nмісто Глухів\n\nГлухівський район\n\nКролевецький район\n\nСередино-Будський район\n\nмісто Шостка\n\nШосткинський район\n\nЯмпільський район\nТернопільська область\nКременецька місцева прокуратура\nЗбаразький район\n\nмісто Кременець\n\nКременецький район\n\nЛановецький район\n\nПідволочиський район\n\nШумський район\nТеребовлянська місцева прокуратура\nмісто Бережани\n\nБережанський район\n\nБучацький район\n\nКозівський район\n\nМонастирський район\n\nПідгаєцький район\n\nТеребовлянський район\nТернопільська місцева прокуратура\nЗборівський район\n\nмісто Тернопіль\n\nТернопільський район\nЧортківська місцева прокуратура\nБорщівський район\n\nГусятинський район\n\nЗаліщицький район\n\nмісто Чортків\n\nЧортківський район\nХарківська область\nІзюмська місцева прокуратура\nБорівський район\n\nДворічанський район\n\nмісто Ізюм\n\nІзюмський район\n\nмісто Куп’янськ\n\nКуп’янський район\n\nШевченківський район\nЛозівська місцева прокуратура\nБалаклійський район\n\nБарвінківський район\n\nБлизнюківський район\n\nмісто Лозова\n\nЛозівський район\nПервомайська місцева прокуратура\nЗачепилівський район\n\nКегичівський район\n\nКрасногородський район\n\nНововодолазький район\n\nмісто Первомайськ\n\nПервомайський район\n\nСахновщинський район\nХарківська місцева прокуратура № 1\nДзержинський район міста Харкова\n\nЛенінський район міста Харкова\nХарківська місцева прокуратура № 2\nЖовтневий район міста Харкова\n\nКиївський район міста Харкова\nХарківська місцева прокуратура № 3\nФрунзенський район міста Харкова\n\nОрджонікідзевський район міста Харкова\nХарківська місцева прокуратура № 4\nМосковський район міста Харкова\nХарківська місцева прокуратура № 5\nКомінтернівський район міста Харкова\n\nЧервонозаводський район міста Харкова\nХарківська місцева прокуратура № 6\nХарківський район\n\nмісто Люботин\nДергачівська місцева прокуратура\nБогодухівський район\n\nВалківський район\n\nДергачівський район\n\nЗолочівський район\n\nКоломацький район\n\nКраснокутський район\n\nмісто Люботин\nЧугуївська місцева прокуратура\nВеликобурлуцький район\n\nВовчанський район\n\nЗміївський район\n\nПеченізький район\n\nмісто Чугуїв\n\nЧугуївський район\nХерсонська область\nБериславська місцева прокуратура\nБериславський район\n\nБілозерський район\n\nВеликоолександрівський район\n\nВисокопільський район\n\nНововоронцовський район\nГенічеська місцева прокуратура\nГенічеський район\n\nНовотроїцький район\n\nЧаплинський район\nКаховська місцева прокуратура\nВеликолепетиський район\n\nВерхньорогачицький район\n\nГорностаївський район\n\nІванівський район\n\nмісто Каховка\n\nКаховський район\n\nНижньосірогозький район\nНовокаховська місцева прокуратура\nмісто Гола Пристань\n\nГолопристанський район\n\nКаланчацький район\n\nмісто Нова Каховка\n\nСкадовський район\n\nЦюрупинський район\nХерсонська місцева прокуратура\nмісто Херсон\nХмельницька область\nГородоцька місцева прокуратура\nВіньковецький район\n\nВолочиський район\n\nГородоцький район\n\nЧемеровецький район\n\nЯрмолинецький район\nКам’янець-Подільська місцева прокуратура\nДунаєвецький район\n\nмісто Кам’янець-Подільський\n\nКам’янець-Подільський район\n\nНовоушицький район\nСтарокостянтинівська місцева прокуратура\nБілогірський район\n\nКрасилівський район\n\nЛетичівський район\n\nмісто Старокостянтинів\n\nСтарокостянтинівський район\n\nСтаросинявський район\n\nТеофіпольський район\nХмельницька місцева прокуратура\nмісто Хмельницький\n\nДеражнянський район\n\nЛетичівський район\n\nХмельницький район\nШепетівська місцева прокуратура\nІзяславський район\n\nмісто Нетішин\n\nПолонський район\n\nмісто Славута\n\nСлавутський район\n\nмісто Шепетівка\n\nШепетівський район\nЧеркаська область\nЗвенигородська місцева прокуратура\nмісто Ватутіне\n\nЗвенигородський район\n\nКатеринопільський район\n\nКорсунь-Шевченківський район\n\nЛисянський район\n\nТальнівський район\nЗолотоніська місцева прокуратура\nДрабівський район\n\nмісто Золотоноша\n\nЗолотоніський район\n\nмісто Канів\n\nКанівський район\n\nЧорнобаївський район\nСмілянська місцева прокуратура\nГородищенський район\n\nКам’янський район\n\nмісто Сміла\n\nСмілянський район\n\nЧигиринський район\n\nШполянський район\nУманська місцева прокуратура\nЖашківський район\n\nМаньківський район\n\nМонастирищенський район\n\nмісто Умань\n\nУманський район\n\nХристинівський район\nЧеркаська місцева прокуратура\nмісто Черкаси\n\nЧеркаський район\nЧернівецька область\nСторожинецька місцева прокуратура\nГерцаївський район\n\nГлибоцький район\n\nНовоселицький район\n\nСторожинецький район\nКельменецька місцева прокуратура\nКельменецький район\n\nмісто Новодністровськ\n\nСокирянський район\n\nХотинський район\nКіцманська місцева прокуратура\nВижницький район\n\nПутильський район\n\nКіцманський район\n\nЗаставнівський район\nЧернівецька місцева прокуратура\nмісто Чернівці\nЧернігівська область\nМенська місцева прокуратура\nГородянський район\n\nКорюківський район\n\nМенський район\n\nмісто Новгород-Сіверський\n\nНовгород-Сіверський район\n\nСеменівський район\n\nСосницький район\n\nЩорський район\nНіжинська місцева прокуратура\nБобровицький район\n\nКозелецький район\n\nКуликівський район\n\nмісто Ніжин\n\nНіжинський район\n\nНосівський район\nПрилуцька місцева прокуратура\nВарвинський район\n\nІчнянський район\n\nмісто Прилуки\n\nПрилуцький район\n\nСрібнянський район\nБахмацька місцева прокуратура\nБахмацький район\n\nБорзнянський район\n\nКоропський район\n\nТалалаївський район\nЧернігівська місцева прокуратура\nмісто Чернігів\n\nКуликівський район\n\nРіпкинський район\n\nЧернігівський район\nмісто Київ\nКиївська місцева прокуратура № 1\n\nГолосіївський район міста Києва\nКиївська місцева прокуратура № 2\n\nДарницький район міста Києва\nКиївська місцева прокуратура № 3\n\nДеснянський район міста Києва\nКиївська місцева прокуратура № 4\n\nДніпровський район міста Києва\nКиївська місцева прокуратура № 5\n\nОболонський район міста Києва\nКиївська місцева прокуратура № 6\n\nПечерський район міста Києва\nКиївська місцева прокуратура № 7\n\nПодільський район міста Києва\nКиївська місцева прокуратура № 8\n\nСвятошинський район міста Києва\nКиївська місцева прокуратура № 9\n\nСолом’янський район міста Києва\nКиївська місцева прокуратура № 10\n\nШевченківський район міста Києва\nВійськові прокуратури\nВійськова прокуратура Центрального регіону України:\nВійськова прокуратура Київського гарнізону\n\nВійськова прокуратура Харківського гарнізону\n\nВійськова прокуратура Житомирського гарнізону\n\nВійськова прокуратура Дарницького гарнізону\n\nВійськова прокуратура Вінницького гарнізону\n\nВійськова прокуратура Полтавського гарнізону\n\nВійськова прокуратура Сумського гарнізону\n\nВійськова прокуратура Черкаського гарнізону\n\nВійськова прокуратура Чернігівського гарнізону\n\nВійськова прокуратура Білоцерківського гарнізону\n\nВійськова прокуратура Деснянського гарнізону\nВійськова прокуратура Південного регіону України:\nВійськова прокуратура Одеського гарнізону\n\nВійськова прокуратура Дніпропетровського гарнізону\n\nВійськова прокуратура Миколаївського гарнізону\n\nВійськова прокуратура Запорізького гарнізону\n\nВійськова прокуратура Донецького гарнізону\n\nВійськова прокуратура Білгород-Дністровського гарнізону\n\nВійськова прокуратура Луганського гарнізону\n\nВійськова прокуратура Кіровоградського гарнізону\n\nВійськова прокуратура Криворізького гарнізону\n\nВійськова прокуратура Херсонського гарнізону\nВійськова прокуратура Західного регіону України:\nВійськова прокуратура Львівського гарнізону\n\nВійськова прокуратура Хмельницького гарнізону\n\nВійськова прокуратура Івано-Франківського гарнізону\n\nВійськова прокуратура Рівненського гарнізону\n\nВійськова прокуратура Ужгородського гарнізону\n\nВійськова прокуратура Луцького гарнізону\n\nВійськова прокуратура Тернопільського гарнізону\n\nВійськова прокуратура Чернівецького гарнізону\nІнші військові прокуратури (на правах місцевих), які створюються в умовах особливого періоду, надзвичайного стану або проведення антитерористичної операції та в силу інших виключних обставин."
    }
  ],
  "definitions": []
}