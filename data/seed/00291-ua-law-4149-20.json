{
  "id": "ua-law-4149-20",
  "type": "statute",
  "title": "Закон України (4149-20)",
  "title_en": "",
  "short_name": "4149-20",
  "status": "in_force",
  "issued_date": "2024-12-17",
  "url": "https://zakon.rada.gov.ua/laws/show/4149-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про дорожній рух\" щодо удосконалення порядку здійснення оптової та роздрібної торгівлі транспортними засобами суб’єктами господарювання, які поставлені на облік у Головному сервісному центрі Міністерства внутрішніх справ України\n\n(Відомості Верховної Ради (ВВР), 2025, № 26, ст.80)\n\nВерховна Рада України постановляє :\n\nI. Внести до Закону України \"Про дорожній рух\" (Відомості Верховної Ради України, 1993 р., № 31, ст. 338 із наступними змінами) такі зміни:\n\n1. У статті 30 :\n\n1) частину четверту після слів \"Підприємства, установи, організації та інші суб’єкти господарювання незалежно від форм власності, які мають право здійснювати оптову або роздрібну торгівлю та оформлення відповідних документів на реалізацію транспортних засобів та їх складових частин, що мають ідентифікаційні номери\" доповнити словами \"(далі - суб’єкти господарювання, що здійснюють торгівлю транспортними засобами)\";\n\n2) частину п’яту викласти в такій редакції:\n\n\"Облік суб’єктів господарювання, що здійснюють торгівлю транспортними засобами, здійснюється територіальними органами Міністерства внутрішніх справ України. Міністерство внутрішніх справ України створює та веде реєстр суб’єктів господарювання, що здійснюють торгівлю транспортними засобами\".\n\n2. У статті 34 :\n\n1) частину одинадцяту викласти в такій редакції:\n\n\"Власники транспортних засобів та особи, які використовують їх на законних підставах, зобов’язані зареєструвати (перереєструвати) належні їм транспортні засоби протягом десяти діб після придбання, митного оформлення, одержання транспортних засобів або виникнення обставин, що потребують внесення змін до реєстраційних документів. Суб’єкти господарювання, що здійснюють торгівлю транспортними засобами та придбали транспортний засіб, який перебував на державній реєстрації, для його наступного продажу, звільняються від обов’язку здійснення державної реєстрації такого транспортного засобу. У разі наявності обтяжень реєстрація (перереєстрація) транспортного засобу здійснюється за наявності згоди обтяжувача (обтяжувачів), справжність підпису (підписів) якого (яких) засвідчено нотаріусом\";\n\n2) після частини одинадцятої доповнити новою частиною такого змісту:\n\n\"Перед відчуженням транспортного засобу суб’єкту господарювання, що здійснює торгівлю транспортними засобами, власник такого транспортного засобу зобов’язаний зняти його з обліку. Транспортні засоби, зняті з обліку для відчуження суб’єкту господарювання, що здійснює торгівлю транспортними засобами, щодо яких протягом десяти діб із дня зняття з обліку таким суб’єктом господарювання не надано у встановленому порядку відомостей про їх придбання, підлягають державній реєстрації на загальних підставах\".\n\nУ зв’язку з цим частини дванадцяту - п’ятнадцяту вважати відповідно частинами тринадцятою - шістнадцятою.\n\n3. Абзац восьмий статті 52 -1 викласти в такій редакції:\n\n\"ведення обліку підприємств-виробників, суб’єктів господарювання, що здійснюють торгівлю транспортними засобами, видача їм у встановленому порядку номерних знаків для разових поїздок\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом шести місяців з дня набрання чинності цим Законом:\n\n1) привести свої нормативно-правові акти у відповідність із цим Законом;\n\n2) забезпечити перегляд та приведення центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n17 грудня 2024 року\n\n№ 4149-IX\n\nПро внесення змін до Закону України \"Про дорожній рух\" щодо удосконалення порядку здійснення оптової та роздрібної торгівлі транспортними засобами суб'єктами господарювання, які поставлені на облік у Головному сервісному центрі Міністерства внутрішніх справ України\nЗакон України від 17.12.2024 № 4149-IX\n\nПрийняття від 17.12.2024\nПостійна адреса:\nhttps://zakon.rada.gov.ua/go/4149-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}