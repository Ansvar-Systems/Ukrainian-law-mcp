{
  "id": "ua-law-661-17",
  "type": "statute",
  "title": "Закон України (661-17)",
  "title_en": "",
  "short_name": "661-17",
  "status": "in_force",
  "issued_date": "2008-12-12",
  "url": "https://zakon.rada.gov.ua/laws/show/661-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо деяких законодавчих актів України\nщодо заборони банкам змінювати умови договору\nбанківського вкладу та кредитного договору\nв односторонньому порядку\n( Відомості Верховної Ради України (ВВР), 2009, N 15, ст.190 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Цивільному кодексі України ( 435-15 ) (Відомості\nВерховної Ради України, 2003 р., NN 40-44, ст. 356):\n1) доповнити статтею 1056-1 такого змісту:\n\" Стаття 1056-1. Проценти за кредитним договором\n1. Розмір процентів та порядок їх сплати за договором\nвизначаються в договорі залежно від кредитного ризику, наданого\nзабезпечення, попиту і пропозицій, які склалися на кредитному\nринку, строку користування кредитом, розміру облікової ставки та\nінших факторів.\n2. Встановлений договором розмір процентів не може бути\nзбільшений банком в односторонньому порядку.\n3. Умова договору щодо права банку змінювати розмір процентів\nв односторонньому порядку є нікчемною\";\n2) статтю 1061 після частини третьої доповнити новою частиною\nтакого змісту:\n\"4. Умова договору щодо права банку змінювати розмір\nпроцентів на строковий вклад в односторонньому порядку є\nнікчемною\".\nУ зв'язку з цим частини четверту та п'яту вважати відповідно\nчастинами п'ятою та шостою.\n2. Статтю 55 Закону України \"Про банки і банківську\nдіяльність\" ( 2121-14 ) (Відомості Верховної Ради України,\n2001 р., N 5-6, ст. 30) доповнити частиною четвертою такого\nзмісту:\n\"Банкам забороняється в односторонньому порядку змінювати\nумови укладених з клієнтами договорів, зокрема, збільшувати розмір\nпроцентної ставки за кредитними договорами або зменшувати її\nрозмір за договорами банківського вкладу (крім вкладу на вимогу),\nза винятком випадків, встановлених законом\".\nII. Цей Закон набирає чинності через 10 днів з дня його\nопублікування.\n\nПрезидент України В.ЮЩЕНКО\n\nм. Київ, 12 грудня 2008 року\nN 661-VI\n\nПро внесення змін до деяких законодавчих актів України щодо заборони банкам змінювати умови договору банківського вкладу та кредитного договору в односторонньому порядку\nЗакон України від 12.12.2008 № 661-VI\n\nПрийняття від 12.12.2008\nПостійна адреса:\nhttps://zakon.rada.gov.ua/go/661-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}