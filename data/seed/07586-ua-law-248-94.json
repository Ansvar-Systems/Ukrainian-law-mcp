{
  "id": "ua-law-248-94",
  "type": "statute",
  "title": "Закон України (248/94-ВР)",
  "title_en": "",
  "short_name": "248/94-ВР",
  "status": "in_force",
  "issued_date": "1994-11-16",
  "url": "https://zakon.rada.gov.ua/laws/show/248/94-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро приєднання України до Договору\nпро нерозповсюдження ядерної зброї\nвід 1 липня 1968 року\n\n( Відомості Верховної Ради України (ВВР), 1994, N 47, ст.421 )\n\nНа підставі положень Декларації про державний суверенітет\nУкраїни від 16 липня 1990 року ( 55-12 ), Заяви Верховної Ради\nУкраїни \"Про без'ядерний статус України\" ( 1697-12 ) від 24 жовтня\n1991 року, Постанови Верховної Ради України \"Про додаткові заходи\nщодо забезпечення набуття Україною без'ядерного статусу\"\nвід 9 квітня 1992 року, Постанови Верховної Ради України \"Про\nратифікацію Договору між Союзом Радянських Соціалістичних\nРеспублік і Сполученими Штатами Америки про скорочення і\nобмеження стратегічних наступальних озброєнь ( 840_050 ),\nпідписаного у Москві 31 липня 1991 року, і Протоколу до нього,\nпідписаного у Лісабоні від імені України 23 травня 1992 року\"\n( 3624-12 ) від 18 листопада 1993 року і Постанови Верховної Ради\nУкраїни \"Про виконання Президентом України та Урядом України\nрекомендацій, що містяться у пункті 11 Постанови Верховної Ради\nУкраїни \"Про ратифікацію Договору між Союзом Радянських\nСоціалістичних Республік і Сполученими Штатами Америки про\nскорочення і обмеження стратегічних наступальних озброєнь,\nпідписаного у Москві 31 липня 1991 року, і Протоколу до нього,\nпідписаного у Лісабоні від імені України 23 травня 1992 року\"\n( 3919-12 ) від 3 лютого 1994 року Верховна Рада України\nп о с т а н о в л я є :\nПриєднатися до Договору про нерозповсюдження ядерної зброї\nвід 1 липня 1968 року ( 995_098 ) з такими застереженнями: 1. Положення Договору не охоплюють повною мірою унікальної\nситуації, що склалася внаслідок розпаду ядерної держави - Союзу\nРСР. 2. Україна є власником ядерної зброї, успадкованої нею від\nколишнього СРСР. Після розукомплектування та знищення цієї зброї\nпід контролем України і за процедурами, що виключатимуть\nможливість повторного використання ядерних матеріалів, які є\nкомпонентами цієї зброї, за первинним призначенням, Україна має\nнамір застосовувати вищезгадані матеріали виключно у мирних цілях. 3. Наявність на території України ядерної зброї до її повної\nліквідації, а також відповідна робота щодо її утримання,\nобслуговування та ліквідації не суперечать положенням статей I і\nII Договору. 4. Загроза силою чи її використання проти територіальної\nцілісності та недоторканності кордонів чи політичної незалежності\nУкраїни з боку будь-якої ядерної держави, так само, як і\nзастосування економічного тиску, спрямованого на те, щоб підкорити\nсвоїм власним інтересам здійснення Україною прав, притаманних її\nсуверенітету, розглядатимуться Україною як виняткові обставини, що\nпоставили під загрозу її найвищі інтереси. 5. Документи про приєднання України до Договору будуть\nпередані країнам - депозитаріям Договору після набрання чинності\nцим Законом. 6. Цей Закон набирає чинності після надання Україні ядерними\nдержавами гарантій безпеки, оформлених шляхом підписання\nвідповідного міжнародно-правового документа.\n\nГолова Верховної Ради України О.МОРОЗ\n\nм. Київ, 16 листопада 1994 року\nN 248/94-ВР\n\nПро приєднання України до Договору про нерозповсюдження ядерної зброї від 1 липня 1968 року\nЗакон України від 16.11.1994 № 248/94-ВР\n\nПрийняття від 16.11.1994\nПостійна адреса:\nhttps://zakon.rada.gov.ua/go/248/94-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}