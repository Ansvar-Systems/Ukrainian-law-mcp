{
  "id": "ua-law-429-15",
  "type": "statute",
  "title": "Закон України (429-15)",
  "title_en": "",
  "short_name": "429-15",
  "status": "in_force",
  "issued_date": "2003-01-16",
  "url": "https://zakon.rada.gov.ua/laws/show/429-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art256",
      "section": "256",
      "title": "Стаття 256. Пенсійне забезпечення",
      "content": "Працівники та члени їх сімей мають право на державне пенсійне\nзабезпечення за віком, по інвалідності, у зв'язку із втратою\nгодувальника, а також за вислугу років відповідно до закону\".\n2. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити Кодекс статтями 165-3, 165-4, 165-5, 244-9,\n244-10 і 244-11 такого змісту:\n\" Стаття 165-3. Порушення строку реєстрації як платника\nстрахових внесків до Фонду\nзагальнообов'язкового державного соціального\nстрахування України на випадок безробіття,\nнесвоєчасна або неповна сплата страхових\nвнесків\nПорушення посадовими особами підприємств, установ,\nорганізацій, фізичними особами, які використовують найману працю,\nстроку реєстрації як платника страхових внесків до Фонду\nзагальнообов'язкового державного соціального страхування України\nна випадок безробіття, несвоєчасна або неповна сплата страхових\nвнесків -\nтягнуть за собою накладення штрафу від восьми до п'ятнадцяти\nнеоподатковуваних мінімумів доходів громадян.\nТі самі дії, вчинені особою, яку протягом року було піддано\nадміністративному стягненню за одне з правопорушень, зазначених у\nчастині першій цієї статті, -\nтягнуть за собою накладення штрафу від десяти до двадцяти\nнеоподатковуваних мінімумів доходів громадян.\nСтаття 165-4. Порушення законодавства про загальнообов'язкове\nдержавне соціальне страхування від нещасного\nвипадку на виробництві та професійного\nзахворювання, які спричинили втрату\nпрацездатності\nПорушення посадовими особами підприємств, установ,\nорганізацій, фізичними особами, які використовують найману працю,\nстроку реєстрації як платника страхових внесків до Фонду\nсоціального страхування від нещасних випадків на виробництві та\nпрофесійних захворювань України, несвоєчасна сплата страхових\nвнесків або несвоєчасне інформування Фонду про чисельність\nпрацівників, річний фактичний обсяг реалізованої продукції (робіт,\nпослуг), річну суму заробітної плати на підприємстві, нещасні\nвипадки на виробництві та професійні захворювання, що сталися на\nпідприємстві, про зміни технології робіт, виду діяльності\nпідприємства або його ліквідацію -\nтягнуть за собою накладення штрафу від восьми до п'ятнадцяти\nнеоподатковуваних мінімумів доходів громадян.\nТі самі дії, вчинені особою, яку протягом року було піддано\nадміністративному стягненню за одне з правопорушень, зазначених у\nчастині першій цієї статті, -\nтягнуть за собою накладення штрафу від десяти до двадцяти\nнеоподатковуваних мінімумів доходів громадян.\nСтаття 165-5. Ухилення від реєстрації як платника страхових\nвнесків до Фонду соціального страхування з\nтимчасової втрати працездатності, несвоєчасна\nабо неповна сплата страхових внесків, а також\nпорушення порядку використання страхових коштів\nУхилення посадовими особами підприємств, установ та\nорганізацій, фізичними особами, які використовують найману працю,\nвід реєстрації як платника страхових внесків до Фонду соціального\nстрахування з тимчасової втрати працездатності, несвоєчасна або\nнеповна сплата страхових внесків, а також порушення порядку\nвикористання цих коштів -\nтягнуть за собою накладення штрафу від восьми до п'ятнадцяти\nнеоподатковуваних мінімумів доходів громадян.\nТі самі дії, вчинені особою, яку протягом року було піддано\nадміністративному стягненню за одне з правопорушень, зазначених у\nчастині першій цієї статті, -\nтягнуть за собою накладення штрафу від десяти до двадцяти\nнеоподатковуваних мінімумів доходів громадян\";\n\" Стаття 244-9. Органи Фонду загальнообов'язкового державного\nсоціального страхування України на випадок\nбезробіття\nОргани Фонду загальнообов'язкового державного соціального\nстрахування України на випадок безробіття розглядають справи про\nадміністративні правопорушення, пов'язані з порушенням строку\nреєстрації як платника страхових внесків до Фонду, несвоєчасною\nабо неповною сплатою страхових внесків (стаття 165-3).\nВід імені Фонду загальнообов'язкового державного соціального\nстрахування України на випадок безробіття розглядати справи про\nадміністративні правопорушення і накладати адміністративні\nстягнення мають право керівник виконавчої дирекції Фонду, його\nзаступники, керівники робочих органів виконавчої дирекції Фонду в\nАвтономній Республіці Крим, областях, містах Києві і Севастополі\nта їх заступники.\nСтаття 244-10. Органи Фонду соціального страхування від\nнещасних випадків на виробництві та\nпрофесійних захворювань України\nОргани Фонду соціального страхування від нещасних випадків на\nвиробництві та професійних захворювань України розглядають справи\nпро адміністративні правопорушення, пов'язані з порушенням\nзаконодавства про загальнообов'язкове державне соціальне\nстрахування від нещасного випадку на виробництві та професійного\nзахворювання, які спричинили втрату працездатності (стаття 165-4).\nВід імені Фонду соціального страхування від нещасних випадків\nна виробництві та професійних захворювань України розглядати\nсправи про адміністративні правопорушення і накладати\nадміністративні стягнення мають право керівник виконавчої дирекції\nФонду, його заступники, керівники робочих органів виконавчої\nдирекції Фонду в Автономній Республіці Крим, областях, містах\nКиєві і Севастополі та їх заступники, керівники районних та\nміських відділень виконавчої дирекції Фонду.\nСтаття 244-11. Органи Фонду соціального страхування\nз тимчасової втрати працездатності\nОргани Фонду соціального страхування з тимчасової втрати\nпрацездатності розглядають справи про адміністративні\nправопорушення, пов'язані з ухиленням від реєстрації як платника\nстрахових внесків до Фонду, несвоєчасною або неповною сплатою\nстрахових внесків, а також порушенням порядку використання\nстрахових коштів (стаття 165-5).\nВід імені Фонду соціального страхування з тимчасової втрати\nпрацездатності розглядати справи про адміністративні\nправопорушення і накладати адміністративні стягнення мають право\nкерівники виконавчої дирекції Фонду, його заступники, керівники\nвиконавчих дирекцій відділень Фонду в Автономній Республіці Крим,\nобластях, містах Києві і Севастополі та їх заступники\";\n2) у статті 165-1:\nу назві слова \"Фонду соціального страхування України\"\nвиключити, а слово \"соціальне\" замінити словом \"пенсійне\";\nв абзаці першому частини першої слова \"Фонду соціального\nстрахування України\" виключити, а слова \"соціальне\", \"відповідних\nфондів\" замінити відповідно словами \"пенсійне\", \"Пенсійного фонду\nУкраїни\";\n3) у статті 244-2:\nу назві слова \"та Фонду соціального страхування України\"\nвиключити;\nу частині першій слова \"і Фонду соціального страхування\nУкраїни\" виключити, а слово \"соціальне\" замінити словом\n\"пенсійне\";\nчастину третю виключити;\n4) в абзаці першому частини другої статті 255 цифри\n\"222 - 244-8\" замінити цифрами \"222 - 244-11\".\n( Пункт 3 розділу I втрачає чинність з 01.01.2004 року на\nпідставі Кодексу N 436-IV ( 436-15 ) від 16.01.2003 )\n4. У Законі України \"Про свободу совісті та релігійні\nорганізації\" ( 987-12 ) (Відомості Верховної Ради УРСР, 1991 р.,\nN 25, ст. 283; Відомості Верховної Ради України, 1994 р., N 13,\nст. 66):\n1) статтю 26 викласти в такій редакції:\n\" Стаття 26. Трудові права громадян, які працюють\nу релігійних організаціях та створених\nними підприємствах і закладах\nНа громадян, які працюють у релігійних організаціях та\nстворених ними підприємствах, добродійних закладах на умовах\nтрудового договору, поширюється дія законодавства про працю,\nзагальнообов'язкове державне соціальне страхування,\nоподаткування\";\n2) статтю 27 виключити;\n3) статтю 28 викласти в такій редакції:\n\" Стаття 28. Право на соціальний захист громадян,\nякі працюють у релігійних організаціях\nта створених ними підприємствах і закладах\nГромадяни, які працюють у релігійних організаціях, створених\nними підприємствах, закладах на умовах трудового договору, а також\nсвященнослужителі, церковнослужителі та особи, які працюють у\nрелігійних організаціях на виборних посадах, підлягають\nзагальнообов'язковому державному соціальному страхуванню на умовах\nі в порядку, встановлених законодавством про загальнообов'язкове\nдержавне соціальне страхування.\nРелігійні організації, їх підприємства та заклади, а у\nвипадках, передбачених законом, також і працівники цих\nорганізацій, підприємств, закладів сплачують страхові внески до\nФонду загальнообов'язкового державного соціального страхування\nУкраїни на випадок безробіття, Фонду соціального страхування від\nнещасних випадків на виробництві та професійних захворювань\nУкраїни, Фонду соціального страхування з тимчасової втрати\nпрацездатності, а також збір на обов'язкове державне пенсійне\nстрахування до Пенсійного фонду України в порядку і розмірах,\nустановлених законодавством.\nУсім громадянам, які працюють у релігійних організаціях, їх\nпідприємствах і закладах, державна пенсія призначається і\nвиплачується на загальних підставах відповідно до законодавства\".\n5. У Законі України \"Про статус і соціальний захист громадян,\nякі постраждали внаслідок Чорнобильської катастрофи\" ( 796-12 )\n(Відомості Верховної Ради України, 1992 р., N 13, ст. 178;\n1996 р., N 35, ст. 162):\n1) у пункті 8 частини першої статті 20 слова \"безперервного\nстажу роботи\" замінити словами \"страхового стажу\";\n2) у частині першій статті 30:\nпункт 2 викласти в такій редакції:\n\"2) виплата допомоги по тимчасовій непрацездатності по\nдогляду за хворою дитиною віком до 14 років - у розмірі\n100 процентів середньої заробітної плати (доходу) незалежно від\nстрахового стажу за весь період хвороби, включаючи\nсанаторно-курортне лікування, одному з батьків або особі, яка їх\nзамінює, якщо дитина потребує догляду батьків згідно з медичним\nвисновком закладу охорони здоров'я, в якому дитина лікується чи\nперебуває на диспансерному обліку\";\nабзац перший пункту 10 після слів \"повного заробітку\nнезалежно від\" доповнити словом \"страхового\".\n6. У частині другій статті 18 Закону України \"Про соціальний\nі правовий захист військовослужбовців та членів їх сімей\"\n( 2011-12 ) (Відомості Верховної Ради України, 1992 р., N 15,\nст. 190; 2002 р., N 12-13, ст. 92) слова \"лікарняні листки\"\nзамінити словами \"листки непрацездатності\", а слова \"стажу роботи\"\nзамінити словами \"страхового стажу\".\n7. Пункт 34 частини першої статті 4 Декрету Кабінету\nМіністрів України від 21 січня 1993 року N 7-93 ( 7-93 ) \"Про\nдержавне мито\" (Відомості Верховної Ради України, 1993 р., N 13,\nст. 113) доповнити словами \"органи Фонду загальнообов'язкового\nдержавного соціального страхування України на випадок безробіття,\nФонду соціального страхування від нещасних випадків на виробництві\nта професійних захворювань України та Фонду соціального\nстрахування з тимчасової втрати працездатності\".\n11. У частинах другій та дев'ятій статті 9 Закону України\n\"Про спеціальну економічну зону \"Яворів\" ( 402-14 ) (Відомості\nВерховної Ради України, 1999 р., N 15, ст. 82; 2002 р., N 29,\nст. 189) слова \"збору на обов'язкове соціальне страхування на\nвипадок безробіття\" замінити словами \"внесків на\nзагальнообов'язкове державне соціальне страхування на випадок\nбезробіття\".\n12. У частинах першій та сьомій статті 9 Закону України \"Про\nспеціальну економічну зону \"Славутич\" ( 721-14 ) (Відомості\nВерховної Ради України, 1999 р., N 32, ст. 263; 2002 р., N 29,\nст. 189) слова \"збору на обов'язкове соціальне страхування на\nвипадок безробіття\" замінити словами \"внесків на\nзагальнообов'язкове державне соціальне страхування на випадок\nбезробіття\".\n13. У частинах першій та восьмій статті 9 Закону України \"Про\nспеціальний режим інвестиційної діяльності на територіях\nпріоритетного розвитку в Луганській області\" ( 970-14 ) (Відомості\nВерховної Ради України, 1999 р., N 38, ст. 351; 2002 р., N 29,\nст. 189) слова \"до державного фонду сприяння зайнятості населення\"\nзамінити словами \"внесків на загальнообов'язкове державне\nсоціальне страхування на випадок безробіття\".\n14. У статті 25 Закону України \"Про угоди про розподіл\nпродукції\" ( 1039-14 ) (Відомості Верховної Ради України, 1999 р.,\nN 44, ст. 391):\n1) назву викласти в такій редакції:\n\" Стаття 25. Податки, збори та страхові внески, що сплачуються\nпід час виконання угоди про розподіл продукції\";\n2) в абзаці п'ятому частини третьої слова \"збір на\nобов'язкове соціальне страхування\" замінити словами \"внески на\nзагальнообов'язкове державне соціальне страхування\".\n16. В абзаці четвертому статті 6 Закону України \"Про\nкомпенсацію громадянам втрати частини доходів у зв'язку з\nпорушенням строків їх виплати\" ( 2050-14 ) (Відомості Верховної\nРади України, 2000 р., N 49, ст. 422) слова \"Фонду соціального\nстрахування України\" замінити словами \"Фонду соціального\nстрахування з тимчасової втрати працездатності, Фонду соціального\nстрахування від нещасних випадків на виробництві та професійних\nзахворювань України, Фонду загальнообов'язкового державного\nсоціального страхування України на випадок безробіття\".\n17. У статті 2 Закону України \"Про звільнення від\nоподаткування грошових коштів, які спрямовуються на проведення\nноворічно-різдвяних свят для дітей та на придбання дитячих\nсвяткових подарунків\" ( 2117-14 ) (Відомості Верховної Ради\nУкраїни, 2001 р., N 1, ст. 5) слова \"Фонду соціального страхування\nУкраїни\" замінити словами \"Фонду соціального страхування з\nтимчасової втрати працездатності\".\nII. Цей Закон набирає чинності з дня його опублікування."
    }
  ],
  "definitions": []
}