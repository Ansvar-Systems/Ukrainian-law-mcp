{
  "id": "ua-law-3523-17",
  "type": "statute",
  "title": "Закон України (3523-17)",
  "title_en": "",
  "short_name": "3523-17",
  "status": "in_force",
  "issued_date": "2011-06-16",
  "url": "https://zakon.rada.gov.ua/laws/show/3523-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nз питань створення\nта діяльності фермерських господарств\n( Відомості Верховної Ради України (ВВР), 2012, N 4, ст.18 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У третьому реченні частини шостої статті 118 Земельного\nкодексу України ( 2768-14 ) (Відомості Верховної Ради України,\n2002 р., N 3-4, ст. 27) слова \"висновки конкурсної комісії\"\nзамінити словами \"документи, що підтверджують досвід роботи у\nсільському господарстві або наявність освіти, здобутої в аграрному\nнавчальному закладі\".\n2. У Законі України \"Про фермерське господарство\" ( 973-15 )\n(Відомості Верховної Ради України, 2003 р., N 45, ст. 363;\n2005 р., N 52, ст. 560; 2009 р., N 29, ст. 390, N 38, ст. 535;\n2010 р., N 4, ст. 22; 2011 р., N 6, ст. 41, NN 13-17, ст. 112):\n1) частину першу статті 5 викласти в такій редакції:\n\"Право на створення фермерського господарства має кожний\nдієздатний громадянин України, який досяг 18-річного віку та\nвиявив бажання створити фермерське господарство\";\n2) статтю 6 виключити;\n3) у частині першій статті 7:\nдруге речення абзацу другого викласти в такій редакції: \"До\nзаяви додаються документи, що підтверджують досвід роботи у\nсільському господарстві або наявність освіти, здобутої в аграрному\nнавчальному закладі\";\nдоповнити абзацом третім такого змісту:\n\"Перелік документів, що підтверджують досвід роботи у\nсільському господарстві, затверджується Кабінетом Міністрів\nУкраїни за поданням спеціально уповноваженого центрального органу\nвиконавчої влади у сфері аграрної політики\".\nII. Прикінцеві положення\n1. Цей Закон набирає чинності з дня, наступного за днем його\nопублікування.\n2. Кабінету Міністрів України протягом трьох місяців з дня\nнабрання чинності цим Законом:\n1) прийняти нормативно-правові акти, що випливають із цього\nЗакону;\n2) забезпечити приведення міністерствами та іншими\nцентральними органами виконавчої влади їх нормативно-правових\nактів у відповідність із цим Законом.\n\nПрезидент України В.ЯНУКОВИЧ\n\nм. Київ, 16 червня 2011 року\nN 3523-VI\n\nПро внесення змін до деяких законодавчих актів України з питань створення та діяльності фермерських господарств\nЗакон України від 16.06.2011 № 3523-VI\n\nПрийняття від 16.06.2011\nПостійна адреса:\nhttps://zakon.rada.gov.ua/go/3523-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}