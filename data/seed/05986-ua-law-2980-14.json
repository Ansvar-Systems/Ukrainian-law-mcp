{
  "id": "ua-law-2980-14",
  "type": "statute",
  "title": "Закон України (2980-14)",
  "title_en": "",
  "short_name": "2980-14",
  "status": "in_force",
  "issued_date": "2002-01-17",
  "url": "https://zakon.rada.gov.ua/laws/show/2980-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nз питань загальнообов'язкового державного\nсоціального страхування\n( Відомості Верховної Ради України (ВВР), 2002, N 17, ст.124 )\n{ Із змінами, внесеними згідно із Законами\nN 2464-VI ( 2464-17 ) від 08.07.2010, ВВР, 2011, N 2-3, ст.11\nN 77-VIII ( 77-19 ) від 28.12.2014, ВВР, 2015, N 11, ст.75 }\n\nВерховна Рада України п о с т а н о в л я є :\nI. Внести зміни до таких законів України:\n1. Статтю 46 Закону України \"Про загальнообов'язкове державне\nсоціальне страхування від нещасного випадку на виробництві та\nпрофесійного захворювання, які спричинили втрату працездатності\"\n( 1105-14 ) (Відомості Верховної Ради України, 1999 р., N 46-47,\nст. 403) доповнити частинами шостою - восьмою такого змісту:\n\"Рішення про перерахування тимчасово вільних коштів, у тому\nчислі резерву коштів Фонду, на депозитний рахунок приймає\nправління Фонду.\nПорядок розміщення тимчасово вільних коштів, у тому числі\nрезерву коштів Фонду, на депозитному рахунку визначається\nКабінетом Міністрів України, а умови, порядок обслуговування та\nзбереження цих коштів визначаються договором між банком і\nвиконавчою дирекцією Фонду за погодженням з правлінням Фонду.\nПрибуток, одержаний від тимчасово вільних коштів, у тому\nчислі резерву коштів Фонду, на депозитному рахунку,\nвикористовується в порядку, визначеному правлінням Фонду\".\n2. У статті 16 Закону України \"Про загальнообов'язкове\nдержавне соціальне страхування на випадок безробіття\" ( 1533-14 )\n(Відомості Верховної Ради України, 2000 р., N 22, ст. 171):\n1) частину першу після абзацу четвертого доповнити новим\nабзацом такого змісту:\n\"прибуток, одержаний від тимчасово вільних коштів Фонду, у\nтому числі резерву коштів Фонду, на депозитному рахунку\".\nУ зв'язку з цим абзаци п'ятий і шостий вважати відповідно\nабзацами шостим і сьомим;\n2) доповнити статтю частинами четвертою і п'ятою такого\nзмісту:\n\"4. Рішення про перерахування тимчасово вільних коштів, у\nтому числі резерву коштів Фонду, на депозитний рахунок приймає\nправління Фонду.\nПорядок розміщення тимчасово вільних коштів, у тому числі\nрезерву коштів Фонду, на депозитному рахунку визначається\nКабінетом Міністрів України, а умови, порядок обслуговування та\nзбереження цих коштів визначаються договором між банком і\nвиконавчою дирекцією Фонду за погодженням з правлінням Фонду.\n5. Прибуток, одержаний від тимчасово вільних коштів, у тому\nчислі резерву коштів Фонду, на депозитному рахунку,\nвикористовується в порядку, визначеному правлінням Фонду\".\n\n{ Пункт 3 розділу I втратив чинність на підставі Закону\nN 2464-VI ( 2464-17 ) від 08.07.2010 }\n{ Пункт 4 розділу I втратив чинність на підставі Закону\nN 77-VIII ( 77-19 ) від 28.12.2014 }\n{ Пункт 5 розділу I втратив чинність на підставі Закону\nN 2464-VI ( 2464-17 ) від 08.07.2010 }\n\nII. Прикінцеві положення\n1. Цей Закон набирає чинності з 1 січня 2002 року.\n2. На часткову зміну пункту 8 статті 11, частини третьої\nстатті 19, пункту 3 статті 20 Закону України \"Про\nзагальнообов'язкове державне соціальне страхування у зв'язку з\nтимчасовою втратою працездатності та витратами, зумовленими\nнародженням та похованням\" ( 2240-14 ) і абзацу другого частини\nтретьої статті 16 Закону України \"Про загальнообов'язкове державне\nсоціальне страхування на випадок безробіття\" ( 1533-14 )\nустановити, що на 2002 рік резерв коштів Фонду соціального\nстрахування з тимчасової втрати працездатності, необхідний для\nфінансування матеріального забезпечення застрахованих осіб, та\nрезерв коштів Фонду загальнообов'язкового державного соціального\nстрахування України на випадок безробіття, необхідний для виплати\nдопомоги по безробіттю, встановлюються у розрахунку на\n15 календарних днів.\n\nПрезидент України Л.КУЧМА\n\nм. Київ, 17 січня 2002 року\nN 2980-III\n\nПро внесення змін до деяких законів України з питань загальнообов'язкового державного соціального страхування\nЗакон України від 17.01.2002 № 2980-III\n\nРедакція від 01.01.2015 , підстава — 77-VIII\nПостійна адреса:\nhttps://zakon.rada.gov.ua/go/2980-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}