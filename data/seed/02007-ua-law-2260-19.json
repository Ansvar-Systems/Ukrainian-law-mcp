{
  "id": "ua-law-2260-19",
  "type": "statute",
  "title": "Закон України (2260-19)",
  "title_en": "",
  "short_name": "2260-19",
  "status": "in_force",
  "issued_date": "2017-12-21",
  "url": "https://zakon.rada.gov.ua/laws/show/2260-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про забезпечення комерційного обліку природного газу\" щодо порядку встановлення лічильників споживачам природного газу\n\n(Відомості Верховної Ради (ВВР), 2018, № 6-7, ст.44)\n\nВерховна Рада України постановляє :\n\nI. Внести до Закону України \"Про забезпечення комерційного обліку природного газу\" (Відомості Верховної Ради України, 2012 р., № 5, ст. 28) такі зміни:\n\n1. У статті 2 :\n\nв абзаці четвертому пункту 1 частини першої цифри \"2018\" замінити цифрами \"2021\";\n\nпісля частини першої доповнити новою частиною такого змісту:\n\n\"2. З метою забезпечення комерційного обліку природного газу для населення суб’єкти господарювання, що здійснюють розподіл природного газу на відповідній території, оснащують споживачів природного газу - фізичних осіб (населення) індивідуальними лічильниками газу. Загальнобудинковий лічильник газу може бути встановлений лише за згодою співвласників багатоквартирного будинку в порядку, визначеному статтею 10 Закону України \"Про особливості здійснення права власності у багатоквартирному будинку\".\n\nУ зв’язку з цим частину другу вважати частиною третьою.\n\n2. У статті 3 :\n\nабзац третій частини першої викласти в такій редакції:\n\n\"коштів відповідного бюджету, крім коштів місцевих бюджетів\";\n\nпісля частини першої доповнити новою частиною такого змісту:\n\n\"2. Побутові споживачі природного газу - фізичні особи (населення) можуть самостійно забезпечити встановлення індивідуальних приладів обліку природного газу (індивідуальних лічильників) з подальшою компенсацією таких витрат за рахунок коштів, які ними сплачуються за тарифом на розподіл природного газу.\n\nПорядок і розміри компенсації витрат на придбання та встановлення індивідуальних приладів обліку природного газу для споживачів природного газу - фізичних осіб (населення) встановлюються Кабінетом Міністрів України.\n\nДля споживачів природного газу - фізичних осіб (населення), які встановлять лічильники протягом 2018 року, відповідна компенсація здійснюється протягом 12 місяців\".\n\nУ зв’язку з цим частину другу вважати частиною третьою.\n\n3. В абзаці четвертому частини першої статті 5 цифри \"2018\" замінити цифрами \"2021\".\n\n4. У частині першій статті 6:\n\nу підпункті \"а\" пункту 1:\n\nв абзаці четвертому цифри \"2018\" замінити цифрами \"2021\";\n\nдоповнити абзацом шостим такого змісту:\n\n\"У разі ненадання співвласниками багатоквартирного будинку згоди на встановлення загальнобудинкового лічильника газу суб’єктам господарювання, що здійснюють розподіл природного газу на відповідній території, припинення розподілу природного газу таким споживачам забороняється\";\n\nв абзаці четвертому підпункту \"а\" пункту 2 цифри \"2018\" замінити цифрами \"2021\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n21 грудня 2017 року\n\n№ 2260-VIII\n\nПро внесення змін до Закону України \"Про забезпечення комерційного обліку природного газу\" щодо порядку встановлення лічильників споживачам природного газу\nЗакон України від 21.12.2017 № 2260-VIII\n\nПрийняття від 21.12.2017\nПостійна адреса:\nhttps://zakon.rada.gov.ua/go/2260-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}