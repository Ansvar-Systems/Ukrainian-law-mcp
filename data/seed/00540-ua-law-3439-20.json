{
  "id": "ua-law-3439-20",
  "type": "statute",
  "title": "Закон України (3439-20)",
  "title_en": "",
  "short_name": "3439-20",
  "status": "in_force",
  "issued_date": "2023-11-08",
  "url": "https://zakon.rada.gov.ua/laws/show/3439-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про повну загальну середню освіту\" щодо державної підсумкової атестації та державних стандартів\n\n(Відомості Верховної Ради (ВВР), 2023, № 135, ст.796)\n\nВерховна Рада України постановляє:\n\nI. Внести до Закону України \"Про повну загальну середню освіту\" (Відомості Верховної Ради України, 2020 р., № 31, ст. 226) такі зміни:\n\n1. Абзац другий частини п’ятої статті 17 викласти в такій редакції:\n\n\"Кожен учень має пройти державну підсумкову атестацію за кожний рівень повної загальної середньої освіти з державної мови, математики, а після здобуття базової та профільної середньої освіти - також з історії України та іноземної мови (крім мови держави, визнаної Верховною Радою України державою-агресором або державою-окупантом), крім випадків, визначених законодавством. Перелік іноземних мов та інших предметів, з яких може відбуватися державна підсумкова атестація на певному рівні повної загальної середньої освіти, визначається центральним органом виконавчої влади у сфері освіти і науки\".\n\n2. Абзац п’ятий частини першої статті 44 викласти в такій редакції:\n\n\"Державні стандарти повинні передбачати вільне володіння державною мовою, необхідний рівень математичної компетентності, знання історії України, володіння іноземною мовою (крім мови держави, визнаної Верховною Радою України державою-агресором або державою-окупантом) всіма учнями закладів освіти, які завершують здобуття повної загальної середньої освіти. У державних стандартах можуть бути окремо визначені обов’язкові результати навчання з української мови як державної для осіб, які належать до національних меншин чи корінних народів України, рідна мова яких не належить до однієї з українською мовою мовної групи\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, та вводиться в дію з 1 січня 2024 року.\n\n2. Кабінету Міністрів України:\n\nу тримісячний строк з дня набрання чинності цим Законом привести свої нормативно-правові акти у відповідність із цим Законом;\n\nзабезпечити приведення центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n8 листопада 2023 року\n\n№ 3439-IX\n\nПро внесення змін до Закону України \"Про повну загальну середню освіту\" щодо державної підсумкової атестації та державних стандартів\nЗакон України від 08.11.2023 № 3439-IX\n\nПрийняття від 08.11.2023\nПостійна адреса:\nhttps://zakon.rada.gov.ua/go/3439-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}