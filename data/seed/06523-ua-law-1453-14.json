{
  "id": "ua-law-1453-14",
  "type": "statute",
  "title": "Закон України (1453-14)",
  "title_en": "",
  "short_name": "1453-14",
  "status": "in_force",
  "issued_date": "2000-02-10",
  "url": "https://zakon.rada.gov.ua/laws/show/1453-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art36-7",
      "section": "36-7",
      "title": "Стаття 36-7. Фізкультурно-спортивні товариства",
      "content": "Фізкультурно-спортивне товариство - громадська організація\nфізкультурно-спортивної спрямованості, що створюється громадянами\nУкраїни з метою сприяння розвитку фізичної культури та спорту.\nФізкультурно-спортивне товариство діє на підставі власного\nстатуту та відповідно до Закону України \"Про об'єднання громадян\"\n( 2460-12 ), цього Закону, інших нормативно-правових актів.\nФізкультурно-спортивне товариство може мати місцевий або\nвсеукраїнський статус."
    },
    {
      "provision_ref": "art36-8",
      "section": "36-8",
      "title": "Стаття 36-8. Всеукраїнське фізкультурно-спортивне товариство",
      "content": "Всеукраїнське фізкультурно-спортивне товариство є складовою\nчастиною фізкультурно-спортивного руху України, діяльність якого\nпоширюється на територію всієї України, має місцеві осередки у\nбільшості її областей та первинні осередки у більшості\nадміністративно-територіальних одиниць області.\nВсеукраїнське фізкультурно-спортивне товариство має розвинену\nструктуру управління, мережу дитячо-юнацьких спортивних шкіл,\nсекції фізкультурно-спортивної спрямованості, діяльність яких\nзабезпечується кваліфікованими спеціалістами, має у власності\nспортивні споруди, підприємства та інше майно, може від свого\nімені набувати майнових та особистих немайнових прав і нести\nобов'язки.\nВсеукраїнське фізкультурно-спортивне товариство співпрацює з\nорганами виконавчої влади з фізичної культури і спорту, іншими\nгромадськими організаціями на підставі угод, що укладаються між\nними відповідно до закону.\nСтаття 36-9. Держава і всеукраїнські фізкультурно-спортивні\nтовариства\nДержава в особі центрального органу виконавчої влади з\nфізичної культури і спорту може делегувати всеукраїнському\nфізкультурно-спортивному товариству повноваження щодо виконання\nдержавних завдань, програм з розвитку фізичної культури і спорту,\nорганізації і проведення відповідних спортивних заходів, згідно з\nукладеною двосторонньою угодою.\nДержава надає всеукраїнським фізкультурно-спортивним\nтовариствам фінансову та іншу підтримку за рахунок коштів\nдержавного бюджету, передбачених ним для статутних завдань,\nпрограм, спортивних заходів, а також для створення умов розвитку\nфізичної культури і спорту.\nФінансова допомога всеукраїнським фізкультурно-спортивним\nтовариствам, іншим громадським організаціям\nфізкультурно-спортивної спрямованості може надаватися за рахунок\nінших не заборонених законом джерел\".\n2. Статтю 3 викласти в такій редакції:\n\" Стаття 3. Державне регулювання фізичної культури і спорту\nДержава регулює відносини у сфері фізичної культури і спорту\nшляхом формування державної політики у цій сфері, створення\nвідповідних державних органів, фінансового,\nматеріально-технічного, кадрового, інформаційного,\nнормативно-правового та іншого забезпечення розвитку фізичної\nкультури і спорту, а також визнання широкого самодіяльного статусу\nфізкультурно-спортивного руху в Україні і комплексної взаємодії\nдержавних органів з громадськими організаціями\nфізкультурно-спортивної спрямованості. Держава визнає і всебічно\nпідтримує олімпійський рух в Україні, діяльність всеукраїнських\nфізкультурно-спортивних товариств, національних спортивних\nфедерацій, інших громадських організацій фізкультурно-спортивної\nспрямованості\".\nII. ПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування.\n2. Кабінету Міністрів України у двомісячний термін з дня\nопублікування:\nпривести свої нормативно-правові акти у відповідність з цим\nЗаконом;\nзабезпечити перегляд і скасування центральними органами\nвиконавчої влади їх нормативно-правових актів, що суперечать цьому\nЗакону."
    }
  ],
  "definitions": []
}