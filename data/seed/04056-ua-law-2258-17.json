{
  "id": "ua-law-2258-17",
  "type": "statute",
  "title": "Закон України (2258-17)",
  "title_en": "",
  "short_name": "2258-17",
  "status": "in_force",
  "issued_date": "2010-05-18",
  "url": "https://zakon.rada.gov.ua/laws/show/2258-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "1. У цьому Законі нижченаведені терміни вживаються в такому\nзначенні:\n1) доходи, одержані злочинним шляхом, - будь-яка економічна\nвигода, одержана внаслідок вчинення суспільно небезпечного діяння,\nщо передує легалізації (відмиванню) доходів, яка може складатися з\nматеріальної власності чи власності, що виражена в правах, а також\nвключати рухоме чи нерухоме майно та документи, які підтверджують\nправо на таку власність або частку в ній;\n2) суспільно небезпечне діяння, що передує легалізації\n(відмиванню) доходів, одержаних злочинним шляхом, - діяння, за яке\nКримінальним кодексом України ( 2341-14 ) передбачено покарання у\nвиді позбавлення волі (за винятком діянь, передбачених статтями\n207, 212 і 212-1 Кримінального кодексу України) ( 2341-14 ), або\nдіяння, вчинене за межами України, якщо воно визнається суспільно\nнебезпечним протиправним діянням, що передувало легалізації\n(відмиванню) доходів, за кримінальним законом держави, де воно\nбуло вчинене, і є злочином за Кримінальним кодексом України\n( 2341-14 ), внаслідок вчинення якого незаконно одержані доходи;\n3) фінансування тероризму - надання чи збір активів\nбудь-якого роду з усвідомленням того, що їх буде використано\nповністю або частково для організації, підготовки і вчинення\nокремим терористом або терористичною організацією визначеного\nКримінальним кодексом України ( 2341-14 ) терористичного акту,\nвтягнення у вчинення терористичного акту, публічних закликів до\nвчинення терористичного акту, створення терористичної групи чи\nтерористичної організації, сприяння вчиненню терористичного акту,\nбудь-якої іншої терористичної діяльності, а також спроби\nздійснення таких дій;\n4) фінансова операція - будь-які дії щодо активів, здійснені\nза допомогою суб'єкта первинного фінансового моніторингу;\n5) фінансовий моніторинг - сукупність заходів, які\nздійснюються суб'єктами фінансового моніторингу у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму, що\nвключають проведення державного фінансового моніторингу та\nпервинного фінансового моніторингу;\n6) об'єкт фінансового моніторингу - дії з активами, пов'язані\nз відповідними учасниками фінансових операцій, які їх проводять,\nза умови наявності ризиків використання цих активів з метою\nлегалізації (відмивання) доходів, одержаних злочинним шляхом, або\nфінансування тероризму, а також будь-яка інформація про такі дії\nчи події, активи та їх учасників;\n7) державний фінансовий моніторинг - сукупність заходів, які\nздійснюються суб'єктами державного фінансового моніторингу,\nспрямованих на виконання вимог законодавства у сфері запобігання\nта протидії легалізації (відмиванню) доходів, одержаних злочинним\nшляхом, або фінансуванню тероризму:\nдержавний фінансовий моніторинг Спеціально уповноваженого\nоргану - сукупність заходів із збору, обробки та аналізу\nзазначеним органом інформації про фінансові операції, що подається\nсуб'єктами первинного і державного фінансового моніторингу та\nіншими державними органами, відповідними органами іноземних\nдержав, а також заходів з перевірки такої інформації згідно із\nзаконодавством України;\nдержавний фінансовий моніторинг інших суб'єктів державного\nфінансового моніторингу - сукупність заходів, які здійснюються\nсуб'єктами, визначеними абзацом другим частини третьої статті 5\nцього Закону, спрямованих на виконання вимог законодавства у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму;\n8) первинний фінансовий моніторинг - сукупність заходів, які\nздійснюються суб'єктами первинного фінансового моніторингу,\nспрямованих на виконання вимог цього Закону, що включають\nпроведення обов'язкового та внутрішнього фінансового моніторингу;\n9) обов'язковий фінансовий моніторинг - сукупність заходів,\nякі здійснюються суб'єктами первинного фінансового моніторингу, з\nвиявлення фінансових операцій, що підлягають обов'язковому\nфінансовому моніторингу відповідно до статті 15 цього Закону,\nідентифікації учасників таких операцій та вивчення їх діяльності,\nведення обліку цих операцій та відомостей про їх учасників,\nобов'язкового звітування про них Спеціально уповноваженому органу,\nа також подання додаткової інформації про фінансові операції та їх\nучасників, що стали об'єктом фінансового моніторингу з боку\nСпеціально уповноваженого органу;\n10) внутрішній фінансовий моніторинг - сукупність заходів,\nякі здійснюються суб'єктами первинного фінансового моніторингу, з\nвиявлення фінансових операцій, що підлягають внутрішньому\nфінансовому моніторингу відповідно до статті 16 цього Закону, із\nзастосуванням підходу, що ґрунтується на проведенні оцінки ризиків\nлегалізації (відмивання) доходів, одержаних злочинним шляхом, або\nфінансування тероризму; ведення обліку таких операцій та\nвідомостей про їх учасників; подання інформації Спеціально\nуповноваженому органу про операції, що мають високий ступінь\nризику легалізації (відмивання) доходів, одержаних злочинним\nшляхом, або фінансування тероризму, а також додаткової інформації\nпро фінансові операції та їх учасників, що стали об'єктом\nфінансового моніторингу з боку Спеціально уповноваженого органу;\n11) належним чином оформлене повідомлення про фінансову\nоперацію, що підлягає фінансовому моніторингу, - оформлене та\nподане до Спеціально уповноваженого органу відповідно до вимог\nстатті 12 цього Закону повідомлення про фінансову операцію, що\nпідлягає фінансовому моніторингу;\n12) неподання суб'єктом первинного фінансового моніторингу\nінформації про фінансову операцію, що підлягає фінансовому\nмоніторингу, Спеціально уповноваженому органу - це:\nнеподання інформації про фінансові операції, що підлягають\nфінансовому моніторингу (відсутність на обліку у Спеціально\nуповноваженого органу належним чином оформленого та поданого\nзазначеним суб'єктом первинного фінансового моніторингу\nповідомлення (інформації) про такі фінансові операції);\nповторне подання неналежним чином оформленого повідомлення\n(інформації) про фінансову операцію, що підлягає фінансовому\nмоніторингу, яке не взято на облік Спеціально уповноваженим\nорганом (під повторним поданням неналежним чином оформленого\nповідомлення (інформації) про фінансову операцію, що підлягає\nфінансовому моніторингу, слід розуміти послідовне подання\nсуб'єктом первинного фінансового моніторингу трьох неналежним\nчином оформлених повідомлень про одну й ту саму фінансову\nоперацію, що підлягає фінансовому моніторингу);\n13) умисне подання суб'єктом первинного фінансового\nмоніторингу завідомо недостовірної інформації про фінансові\nоперації, що підлягають фінансовому моніторингу, Спеціально\nуповноваженому органу - умисне подання завідомо недостовірної\nінформації про фінансові операції, що підлягають фінансовому\nмоніторингу, яка не відповідає дійсності;\n14) ризики - небезпека (загроза, уразливі місця) для\nсуб'єктів первинного фінансового моніторингу бути використаними\nклієнтами при наданні ними послуг відповідно до характеру їхньої\nдіяльності з метою легалізації (відмивання) доходів, одержаних\nзлочинним шляхом, або фінансування тероризму;\n15) управління ризиками - заходи, які здійснюються суб'єктами\nпервинного фінансового моніторингу, з визначення, оцінки,\nмоніторингу, контролю ризиків, що спрямовані на їх зменшення до\nприйнятного рівня;\n16) Спеціально уповноважений орган - центральний орган\nвиконавчої влади із спеціальним статусом з питань фінансового\nмоніторингу;\n17) активи - кошти, майно, майнові і немайнові права;\n18) учасники фінансової операції - клієнт, контрагент, а\nтакож особи, які діють від їх імені або в їхніх інтересах;\n19) клієнт - будь-яка особа, яка звертається за наданням\nпослуг або користується послугами суб'єкта первинного фінансового\nмоніторингу;\n20) контроль юридичної особи - пряме або опосередковане\nволодіння фізичною особою самостійно чи спільно з близькими\nродичами часткою в юридичній особі, що відповідає еквіваленту 50\nта більше відсотків статутного капіталу або голосів юридичної\nособи, або незалежна від формального володіння можливість\nздійснювати будь-яким чином вирішальний вплив на управління чи на\nдіяльність юридичної особи;\n21) контроль фізичної особи - можливість вирішального впливу\nна фінансові операції цієї особи незалежно від фактичного\nволодіння активами фізичної особи;\n22) контролер - особа, яка здійснює контроль;\n23) істотна участь - пряме або опосередковане володіння\nчасткою у розмірі 10 і більше відсотків статутного капіталу\n(фонду), 10 і більше відсотків акцій або прав голосу в юридичній\nособі, прямий або опосередкований вплив на неї;\n24) вигодоодержувач - особа, на користь або в інтересах якої\nпроводиться фінансова операція;\n25) ділові відносини - відносини між клієнтом та суб'єктом\nпервинного фінансового моніторингу, що виникли на підставі\nдоговору про надання фінансових або інших послуг;\n26) філія іноземного банку - відокремлений структурний\nпідрозділ іноземного банку, що не має статусу юридичної особи і\nпровадить банківську діяльність на території України;\n27) узагальнені матеріали - відомості про фінансові операції,\nякі були об'єктом фінансового моніторингу і за результатами\nаналізу яких Спеціально уповноваженим органом виявлено підозри\nщодо відмивання доходів, одержаних злочинним шляхом, чи\nфінансування тероризму, або суспільно небезпечного діяння, що\nпередує легалізації (відмиванню) доходів, одержаних злочинним\nшляхом. Узагальнені матеріали є повідомленням про злочин і містять\nпідстави для прийняття правоохоронними органами рішення відповідно\nдо Кримінально-процесуального кодексу України ( 1001-05 , 1002-05 ,\n1003-05 ), а також для проведення правоохоронними та\nрозвідувальними органами України оперативно-розшукової діяльності.\nФорма та структура узагальнених матеріалів встановлюються\nСпеціально уповноваженим органом за погодженням з правоохоронними\nорганами;\n28) додаткові узагальнені матеріали - відомості, зібрані на\nоснові аналізу додатково одержаної інформації, на доповнення до\nраніше поданих узагальнених матеріалів;\n29) публічні діячі - фізичні особи, які виконують або\nвиконували визначені публічні функції в іноземних державах, а\nсаме:\nглава держави, керівник уряду, міністри та їх заступники;\nдепутати парламенту;\nчлени верховного суду, конституційного суду або інших судових\nорганів високого рівня, рішення яких не підлягають оскарженню,\nкрім як за виняткових обставин;\nчлени суду аудиторів або правлінь центральних банків;\nнадзвичайні та повноважні посли, повірені у справах та високі\nпосадовці збройних сил;\nчлени адміністративних, управлінських чи наглядових органів\nдержавних підприємств, що мають стратегічне значення;\n30) міжнародні санкції - санкції, які визнаються Україною\nвідповідно до міжнародних договорів, або рішення міжнародних\nорганізацій щодо замороження активів, рішення яких визнаються\nвідповідно до міжнародних договорів;\n31) бездоганна ділова репутація - сукупність підтвердженої\nінформації про особу, що дає можливість зробити висновок про\nвідповідність її діяльності вимогам законодавства, а також для\nфізичних осіб - про належні професійні, управлінські здібності та\nвідсутність в особи судимості за корисливі злочини і за злочини у\nсфері господарської діяльності, не знятої або не погашеної в\nустановленому законом порядку;\n32) відокремлений підрозділ суб'єкта первинного фінансового\nмоніторингу - філія, інший підрозділ суб'єкта первинного\nфінансового моніторингу, розташований поза його місцезнаходженням\nта що здійснює фінансові операції або забезпечує їх здійснення, у\nтому числі надає послуги від імені суб'єкта первинного фінансового\nмоніторингу;\n33) високий ризик - результат оцінки ризику суб'єктом\nпервинного фінансового моніторингу, що базується на аналізі\nсукупності визначених критеріїв, який свідчить про високу\nвірогідність використання суб'єкта для відмивання доходів,\nодержаних злочинним шляхом, та/або фінансування тероризму;\n34) неприбуткові організації - юридичні особи, створені для\nздійснення наукової, освітньої, культурної, оздоровчої,\nекологічної, релігійної, благодійної, соціальної та іншої\nдіяльності з метою задоволення потреб та інтересів громадян у\nмежах, визначених законодавством України, без мети отримання\nприбутку."
    },
    {
      "provision_ref": "art2",
      "section": "2",
      "title": "Стаття 2. Сфера застосування Закону",
      "content": "1. Дія цього Закону поширюється на громадян України,\nіноземців та осіб без громадянства, а також на юридичних осіб, їх\nфілії, представництва та інші відокремлені підрозділи, що\nзабезпечують проведення фінансових операцій на території України\nта за її межами відповідно до міжнародних договорів України, згода\nна обов'язковість яких надана Верховною Радою України.\nСтаття 3. Законодавство у сфері запобігання та протидії\nлегалізації (відмиванню) доходів, одержаних\nзлочинним шляхом, або фінансуванню тероризму\n1. Відносини, що виникають у сфері запобігання та протидії\nлегалізації (відмиванню) доходів, одержаних злочинним шляхом, або\nфінансуванню тероризму, регулюються цим Законом, іншими законами\nУкраїни, що регулюють діяльність суб'єктів фінансового\nмоніторингу, а також нормативно-правовими актами Спеціально\nуповноваженого органу та інших державних органів, уповноважених\nздійснювати регулювання діяльності суб'єктів первинного\nфінансового моніторингу, прийнятих на виконання цього Закону.\nСтаття 4. Дії, які належать до легалізації (відмивання)\nдоходів, одержаних злочинним шляхом\n1. До легалізації (відмивання) доходів, одержаних злочинним\nшляхом, належать будь-які дії, пов'язані з коштами (власністю),\nодержаними (здобутими) внаслідок вчинення злочину, спрямовані на\nприховування джерел походження зазначених коштів (власності) чи\nсприяння особі, яка є співучасником у вчиненні злочину, що є\nджерелом походження зазначених коштів (власності)."
    },
    {
      "provision_ref": "art5",
      "section": "5",
      "title": "Стаття 5. Система та суб'єкти фінансового моніторингу",
      "content": "1. Система фінансового моніторингу складається з двох\nрівнів - первинного та державного.\n2. Суб'єктами первинного фінансового моніторингу є:\n1) банки, страховики (перестраховики), кредитні спілки,\nломбарди та інші фінансові установи;\n2) платіжні організації, члени платіжних систем, еквайрингові\nта клірингові установи;\n3) товарні, фондові та інші біржі;\n4) професійні учасники ринку цінних паперів;\n5) компанії з управління активами;\n6) оператори поштового зв'язку, інші установи, які проводять\nфінансові операції з переказу коштів;\n7) філії або представництва іноземних суб'єктів господарської\nдіяльності, які надають фінансові послуги на території України;\n8) спеціально визначені суб'єкти первинного фінансового\nмоніторингу:\nа) суб'єкти підприємницької діяльності, які надають\nпосередницькі послуги під час здійснення операцій з\nкупівлі-продажу нерухомого майна;\nб) суб'єкти господарювання, які здійснюють торгівлю за\nготівку дорогоцінними металами і дорогоцінним камінням та виробами\nз них, якщо сума фінансової операції дорівнює чи перевищує суму,\nвизначену частиною першою статті 15 цього Закону;\nв) суб'єкти господарювання, які проводять лотереї та азартні\nігри, у тому числі казино, електронне (віртуальне) казино;\nг) нотаріуси, адвокати, аудитори, аудиторські фірми, фізичні\nособи - підприємці, які надають послуги з бухгалтерського обліку,\nсуб'єкти господарювання, що надають юридичні послуги (за винятком\nосіб, які надають послуги у рамках трудових правовідносин) у\nвипадках, передбачених статтями 6 і 8 цього Закону;\nґ) фізичні особи - підприємці та юридичні особи, які\nпроводять фінансові операції з товарами (виконують роботи, надають\nпослуги) за готівку, за умови, що сума такої фінансової операції\nдорівнює чи перевищує суму, визначену частиною першою статті 15\nцього Закону, у випадках, передбачених статтями 6 і 8 цього\nЗакону;\n9) інші юридичні особи, які за своїм правовим статусом не є\nфінансовими установами, але надають окремі фінансові послуги.\n3. Суб'єктами державного фінансового моніторингу є:\nНаціональний банк України, Міністерство фінансів України,\nМіністерство юстиції України, Міністерство транспорту та зв'язку\nУкраїни, Міністерство економіки України, Державна комісія з цінних\nпаперів та фондового ринку, Державна комісія з регулювання ринків\nфінансових послуг України;\nСпеціально уповноважений орган.\nСтаття 6. Завдання, обов'язки та права суб'єкта первинного\nфінансового моніторингу\n1. Суб'єкт первинного фінансового моніторингу з урахуванням\nвимог законодавства, нормативно-правових актів Спеціально\nуповноваженого органу та інших суб'єктів державного фінансового\nмоніторингу встановлює правила, розробляє програми проведення\nфінансового моніторингу та призначає працівника, відповідального\nза його проведення, крім спеціально визначених суб'єктів\nпервинного фінансового моніторингу, які провадять свою діяльність\nодноособово, без утворення юридичної особи, та осіб, зазначених у\nпідпункті \"ґ\" пункту 8 частини другої статті 5 цього Закону.\n2. Суб'єкт первинного фінансового моніторингу зобов'язаний:\n1) стати на облік у Спеціально уповноваженому органі як\nсуб'єкт первинного фінансового моніторингу та у разі припинення\nсвоєї діяльності повідомити про це Спеціально уповноважений орган\nу визначеному Національним банком України для банків та Кабінетом\nМіністрів України для інших суб'єктів первинного фінансового\nмоніторингу порядку;\n2) здійснювати ідентифікацію та вивчення клієнта у випадках,\nустановлених законом;\n3) забезпечувати виявлення фінансових операцій, що підлягають\nфінансовому моніторингу, до початку, у процесі, в день виникнення\nпідозр, після їх проведення або при спробі їх проведення чи після\nвідмови клієнта від їх проведення;\n4) забезпечувати у своїй діяльності управління ризиками щодо\nлегалізації (відмивання) доходів, одержаних злочинним шляхом, або\nфінансування тероризму та розробляти критерії ризиків;\n5) забезпечувати реєстрацію фінансових операцій, що\nпідлягають фінансовому моніторингу, не пізніше наступного робочого\nдня з дати їх виявлення;\n6) повідомляти Спеціально уповноважений орган про:\nа) фінансові операції, що підлягають обов'язковому\nфінансовому моніторингу, - протягом трьох робочих днів з дня їх\nреєстрації або спроби їх проведення;\nб) фінансові операції, що підлягають внутрішньому фінансовому\nмоніторингу, якщо є достатні підстави підозрювати, що вони\nпов'язані з легалізацією (відмиванням) доходів, одержаних\nзлочинним шляхом, - у день виникнення підозр, але не пізніше ніж\nчерез десять робочих днів з дня реєстрації таких операцій або\nспроби їх проведення;\nв) виявлені фінансові операції, стосовно яких є достатні\nпідстави підозрювати, що вони пов'язані, стосуються або призначені\nдля фінансування тероризму, - в день їх виявлення або спроби їх\nпроведення, а також інформувати про це визначені законом\nправоохоронні органи;\n7) у разі отримання від Спеціально уповноваженого органу\nповідомлення про некоректне (неправильне) заповнення полів у\nповідомленні про фінансову операцію, що підлягає фінансовому\nмоніторингу, подати протягом трьох робочих днів до Спеціально\nуповноваженого органу належним чином оформлене повідомлення про цю\nфінансову операцію;\n8) сприяти в межах чинного законодавства працівникам\nСпеціально уповноваженого органу в проведенні аналізу фінансових\nоперацій;\n9) надавати на запит Спеціально уповноваженого органу\nдодаткову інформацію з приводу фінансових операцій, які стали\nоб'єктом фінансового моніторингу, копії первинних документів, на\nпідставі яких були проведені такі операції та пов'язані з ними\nфінансові операції, відомості про їх учасників, а також іншу\nінформацію, зокрема ту, що становить банківську або комерційну\nтаємницю, таємницю страхування, копії документів, необхідні для\nвиконання покладених на Спеціально уповноважений орган завдань,\nпротягом п'яти робочих днів з дати надходження запиту;\n10) надавати на запит Спеціально уповноваженого органу\nінформацію (у тому числі копії документів), необхідну для\nвиконання ним запиту, що надійшов від уповноваженого органу\nіноземної держави, зокрема ту, що становить банківську або\nкомерційну таємницю, протягом п'яти робочих днів з дати\nнадходження запиту;\n11) надавати на запит Спеціально уповноваженого органу\nінформацію щодо відстеження (моніторингу) фінансових операцій\nклієнта, операції якого стали об'єктом фінансового моніторингу.\nПорядок надання такої інформації встановлюється Спеціально\nуповноваженим органом за погодженням з відповідними суб'єктами\nдержавного фінансового моніторингу;\n12) у разі неможливості забезпечити дотримання строків,\nустановлених пунктами 9, 10 частини другої цієї статті, з\nоб'єктивних причин, з урахуванням обсягу інформації, що\nзапитується (форми її подання - електронної або письмової,\nкопіювання або сканування, одержання даних з архівів тощо),\nпогодити із Спеціально уповноваженим органом протягом робочого дня\nв день одержання запиту, але не пізніше наступного робочого дня\nтермін подання запитуваної інформації. Порядок погодження\nвстановлюється Спеціально уповноваженим органом за погодженням з\nвідповідними суб'єктами державного фінансового моніторингу;\n13) надавати на запит відповідного суб'єкта державного\nфінансового моніторингу інформацію, необхідну для перевірки фактів\nпорушення вимог законодавства у сфері запобігання та протидії\nлегалізації (відмиванню) доходів, одержаних злочинним шляхом, або\nфінансуванню тероризму;\n14) вживати заходів щодо запобігання розголошенню (зокрема\nособам, стосовно фінансових операцій яких проводиться перевірка)\nінформації, що подається Спеціально уповноваженому органу, та\nіншої інформації з питань фінансового моніторингу (у тому числі\nпро факт подання такої інформації або отримання запиту від\nСпеціально уповноваженого органу);\n15) зберігати документи щодо ідентифікації осіб, які провели\nфінансову операцію, що згідно з цим Законом підлягає фінансовому\nмоніторингу, а також усі документи, що стосуються ділових відносин\nз клієнтом, не менше п'яти років після завершення ділових\nвідносин, а всі необхідні дані про операції - не менше п'яти років\nпісля завершення операції (при цьому строки зберігання документів\nможуть бути продовжені відповідним суб'єктом державного\nфінансового моніторингу у порядку, встановленому законодавством);\n16) забезпечувати на документальний запит безперешкодний\nдоступ суб'єктів державного фінансового моніторингу та\nправоохоронних органів до документів або інформації, що міститься\nв них, відповідно до вимог закону;\n17) за дорученням Спеціально уповноваженого органу, наданим з\nметою виконання запиту уповноваженого органу іноземної держави про\nзупинення відповідної фінансової операції як такої, що може бути\nпов'язана з легалізацією (відмиванням) доходів, одержаних\nзлочинним шляхом, або фінансуванням тероризму, зупиняти проведення\nабо забезпечити моніторинг фінансової операції відповідної особи у\nпорядку, встановленому Спеціально уповноваженим органом за\nпогодженням з відповідними суб'єктами державного фінансового\nмоніторингу;\n18) забезпечувати розроблення та постійне оновлення правил,\nпрограм проведення фінансового моніторингу з урахуванням вимог\nзаконодавства;\n19) щорічно проводити внутрішні перевірки своєї діяльності на\nпредмет дотримання законодавства у сфері запобігання та протидії\nлегалізації (відмиванню) доходів, одержаних злочинним шляхом, або\nфінансуванню тероризму;\n20) забезпечувати підвищення кваліфікації працівників,\nвідповідальних за проведення фінансового моніторингу, шляхом\nпроходження навчання не рідше одного разу на три роки;\n21) вживати на постійній основі заходів з підготовки\nперсоналу до виявлення фінансових операцій, що підлягають\nфінансовому моніторингу відповідно до цього Закону, шляхом\nпроведення освітньої та практичної роботи;\n22) виявляти фінансові операції, що підлягають обов'язковому\nфінансовому моніторингу відповідно до статті 15 цього Закону;\n23) проводити аналіз фінансових операцій, спрямований на\nвиявлення тих, що підлягають внутрішньому фінансовому моніторингу\nвідповідно до статті 16 цього Закону;\n24) з'ясовувати мету та характер майбутніх ділових відносин з\nклієнтами;\n25) постійно оновлювати відповідно до законодавства та\nвнутрішніх процедур інформацію про зміст діяльності клієнта та\nйого фінансовий стан;\n26) проводити аналіз відповідності фінансових операцій, що\nпроводяться клієнтом, наявній інформації про зміст його діяльності\nта фінансовий стан;\n27) вживати належних заходів для обмеження ризику зловживань,\nпов'язаних з послугами, що надаються з використанням новітніх\nтехнологій, зокрема забезпечують проведення операцій без\nбезпосереднього контакту з клієнтом.\n3. Суб'єкт первинного фінансового моніторингу зобов'язаний\nсамостійно здійснювати класифікацію своїх клієнтів з урахуванням\nкритеріїв ризиків, визначених Спеціально уповноваженим органом та\nорганами, що здійснюють регулювання та нагляд за їх діяльністю,\nпід час проведення ними фінансових операцій, що можуть бути\nпов'язані з легалізацією (відмиванням) доходів, одержаних\nзлочинним шляхом, або фінансуванням тероризму, і вживати\nзастережних заходів щодо клієнтів, діяльність яких свідчить про\nпідвищений ризик проведення ними таких операцій.\n4. Суб'єкт первинного фінансового моніторингу зобов'язаний\nздійснювати такі заходи:\n1) стосовно іноземних фінансових установ, з якими встановлено\nкореспондентські відносини в порядку, визначеному відповідним\nсуб'єктом державного фінансового моніторингу:\nа) забезпечувати збір інформації про зміст діяльності\nфінансової установи та її фінансовий стан, репутацію, а також про\nте, чи була ця установа об'єктом застосування заходів впливу з\nбоку органу, що здійснює регулювання та нагляд за її діяльністю у\nсфері запобігання та протидії легалізації (відмиванню) доходів,\nодержаних злочинним шляхом, або фінансуванню тероризму;\nб) встановлювати, які заходи вживаються установою для\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму;\nв) з'ясовувати на підставі одержаної інформації достатність\nта ефективність заходів, які здійснює іноземна установа щодо\nборотьби з легалізацією (відмиванням) доходів, одержаних злочинним\nшляхом, або фінансуванням тероризму;\nг) відкривати кореспондентські рахунки іноземним фінансовим\nустановам та в іноземних фінансових установах з дозволу керівника;\n2) стосовно публічних діячів або пов'язаних з ними осіб, факт\nналежності до яких клієнта або особи, що діє від його імені,\nсуб'єкт виявляє відповідно до внутрішніх процедур під час\nвстановлення ділових відносин з клієнтом та у процесі його\nобслуговування (особами, пов'язаними з публічними діячами, є члени\nсім'ї та інші близькі родичі, юридичні особи, власниками істотної\nучасті або контролерами яких є публічні діячі або їхні близькі\nродичі):\nа) встановлювати з дозволу керівника суб'єкта первинного\nфінансового моніторингу відносини з публічними діячами та\nпов'язаними з ними особами;\nб) вживати заходів для з'ясування джерел походження коштів\nтаких осіб;\nв) проводити з урахуванням рекомендацій відповідного суб'єкта\nдержавного фінансового моніторингу моніторинг операцій, учасниками\nабо вигодоодержувачами яких є публічні діячі або пов'язані з ними\nособи, у порядку, визначеному для клієнтів високого ризику;\n3) стосовно благодійних та неприбуткових організацій вживати\nзаходів для обмеження ризику їх використання з метою легалізації\n(відмивання) доходів, одержаних злочинним шляхом, або фінансування\nтероризму на підставі рекомендацій відповідного суб'єкта\nдержавного фінансового моніторингу.\n5. Здійснення заходів, передбачених законодавством з питань\nзапобігання легалізації (відмиванню) доходів, одержаних злочинним\nшляхом, або фінансуванню тероризму, забезпечується безпосередньо\nсуб'єктом первинного фінансового моніторингу, його філіями, іншими\nвідокремленими підрозділами та дочірніми підприємствами, у тому\nчислі розташованими в державах, у яких рекомендації Групи з\nрозробки фінансових заходів боротьби з відмиванням грошей (FATF)\nне застосовуються або застосовуються недостатньою мірою, в межах,\nвизначених законодавством такої держави. У разі якщо застосування\nзазначених заходів не дозволяється законодавством такої держави,\nсуб'єкти первинного фінансового моніторингу зобов'язані повідомити\nСпеціально уповноважений орган та відповідного суб'єкта державного\nфінансового моніторингу про неможливість вжиття зазначених\nзаходів.\nОдночасно суб'єкт первинного фінансового моніторингу вживає\nвідповідних запобіжних заходів, спрямованих на: посилення\nідентифікації клієнтів до встановлення ділових відносин з особами\nабо компаніями цих країн; систематичне повідомлення про фінансові\nоперації з клієнтами відповідних країн; попередження представників\nнефінансового сектору про те, що операції з фізичними або\nюридичними особами у відповідних країнах можуть містити ризик\nвідмивання коштів, одержаних злочинним шляхом, або фінансування\nтероризму.\n6. Положення пунктів 4, 11, 12 частини другої цієї статті не\nпоширюються на спеціально визначених суб'єктів первинного\nфінансового моніторингу.\nПоложення підпункту \"а\" пункту 6 та пункту 22 частини другої\nцієї статті не поширюються на спеціально визначених суб'єктів\nпервинного фінансового моніторингу, крім суб'єктів, зазначених у\nпідпункті \"в\" пункту 8 частини другої статті 5 цього Закону.\nПоложення пунктів 18, 19, 20, 21, 24, 25, 26, 27 частини\nдругої та частин третьої - п'ятої цієї статті не поширюються на\nспеціально визначених суб'єктів первинного фінансового\nмоніторингу, зазначених у підпункті \"ґ\" пункту 8 частини другої\nстатті 5 цього Закону.\n7. Суб'єкт первинного фінансового моніторингу з метою\nвиконання покладених на нього цим Законом завдань має право\nзвертатися із запитами до органів виконавчої влади, правоохоронних\nорганів, Національного банку України, юридичних осіб, які в\nустановленому законодавством порядку інформують про результати\nрозгляду такого запиту.\n8. Керівники та працівники суб'єктів первинного фінансового\nмоніторингу, відповідальні за проведення фінансового моніторингу,\nу разі порушення вимог цього Закону несуть відповідальність згідно\nіз законом.\nВимоги щодо перевірки фінансовими установами бездоганної\nділової репутації та відповідності професійним критеріям\nкандидатів на зазначені у цій частині статті посади встановлюються\nвідповідними суб'єктами державного фінансового моніторингу.\n9. Відповідальність за організацію дотримання вимог\nзаконодавства у сфері запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму несе керівник суб'єкта первинного фінансового\nмоніторингу.\nУ разі здійснення процедури ліквідації суб'єкта первинного\nфінансового моніторингу, в тому числі визнання його банкрутом, або\nпризначення тимчасової адміністрації відповідальність за виконання\nпунктів 9, 10 частини другої статті 6 цього Закону несуть\nвідповідно члени ліквідаційної комісії, ліквідатор або тимчасовий\nадміністратор.\nСтаття 7. Правовий статус працівника суб'єкта первинного\nфінансового моніторингу, відповідального за\nпроведення фінансового моніторингу\n1. Працівник, відповідальний за проведення фінансового\nмоніторингу (далі - відповідальний працівник), призначається за\nпосадою на рівні керівництва суб'єкта первинного фінансового\nмоніторингу.\nПризначення та звільнення відповідального працівника банку\n(філії іноземного банку) здійснюються за погодженням з\nНаціональним банком України.\n2. До повноважень відповідального працівника суб'єкта\nпервинного фінансового моніторингу належить:\n1) прийняття рішення про повідомлення Спеціально\nуповноваженого органу про фінансові операції, щодо яких є\nмотивовані підозри, що вони пов'язані з легалізацією (відмиванням)\nдоходів, одержаних злочинним шляхом, або якщо вони пов'язані,\nстосуються чи призначені для фінансування тероризму;\n2) прийняття рішення про інформування правоохоронних органів,\nвизначених законодавством, про фінансові операції, щодо яких є\nпідозри, що вони пов'язані, стосуються чи призначені для\nфінансування тероризму;\n3) здійснення перевірок діяльності будь-якого підрозділу\nсуб'єкта первинного фінансового моніторингу та його працівників\nщодо дотримання ними правил внутрішнього фінансового моніторингу\nта виконання програм проведення фінансового моніторингу;\n4) право доступу до всіх приміщень, документів, засобів\nтелекомунікації суб'єкта первинного фінансового моніторингу;\n5) залучення будь-яких працівників суб'єкта первинного\nфінансового моніторингу до здійснення заходів із запобігання\nлегалізації (відмиванню) доходів, одержаних злочинним шляхом, або\nфінансуванню тероризму та перевірок з цих питань;\n6) організація розроблення та подання на затвердження, а\nтакож запровадження, виконання правил внутрішнього фінансового\nмоніторингу та програм здійснення фінансового моніторингу;\n7) одержання пояснень від працівників суб'єкта первинного\nфінансового моніторингу незалежно від займаних посад з питань\nпроведення фінансового моніторингу;\n8) сприяння проведенню уповноваженими представниками\nвідповідних органів державного фінансового моніторингу перевірок\nдіяльності суб'єкта первинного фінансового моніторингу щодо\nдотримання законодавства у сфері запобігання легалізації\n(відмиванню) доходів, одержаних злочинним шляхом, або фінансуванню\nтероризму;\n9) прийняття рішення про надання інформації з питань\nфінансового моніторингу на запити Спеціально уповноваженого органу\nта відповідних правоохоронних органів;\n10) виконання інших завдань відповідно до закону.\n3. Відповідальний працівник суб'єкта первинного фінансового\nмоніторингу виконує й інші функції відповідно до законодавства,\nправил внутрішнього фінансового моніторингу, програм проведення\nфінансового моніторингу та інших внутрішніх документів з питань\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму.\n4. Керівник суб'єкта первинного фінансового моніторингу\nзобов'язаний сприяти виконанню відповідальним працівником своїх\nфункцій.\n5. Відповідальний працівник незалежний у своїй діяльності,\nпідзвітний тільки керівнику суб'єкта первинного фінансового\nмоніторингу і зобов'язаний не рідше одного разу на місяць\nінформувати у письмовій формі керівника про виявлені фінансові\nоперації, що підлягають фінансовому моніторингу, та заходи, вжиті,\nзокрема, для:\nзабезпечення здійснення заходів фінансового моніторингу;\nрозроблення та постійного оновлення правил і програм\nпроведення фінансового моніторингу з урахуванням вимог\nзаконодавства;\nпідготовки персоналу щодо виконання вимог цього Закону шляхом\nпроведення освітньої та практичної роботи.\nСтаття 8. Заходи, що здійснюються спеціально визначеними\nсуб'єктами первинного фінансового моніторингу\n1. Виконання обов'язків суб'єкта первинного фінансового\nмоніторингу забезпечується адвокатами, нотаріусами, особами, які\nнадають юридичні послуги, аудиторами, аудиторськими фірмами,\nфізичними особами - підприємцями, які надають послуги з\nбухгалтерського обліку, якщо вони беруть участь у підготовці і\nздійсненні правочину щодо:\nкупівлі-продажу нерухомості;\nуправління активами клієнта;\nуправління банківським рахунком або рахунком у цінних\nпаперах;\nзалучення коштів для утворення юридичних осіб, забезпечення\nїх діяльності та управління ними;\nутворення юридичних осіб, забезпечення їх діяльності чи\nуправління ними, а також купівлі-продажу юридичних осіб.\n2. Виконання обов'язків суб'єкта первинного фінансового\nмоніторингу забезпечується суб'єктами підприємницької діяльності,\nякі надають посередницькі послуги під час здійснення операцій з\nкупівлі-продажу нерухомого майна, при підготовці і здійсненні\nправочинів щодо купівлі-продажу нерухомості, за умови, що сума\nтакої операції дорівнює чи перевищує 400 000 гривень або дорівнює\nчи перевищує суму в іноземній валюті, еквівалентну\n400 000 гривень.\n3. Виконання обов'язків суб'єкта первинного фінансового\nмоніторингу забезпечується суб'єктами господарювання, які\nздійснюють торгівлю за готівку дорогоцінними металами і\nдорогоцінним камінням та виробами з них, якщо сума фінансової\nоперації дорівнює чи перевищує суму, визначену частиною першою\nстатті 15 цього Закону, при проведенні операцій з предметами\nвисокої вартості (зокрема з дорогоцінними металами, дорогоцінним\nкамінням, антикварними речами, предметами мистецтва тощо) або при\nорганізації торгівлі такими предметами, у тому числі аукціонної.\n4. Виконання обов'язків суб'єкта первинного фінансового\nмоніторингу забезпечується суб'єктами господарювання, які\nпроводять лотереї та азартні ігри, у тому числі казино,\nелектронним (віртуальним) казино, при здійсненні фінансових\nоперацій, пов'язаних з прийняттям чи поверненням ставок або\nвиплатою виграшів.\n5. Виконання обов'язків суб'єкта первинного фінансового\nмоніторингу забезпечується фізичними особами - підприємцями та\nюридичними особами, які проводять фінансові операції з товарами за\nготівку (виконують роботи, надають послуги), за умови, що сума\nтакої фінансової операції дорівнює чи перевищує суму, визначену\nчастиною першою статті 15 цього Закону, у випадках, передбачених\nстаттями 6 і 8 цього Закону.\n6. Нотаріуси як суб'єкти первинного фінансового моніторингу\nне повідомляють Спеціально уповноважений орган про свої підозри\nщодо фінансових операцій у разі, якщо відповідна інформація стала\nїм відома за обставин, що є предметом таємниці вчинюваних\nнотаріальних дій, крім випадків посвідчення договорів\nкупівлі-продажу нерухомого майна, за умови, що сума такої операції\nдорівнює чи перевищує 400 000 гривень або дорівнює чи перевищує\nсуму в іноземній валюті, еквівалентну 400 000 гривень.\n7. Адвокати, особи, які надають юридичні послуги, аудитори,\nаудиторські фірми, фізичні особи - підприємці, які надають послуги\nз бухгалтерського обліку, не повідомляють Спеціально уповноважений\nорган про свої підозри щодо фінансових операцій у разі, якщо\nвідповідна інформація стала їм відома за обставин, що є предметом\nїх адвокатської таємниці та професійної таємниці, коли вони\nвиконують свої обов'язки щодо захисту клієнта, представництва його\nінтересів у судових органах та у справах досудового врегулювання\nспорів.\n8. Керівники та працівники, відповідальні за проведення\nфінансового моніторингу, спеціально визначених суб'єктів\nпервинного фінансового моніторингу у разі порушення вимог цього\nЗакону несуть відповідальність згідно із законом.\nСтаття 9. Ідентифікація клієнтів, які проводять фінансові\nоперації, та вивчення їх фінансової діяльності\n1. Суб'єкт первинного фінансового моніторингу відповідно до\nзаконодавства зобов'язаний на підставі поданих офіційних\nдокументів або засвідчених в установленому порядку їх копій\nздійснювати ідентифікацію клієнтів, які проводять фінансові\nоперації. Додаткові дані для вивчення клієнта також можуть бути\nодержані від клієнта, а також з інших джерел, якщо така інформація\nє публічною (відкритою).\n2. Зазначені у частині першій цієї статті документи мають\nбути чинними на момент їх подання та включати всі необхідні дані\nдля ідентифікації.\n3. Ідентифікація та вивчення фінансової діяльності\nздійснюються у разі:\nвстановлення ділових відносин з клієнтами;\nвиникнення підозри в тому, що фінансова операція може бути\nпов'язана з легалізацією (відмиванням) доходів, одержаних\nзлочинним шляхом, або фінансуванням тероризму;\nпроведення фінансової операції, що підлягає фінансовому\nмоніторингу;\nпроведення разової фінансової операції без встановлення\nділових відносин з клієнтами на суму, що дорівнює чи перевищує\nсуму, визначену частиною першою статті 15 цього Закону.\n4. Залежно від ризику проведення операцій з легалізації\n(відмивання) доходів, одержаних злочинним шляхом, або фінансування\nтероризму ідентифікація клієнта здійснюється також у разі\nпроведення ним фінансової операції на суму, визначену частиною\nпершою статті 15 цього Закону, незалежно від того, проводиться\nтака операція одноразово чи як кілька операцій, які можуть бути\nпов'язані між собою.\n5. У разі виникнення сумнівів у достовірності чи повноті\nнаданої інформації про клієнта суб'єкт первинного фінансового\nмоніторингу зобов'язаний вжити заходів для перевірки та уточнення\nінформації стосовно ідентифікації такого клієнта (особи).\n6. Особливості здійснення ідентифікації (спрощеної\nідентифікації) та вивчення фінансової діяльності суб'єктами\nпервинного фінансового моніторингу залежно від специфіки їх\nдіяльності встановлюються органами, які відповідно до цього Закону\nвиконують функції регулювання і нагляду за цими суб'єктами\nпервинного фінансового моніторингу.\n7. Суб'єкт первинного фінансового моніторингу має право\nвитребувати, а державні органи зобов'язані протягом десяти робочих\nднів надати відповідно до законодавства інформацію стосовно\nідентифікації клієнта. Зазначена інформація надається безоплатно.\nПерелік таких органів та порядок надання інформації визначаються\nКабінетом Міністрів України.\n8. Суб'єкт первинного фінансового моніторингу має право\nвитребувати, а клієнт зобов'язаний надати інформацію стосовно\nідентифікації його особи, змісту діяльності та фінансового стану,\nнеобхідну для виконання таким суб'єктом вимог законодавства у\nсфері запобігання та протидії легалізації (відмиванню) доходів,\nодержаних злочинним шляхом, або фінансуванню тероризму.\n9. У разі ненадання клієнтом, з яким встановлені ділові\nвідносини, необхідної інформації для ідентифікації та вивчення\nфінансової діяльності суб'єкт первинного фінансового моніторингу\nмає право відмовити йому в проведенні подальших фінансових\nоперацій.\n10. Ідентифікація клієнта здійснюється до/або під час\nвстановлення ділових відносин, укладення правочинів, але до\nпроведення фінансової операції, відкриття рахунку.\n11. З метою ідентифікації резидентів суб'єкти первинного\nфінансового моніторингу встановлюють:\n1) для фізичної особи - прізвище, ім'я та по батькові, дату\nнародження, серію і номер паспорта (або іншого документа, що\nпосвідчує особу), дату видачі та орган, що його видав. Під час\nідентифікації з'ясовують місце проживання або місце перебування\nфізичної особи, ідентифікаційний номер згідно з Державним реєстром\nфізичних осіб - платників податків та інших обов'язкових платежів\nабо серію та номер паспорта, в якому проставлено відмітку органів\nдержавної податкової служби про відмову від одержання\nідентифікаційного номера;\n2) для фізичної особи - підприємця - прізвище, ім'я та по\nбатькові, дату народження, серію і номер паспорта (або іншого\nдокумента, що посвідчує особу), дату видачі та орган, що його\nвидав. Під час ідентифікації з'ясовують місце проживання або місце\nперебування фізичної особи - підприємця, реквізити свідоцтва про\nдержавну реєстрацію та орган, що його видав, реквізити банку, в\nякому відкрито рахунок, і номер банківського рахунку (за\nнаявності);\n3) для юридичної особи - повне найменування,\nмісцезнаходження, реквізити свідоцтва про державну реєстрацію та\nорган, що його видав; з'ясовують відомості про органи управління\nта їх склад; дані, що ідентифікують осіб, які мають право\nрозпоряджатися рахунками і майном; відомості про власників\nістотної участі в юридичній особі; відомості про контролерів\nюридичної особи; ідентифікаційний код згідно з Єдиним державним\nреєстром підприємств та організацій України; реквізити банку, в\nякому відкрито рахунок, і номер банківського рахунку.\n12. З метою ідентифікації нерезидентів суб'єкти первинного\nфінансового моніторингу встановлюють:\n1) для фізичної особи - прізвище, ім'я та по батькові (за\nнаявності), дату народження, серію і номер паспорта (або іншого\nдокумента, що посвідчує особу), дату видачі та орган, що його\nвидав, громадянство. Під час ідентифікації з'ясовують відомості\nпро місце проживання або місце тимчасового перебування фізичної\nособи в Україні;\n2) для юридичної особи - повне найменування, місцезнаходження\nта реквізити банку, в якому відкрито рахунок, номер банківського\nрахунку, з'ясовують відомості про органи управління та їх склад;\nдані, що ідентифікують осіб, які мають право розпоряджатися\nрахунками та майном; відомості про власників істотної участі в\nюридичній особі; відомості про контролерів юридичної особи.\nСуб'єкту первинного фінансового моніторингу надається також копія\nлегалізованого витягу з торгового, банківського чи судового\nреєстру або нотаріально засвідчене реєстраційне посвідчення\nуповноваженого органу іноземної держави про реєстрацію відповідної\nюридичної особи.\n13. Ідентифікація клієнта не є обов'язковою у разі:\nпроведення фінансової операції особами, які раніше були\nідентифіковані;\nукладення правочинів між банками, зареєстрованими в Україні.\n14. Суб'єкт первинного фінансового моніторингу може здійснити\nспрощену ідентифікацію клієнта у разі:\nвстановлення ділових відносин або проведення фінансової\nоперації, якщо клієнтом виступає орган державної влади,\nпідприємство, що повністю перебуває у державній власності,\nміжнародна установа чи організація, в яких бере участь Україна\nвідповідно до міжнародних договорів України, згода на\nобов'язковість яких надана Верховною Радою України;\nпроведення фінансової операції на організованому ринку цінних\nпаперів.\n15. У разі якщо клієнт (особа) діє як представник іншої особи\nчи в інтересах іншої особи, або якщо у суб'єкта первинного\nфінансового моніторингу виникає сумнів стосовно того, що особа\nвиступає від власного імені або вигодоодержувачем є інша особа,\nсуб'єкт первинного фінансового моніторингу зобов'язаний згідно з\nвимогами цієї статті та положеннями інших законів, що регулюють\nпроцедуру ідентифікації, ідентифікувати також особу, від імені або\nза дорученням чи в інтересах якої проводиться фінансова операція\nабо яка є вигодоодержувачем.\n16. У разі якщо особа діє як представник іншої особи, суб'єкт\nпервинного фінансового моніторингу повинен перевірити також\nнаявність у цієї особи відповідних повноважень.\nСтаття 10. Відмова суб'єкта первинного фінансового\nмоніторингу від проведення фінансової операції\n1. Суб'єкт первинного фінансового моніторингу зобов'язаний\nвідмовитися від встановлення ділових відносин або проведення\nфінансової операції у разі, якщо здійснення ідентифікації клієнта\nвідповідно до вимог законодавства є неможливим, за винятком\nоперацій щодо зарахування коштів, які надходять на рахунок такого\nклієнта. У такому разі суб'єкт первинного фінансового моніторингу\nзобов'язаний протягом одного робочого дня, але не пізніше\nнаступного робочого дня з дня відмови повідомити Спеціально\nуповноважений орган про проведення таких операцій та осіб, які\nмають або мали намір їх провести.\nСуб'єкт первинного фінансового моніторингу має право\nвідмовитися від проведення фінансової операції у разі, якщо\nфінансова операція містить ознаки такої, що згідно з цим Законом\nпідлягає фінансовому моніторингу, та повідомити про це Спеціально\nуповноважений орган протягом одного робочого дня, але не пізніше\nнаступного робочого дня з дня відмови."
    },
    {
      "provision_ref": "art11",
      "section": "11",
      "title": "Стаття 11. Управління ризиками",
      "content": "1. Суб'єкт первинного фінансового моніторингу зобов'язаний\nздійснювати управління ризиками легалізації (відмивання) доходів,\nодержаних злочинним шляхом, або фінансування тероризму з\nурахуванням результатів ідентифікації та вивчення фінансової\nдіяльності клієнта, послуг, що надаються клієнту, аналізу\nоперацій, проведених ним, та їх відповідності фінансовому стану і\nзмісту діяльності клієнта.\n2. Оцінювання ризиків суб'єктом первинного фінансового\nмоніторингу здійснюється за відповідними критеріями, зокрема за\nтипом клієнта, географічним розташуванням країни реєстрації\nклієнта або установи, через яку він здійснює передачу (отримання)\nактивів, і видом товарів та послуг.\n3. Для зменшення виявлених ризиків суб'єкт первинного\nфінансового моніторингу повинен вживати заходів, що зокрема\nвключають: здійснення поглибленої ідентифікації клієнта та\nперевірку особи клієнта протягом певного періоду, включаючи його\nвласників; додаткові вимоги до клієнта при відкритті рахунка чи\nвстановленні відносин з ним; збільшення частоти проведення\nперевірок особи клієнта, включаючи його власників; збір інформації\nз метою формування уявлення про діяльність клієнта, природу та\nрівень операцій, що проводяться ним; посилений моніторинг\nоперацій, що проводяться клієнтом."
    },
    {
      "provision_ref": "art12",
      "section": "12",
      "title": "Стаття 12. Подання інформації про фінансову операцію",
      "content": "1. Подання суб'єктом первинного фінансового моніторингу\nінформації про фінансову операцію, що відповідно до статті 15\nцього Закону підлягає обов'язковому фінансовому моніторингу,\nздійснюється протягом трьох робочих днів з дня її реєстрації.\n2. Рішення про подання або неподання Спеціально\nуповноваженому органу інформації про фінансову операцію, що\nпідлягає внутрішньому фінансовому моніторингу, приймає\nвідповідальний працівник суб'єкта первинного фінансового\nмоніторингу (філії, іншого відокремленого підрозділу суб'єкта\nпервинного фінансового моніторингу) відповідно до внутрішніх\nпроцедур, передбачених правилами внутрішнього фінансового\nмоніторингу відповідно до статті 16 цього Закону. У разі прийняття\nрішення про подання Спеціально уповноваженому органу інформації\nпро фінансову операцію така інформація подається не пізніше 10\nробочих днів з дня її реєстрації.\n3. Порядок реєстрації фінансових операцій, що підлягають\nфінансовому моніторингу, а також подання Спеціально уповноваженому\nоргану інформації про фінансові операції, що підлягають\nфінансовому моніторингу, інші фінансові операції, що можуть бути\nпов'язані з легалізацією (відмиванням) доходів, одержаних\nзлочинним шляхом, або фінансуванням тероризму, встановлюється:\nНаціональним банком України - для банків;\nКабінетом Міністрів України - для інших суб'єктів первинного\nфінансового моніторингу.\n4. Подання інформації суб'єктом первинного фінансового\nмоніторингу Спеціально уповноваженому органу в установленому\nпорядку не є порушенням професійної таємниці, таємниці\nстрахування, банківської або комерційної таємниці.\n5. Суб'єкт первинного фінансового моніторингу, його посадові\nособи та інші працівники не несуть дисциплінарної,\nадміністративної, цивільно-правової та кримінальної\nвідповідальності за подання Спеціально уповноваженому органу\nінформації про фінансову операцію, якщо вони діяли в межах цього\nЗакону, навіть якщо такими діями завдано шкоди юридичним або\nфізичним особам, та за інші дії, пов'язані з виконанням цього\nЗакону.\n6. Працівникам суб'єкта первинного фінансового моніторингу,\nякі подали Спеціально уповноваженому органу інформацію про\nфінансову операцію, забороняється повідомляти про це осіб, які\nбрали (беруть) участь у її проведенні, та будь-яких третіх осіб.\n7. Працівникам суб'єкта первинного фінансового моніторингу,\nякі одержали запит Спеціально уповноваженого органу та/або надали\nвідповідь на такий запит цьому органу, забороняється інформувати\nпро це осіб, які брали (беруть) участь у фінансових операціях,\nвизначених у запиті або відповіді, а також будь-яких третіх осіб.\n8. У разі якщо суб'єкт первинного фінансового моніторингу,\nякий проводить фінансові операції, має достатні підстави\nпідозрювати, що такі фінансові операції пов'язані, стосуються або\nпризначені для фінансування терористичної діяльності,\nтерористичних актів чи терористичних організацій та організацій\nабо осіб, до яких застосовані міжнародні санкції, він зобов'язаний\nневідкладно повідомити в день виникнення підозр про такі фінансові\nоперації Спеціально уповноважений орган та правоохоронні органи,\nвизначені законом.\n9. Органи державної влади, що провадять діяльність у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму, у разі\nвиявлення під час виконання своїх функцій фінансових операцій,\nстосовно яких є підозра, що вони пов'язані з легалізацією\n(відмиванням) доходів, одержаних злочинним шляхом, або\nфінансуванням тероризму або пов'язані з особами, стосовно яких\nзастосовані міжнародні санкції, зобов'язані повідомити Спеціально\nуповноважений орган про такі операції. Порядок та вимоги щодо\nнадання інформації у таких випадках встановлюються Кабінетом\nМіністрів України.\n10. Органи державної влади зобов'язані надавати Спеціально\nуповноваженому органу інформацію (копії документів), необхідну для\nвиконання покладених на нього завдань, у порядку, визначеному\nКабінетом Міністрів України.\nНеправомірна відмова в наданні такої інформації (копій\nдокументів), несвоєчасне або неповне її надання тягнуть за собою\nвідповідальність посадових осіб органів державної влади відповідно\nдо закону.\n11. Спеціально уповноважений центральний орган виконавчої\nвлади в галузі митної справи подає інформацію про виявлені факти\nнезаконного переміщення через митний кордон України готівки,\nобігових грошово-кредитних документів, дорогоцінних металів,\nдорогоцінного каміння та виробів з них, а також культурних\nцінностей на суму, що дорівнює чи перевищує суму, визначену\nчастиною першою статті 15 цього Закону.\n12. Інформація, що надається згідно з вимогами цього Закону,\nє такою, що має обмежений доступ. Обмін зазначеною інформацією, її\nрозкриття та захист суб'єктами первинного фінансового моніторингу,\nорганами виконавчої влади та Національним банком України, які\nвідповідно до закону здійснюють регулювання та нагляд за\nдіяльністю суб'єктів первинного фінансового моніторингу,\nздійснюються відповідно до закону.\n13. Спеціально уповноважений орган забезпечує захист та\nзберігання інформації, одержаної згідно з вимогами цього Закону.\nСпеціально уповноваженому органу заборонено розкривати та/або\nпередавати будь-кому одержану від суб'єктів первинного фінансового\nмоніторингу інформацію, крім випадків, передбачених статтями 18,\n20 і 22 цього Закону. Інформація, що зберігається у Спеціально\nуповноваженому органі та одержана від суб'єктів первинного\nфінансового моніторингу, має обмежений доступ. У разі надходження\nзапиту щодо такої інформації Спеціально уповноважений орган\nповертає відповідній заінтересованій особі такий запит без\nрозгляду, за винятком випадку, якщо запит надійшов у рамках\nперевірки раніше направлених йому узагальнених матеріалів. У разі\nнаявності у Спеціально уповноваженого органу додаткової\nінформації, що стосується раніше направлених правоохоронним\nорганам узагальнених матеріалів, Спеціально уповноважений орган\nможе формувати та подавати відповідному правоохоронному органу\nдодаткові узагальнені матеріали.\nРозголошення у будь-який спосіб працівниками Спеціально\nуповноваженого органу інформації, одержаної від суб'єктів\nпервинного фінансового моніторингу згідно з вимогами цього Закону,\nтягне за собою відповідальність відповідно до закону.\n14. Надання органами державної влади Спеціально\nуповноваженому органу інформації про фінансові операції, які\nможуть бути пов'язані з легалізацією (відмиванням) доходів,\nодержаних злочинним шляхом, або фінансуванням тероризму, не є\nпорушенням банківської або комерційної таємниці.\nПосадові особи та інші працівники органів державної влади не\nнесуть дисциплінарної, адміністративної, цивільно-правової та\nкримінальної відповідальності за подання Спеціально уповноваженому\nоргану інформації про фінансові операції, які можуть бути\nпов'язані з легалізацією (відмиванням) доходів, одержаних\nзлочинним шляхом, або фінансуванням тероризму.\n15. Суб'єкти господарювання, підприємства, установи,\nорганізації незалежно від форми власності, що не є суб'єктами\nпервинного фінансового моніторингу, відповідно до пункту 2 частини\nпершої статті 20 цього Закону зобов'язані надавати на запит\nСпеціально уповноваженого органу інформацію, пов'язану з аналізом\nфінансових операцій, що стали об'єктом фінансового моніторингу,\nдовідки та копії документів (у тому числі тих, що становлять\nбанківську або комерційну таємницю), необхідні для виконання цим\nорганом покладених на нього завдань у сфері боротьби з\nлегалізацією (відмиванням) доходів, одержаних злочинним шляхом,\nабо фінансуванням тероризму.\nІнформація, що надається згідно з вимогами частини\nп'ятнадцятої цієї статті, є такою, що має обмежений доступ. Обмін\nзазначеною інформацією, її розкриття та захист здійснюються\nвідповідно до закону.\nОбсяг та порядок подання такої інформації (крім інформації\nщодо конкретних фізичних осіб) визначаються Кабінетом Міністрів\nУкраїни.\nПосадові особи та інші працівники суб'єктів господарювання,\nпідприємств, установ, організацій та органів державної влади не\nнесуть дисциплінарної, адміністративної, цивільно-правової та\nкримінальної відповідальності за надання Спеціально уповноваженому\nоргану інформації згідно з вимогами цього Закону.\nОсоби, винні у порушенні вимог цього Закону, несуть\nвідповідальність згідно із законом.\n16. Розвідувальним органам України заборонено передавати\nбудь-кому інформацію, одержану від Спеціально уповноваженого\nоргану у вигляді узагальнених матеріалів та додаткових\nузагальнених матеріалів, за винятком випадків передачі її до\nправоохоронних органів для прийняття рішення відповідно до\nКримінально-процесуального кодексу України ( 1001-05 , 1002-05 ,\n1003-05 ).\nРозвідувальні органи України зобов'язані повідомляти\nСпеціально уповноважений орган про хід опрацювання та вжиття\nвідповідних заходів за результатами розгляду одержаних\nузагальнених матеріалів та додаткових узагальнених матеріалів.\nСтаття 13. Взяття на облік інформації про фінансову операцію,\nщо підлягає фінансовому моніторингу\n1. Інформація про фінансову операцію, що підлягає фінансовому\nмоніторингу, отримана Спеціально уповноваженим органом,\nобліковується цим органом. Порядок взяття на облік інформації про\nфінансову операцію, що підлягає фінансовому моніторингу,\nвстановлюється Кабінетом Міністрів України.\nСтаття 14. Повноваження суб'єктів державного фінансового\nмоніторингу\n1. Державне регулювання і нагляд у сфері запобігання та\nпротидії легалізації (відмиванню) доходів, одержаних злочинним\nшляхом, або фінансуванню тероризму здійснюються щодо:\n1) банків, платіжних організацій та членів платіжних систем,\nщо є банківськими установами, - Національним банком України;\n2) фондових бірж, компаній з управління активами та інших\nпрофесійних учасників ринку цінних паперів (крім банків) -\nДержавною комісією з цінних паперів та фондового ринку;\n3) страховиків (перестраховиків), ломбардів та інших\nфінансових установ, а також юридичних осіб, що відповідно до\nзаконодавства надають фінансові послуги (крім фінансових установ\nта інших юридичних осіб, щодо яких державне регулювання і нагляд у\nсфері запобігання та протидії легалізації (відмиванню) доходів,\nодержаних злочинним шляхом, або фінансуванню тероризму\nздійснюються іншими суб'єктами державного фінансового\nмоніторингу), платіжних організацій та членів платіжних систем, що\nє небанківськими установами, - Державною комісією з регулювання\nринків фінансових послуг України;\n4) суб'єктів господарювання, які проводять лотереї або\nбудь-які інші азартні ігри, суб'єктів господарювання, які\nздійснюють торгівлю дорогоцінними металами і дорогоцінним камінням\nта виробами з них, аудиторів, аудиторських фірм, фізичних осіб -\nпідприємців, які надають послуги з бухгалтерського обліку,\nДержавного казначейства України, Головного контрольно-ревізійного\nуправління України - Міністерством фінансів України;\n5) нотаріусів, адвокатів та інших осіб, які надають юридичні\nпослуги, - Міністерством юстиції України;\n6) операторів поштового зв'язку (в частині здійснення ними\nпереказу грошей) - Міністерством транспорту та зв'язку України;\n7) товарних та інших бірж, що проводять фінансові операції з\nтоварами, - Міністерством економіки України;\n8) інших суб'єктів первинного фінансового моніторингу, для\nяких цим Законом не визначено органи державної влади, що\nздійснюють регулювання та нагляд за їх діяльністю, - Спеціально\nуповноваженим органом.\n2. Зазначені у частині першій цієї статті суб'єкти державного\nфінансового моніторингу зобов'язані:\n1) здійснювати нагляд у сфері запобігання та протидії\nлегалізації (відмиванню) доходів, одержаних злочинним шляхом, або\nфінансуванню тероризму за діяльністю відповідних суб'єктів\nпервинного фінансового моніторингу, зокрема шляхом проведення\nпланових та позапланових перевірок, у тому числі виїзних;\n2) забезпечувати надання методологічної, методичної та іншої\nдопомоги суб'єктам первинного фінансового моніторингу у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму;\n3) здійснювати регулювання та нагляд з урахуванням політики,\nпроцедур та систем контролю, оцінки ризиків у сфері запобігання та\nпротидії легалізації (відмиванню) доходів, одержаних злочинним\nшляхом, або фінансуванню тероризму з метою визначення\nвідповідності заходів, що здійснюються суб'єктами первинного\nфінансового моніторингу, та зменшення ризиків під час діяльності\nтаких суб'єктів у цій сфері;\n4) вимагати від суб'єктів первинного фінансового моніторингу\nвиконання вимог законодавства, що регулює відносини у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму, а в разі\nвиявлення порушень вимог законодавства вживати заходів,\nпередбачених законом;\n5) проводити перевірку організації професійної підготовки\nпрацівників та керівників підрозділів, відповідальних за\nпроведення фінансового моніторингу;\n6) інформувати Спеціально уповноважений орган з метою\nвиконання покладених на нього завдань про виявлені порушення\nзаконодавства у сфері запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму суб'єктами первинного фінансового моніторингу та заходи,\nвжиті для їх усунення;\n7) щорічно, але не пізніше січня наступного року, надавати\nСпеціально уповноваженому органу узагальнену інформацію про\nдотримання суб'єктами первинного фінансового моніторингу, за якими\nвони здійснюють функції регулювання і нагляду, вимог законодавства\nу сфері запобігання та протидії легалізації (відмиванню) доходів,\nодержаних злочинним шляхом, або фінансуванню тероризму, у тому\nчислі про виявлені порушення та заходи, вжиті для їх усунення;\n8) забезпечувати зберігання інформації, що надійшла від\nсуб'єктів первинного та державного фінансового моніторингу і\nправоохоронних органів;\n9) погоджувати із Спеціально уповноваженим органом проекти\nбудь-яких нормативно-правових актів з питань, пов'язаних з\nвиконанням вимог цього Закону;\n10) подавати Спеціально уповноваженому органу інформацію,\nзокрема документи, необхідні для виконання покладених на нього\nзавдань (за винятком інформації про особисте життя громадян), у\nпорядку, визначеному законодавством;\n11) вживати відповідно до законодавства заходів щодо\nперевірки бездоганної ділової репутації осіб, які здійснюють\nуправління та контроль суб'єктів первинного фінансового\nмоніторингу;\n12) вживати відповідно до законодавства заходів для\nнедопущення до управління суб'єктами первинного фінансового\nмоніторингу, прямої чи опосередкованої істотної участі у таких\nсуб'єктах осіб, які мають не погашену або не зняту в установленому\nзаконом порядку судимість за корисливі злочини або тероризм;\n13) у випадках, установлених законодавством, вживати заходів\nдля недопущення формування статутних фондів відповідних суб'єктів\nпервинного фінансового моніторингу за рахунок коштів, джерела\nпоходження яких неможливо підтвердити;\n14) використовувати інформацію Спеціально уповноваженого\nоргану щодо ознак порушення суб'єктами первинного фінансового\nмоніторингу вимог законодавства у сфері запобігання та протидії\nлегалізації (відмиванню) доходів, одержаних злочинним шляхом, або\nфінансуванню тероризму для встановлення наявності відповідних\nпорушень.\nПоложення пунктів 6, 7, 9, 10 і 14 частини другої цієї статті\nпоширюються на суб'єктів державного фінансового моніторингу, за\nвинятком Спеціально уповноваженого органу.\n3. Суб'єкти державного фінансового моніторингу мають право\nодержувати від суб'єктів первинного фінансового моніторингу\nінформацію, необхідну для виконання ними функцій з регулювання і\nнагляду за такими суб'єктами в межах цього Закону.\n4. Суб'єкти державного фінансового моніторингу (за винятком\nСпеціально уповноваженого органу) та інші державні органи\nзабезпечують відповідно до законодавства доступ Спеціально\nуповноваженого органу до своїх інформаційних ресурсів для\nстворення та забезпечення функціонування єдиної державної\nінформаційної системи у сфері запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму.\n5. Суб'єкти державного фінансового моніторингу визначають і\nрозробляють процедуру застосування відповідних запобіжних заходів\nщодо країн, які не виконують або неналежним чином виконують\nрекомендації міжнародних, міжурядових організацій, задіяних у\nсфері боротьби з легалізацією (відмиванням) доходів, одержаних\nзлочинним шляхом, або фінансуванням тероризму: посилена увага під\nчас погодження створення в таких країнах філій, представництв чи\nдочірніх підприємств суб'єктів первинного фінансового моніторингу;\nпопередження суб'єктів первинного фінансового моніторингу не\nфінансового сектору про те, що операції з фізичними або юридичними\nособами у відповідній країні можуть мати ризик відмивання коштів,\nодержаних злочинним шляхом, або фінансування тероризму; обмеження\nділових відносин або фінансових операцій з відповідною країною або\nособами в такій країні.\nСтаття 15. Фінансові операції, що підлягають обов'язковому\nфінансовому моніторингу\n1. Фінансова операція підлягає обов'язковому фінансовому\nмоніторингу у разі, якщо сума, на яку вона проводиться, дорівнює\nчи перевищує 150 000 гривень (для суб'єктів господарювання, які\nпроводять азартні ігри, - 13 000 гривень) або дорівнює чи\nперевищує суму в іноземній валюті, еквівалентній 150 000 гривень\n(для суб'єктів господарювання, які проводять азартні ігри, -\n13 000 гривень), та має одну або більше таких ознак:\n1) переказ грошових коштів на анонімний (номерний) рахунок за\nкордон і надходження грошових коштів з анонімного (номерного)\nрахунку з-за кордону, а також переказ коштів на рахунок, відкритий\nу фінансовій установі в країні, що віднесена Кабінетом Міністрів\nУкраїни до переліку офшорних зон;\n2) купівля-продаж чеків, дорожніх чеків або інших подібних\nплатіжних засобів за готівку;\n3) зарахування або переказ коштів, надання або отримання\nкредиту (позики), проведення інших фінансових операцій у разі,\nякщо хоча б одна із сторін - учасників фінансової операції є\nфізичною або юридичною особою, що має відповідну реєстрацію, місце\nпроживання чи місцезнаходження в країні (на території), що не\nвиконують чи неналежним чином виконують рекомендації міжнародних,\nміжурядових організацій, що здійснюють діяльність у сфері боротьби\nз легалізацією (відмиванням) доходів, одержаних злочинним шляхом,\nабо фінансуванням тероризму, або однією із сторін є особа, яка має\nрахунок у банку, зареєстрованому у вищезазначеній країні\n(території). Перелік таких країн (територій) визначається\nвідповідно до порядку, встановленого Кабінетом Міністрів України,\nна основі висновків міжнародних, міжурядових організацій,\nдіяльність яких спрямована на протидію легалізації (відмиванню)\nдоходів, одержаних злочинним шляхом, або фінансуванню тероризму, і\nпідлягає опублікуванню;\n4) зарахування на рахунок коштів у готівковій формі з їх\nподальшим переказом того самого або наступного операційного дня\nіншій особі;\n5) зарахування коштів на поточний рахунок юридичної або\nфізичної особи - підприємця чи списання коштів з поточного рахунка\nюридичної або фізичної особи - підприємця, період діяльності якої\nне перевищує трьох місяців з дня реєстрації, або зарахування\nкоштів на поточний рахунок чи списання готівки з поточного рахунка\nюридичної або фізичної особи - підприємця у разі, якщо операції на\nзазначеному рахунку не здійснювалися з дня його відкриття;\n6) переказ особою коштів за кордон за відсутності\nзовнішньоекономічного договору (контракту);\n7) обмін банкнот, особливо іноземної валюти, на банкноти\nіншого номіналу;\n8) проведення фінансових операцій з цінними паперами на\nпред'явника, не депонованими в депозитарних установах;\n9) проведення фінансових операцій з векселями з бланковим\nіндосаментом або індосаментом на пред'явника;\n10) здійснення розрахунку за фінансовою операцією у\nготівковій формі;\n11) проведення фінансових операцій за правочинами, форма\nрозрахунків за якими не визначена;\n12) одержання (сплата, переказ) страхового (перестрахового)\nплатежу (страхового внеску, страхової премії);\n13) проведення страхової виплати або страхового\nвідшкодування;\n14) виплата (передача) особі виграшу в лотерею, придбання\nфішок, жетонів, внесення в інший спосіб плати за право участі в\nазартній грі, виплата (передача) виграшу суб'єктом господарювання,\nякий проводить азартні ігри;\n15) здійснення розрахунків за зовнішньоекономічним\nконтрактом, що не передбачає фактичного постачання на митну\nтериторію України товарів, робіт і послуг;\n16) надання кредитних коштів особі, яка є членом\nнебанківської кредитної установи, в один і той самий день декілька\nразів, за умови, що загальна сума фінансових операцій дорівнює чи\nперевищує суму, визначену частиною першою цієї статті.\nІнформація про фінансові операції подається відповідно до\nпунктів 10, 11, 16 частини першої цієї статті Спеціально\nуповноваженому органу всіма суб'єктами первинного фінансового\nмоніторингу, крім банків.\nСтаття 16. Фінансові операції, що підлягають внутрішньому\nфінансовому моніторингу\n1. Фінансова операція підлягає внутрішньому фінансовому\nмоніторингу, якщо вона має одну або більше ознак, визначених цією\nстаттею, або містить інші ризики:\n1) заплутаний або незвичний характер фінансової операції чи\nсукупності пов'язаних між собою фінансових операцій, що не мають\nочевидного економічного сенсу або очевидної законної мети;\n2) невідповідність фінансової операції характеру та змісту\nдіяльності клієнта;\n3) виявлення фактів неодноразового проведення фінансових\nоперацій, характер яких дає підстави вважати, що метою їх\nздійснення є уникнення процедур обов'язкового фінансового\nмоніторингу або ідентифікації, передбачених цим Законом (зокрема\nдві чи більше фінансові операції, що проводяться клієнтом протягом\nодного робочого дня з однією особою та можуть бути пов'язані між\nсобою, за умови, що їх загальна сума дорівнює чи перевищує суму,\nвизначену частиною першою статті 15 цього Закону).\n2. У разі якщо у суб'єкта первинного фінансового моніторингу\nвиникають підстави вважати, що фінансова операція пов'язана з\nлегалізацією (відмиванням) доходів, одержаних злочинним шляхом,\nабо фінансуванням тероризму, внутрішній фінансовий моніторинг\nпроводиться також щодо інших фінансових операцій, в уточненні яких\nвиникла необхідність.\n3. Внутрішньому фінансовому моніторингу підлягають операції\nвідповідно до типологій міжнародних організацій, що здійснюють\nдіяльність у сфері протидії легалізації (відмиванню) доходів,\nодержаних злочинним шляхом, або фінансуванню тероризму.\nСтаття 17. Зупинення фінансових операцій, щодо яких\nє мотивована підозра, що вони пов'язані\nз легалізацією (відмиванням) доходів, одержаних\nзлочинним шляхом, або фінансуванням тероризму,\nчи щодо яких застосовані міжнародні санкції\n1. Суб'єкт первинного фінансового моніторингу має право\nзупинити проведення фінансової операції у разі, якщо така операція\nмістить ознаки, передбачені статтями 15 і 16 цього Закону, та\nзобов'язаний зупинити проведення фінансової операції, якщо її\nучасником або вигодоодержувачем за нею є особа, яку включено до\nпереліку осіб, пов'язаних із здійсненням терористичної діяльності\nабо щодо яких застосовано міжнародні санкції, і в той самий день\nповідомити про це Спеціально уповноважений орган. Таке зупинення\nфінансових операцій здійснюється на строк до двох робочих днів.\n2. Спеціально уповноважений орган може прийняти рішення про\nподальше зупинення такої фінансової операції відповідно до частини\nпершої цієї статті на строк до п'яти робочих днів, про що\nзобов'язаний невідкладно повідомити суб'єкта первинного\nфінансового моніторингу, а також правоохоронні органи,\nуповноважені приймати рішення відповідно до\nкримінально-процесуального законодавства. У разі неприйняття\nСпеціально уповноваженим органом відповідного рішення протягом\nстроку, передбаченого частиною першою цієї статті, суб'єкт\nпервинного фінансового моніторингу поновлює проведення фінансової\nоперації.\n3. Спеціально уповноважений орган може прийняти рішення про\nзупинення видаткових операцій за рахунками клієнтів (осіб) у разі,\nякщо такі операції містять ознаки, передбачені статтями 15, 16\nцього Закону на строк до п'яти робочих днів, про що зобов'язаний\nневідкладно повідомити суб'єкта первинного фінансового\nмоніторингу, а також правоохоронні органи, уповноважені приймати\nрішення відповідно до кримінально-процесуального законодавства.\n4. У разі такого зупинення видаткових фінансових операцій\nприбуткові фінансові операції не зупиняються. При цьому суб'єкт\nпервинного фінансового моніторингу в той самий день зобов'язаний\nповідомити про проведення таких операцій Спеціально уповноважений\nорган.\n5. У разі прийняття рішення відповідно до частин другої і\nтретьої цієї статті Спеціально уповноважений орган проводить\nаналітичну роботу, збирає необхідну додаткову інформацію,\nобробляє, перевіряє та аналізує її. У разі підтвердження\nмотивованої підозри Спеціально уповноважений орган готує і подає\nвідповідні узагальнені матеріали протягом строку зупинення такої\nоперації до правоохоронних органів, уповноважених приймати рішення\nвідповідно до кримінально-процесуального законодавства.\nУ такому разі строк зупинення фінансової операції\nпродовжується на сім робочих днів з дня подання відповідних\nузагальнених матеріалів, за умови що загальний строк такого\nзупинення не перевищуватиме 14 робочих днів.\nСпеціально уповноважений орган інформує в день подання\nузагальнених матеріалів відповідного суб'єкта первинного\nфінансового моніторингу про день закінчення строку зупинення\nфінансової операції.\nУ разі якщо за результатами перевірки ознаки легалізації\n(відмивання) доходів, одержаних злочинним шляхом, або фінансування\nтероризму не підтверджуються, Спеціально уповноважений орган\nзобов'язаний невідкладно скасувати своє рішення про зупинення\nвидаткових операцій та повідомити про це суб'єкта первинного\nфінансового моніторингу.\n6. Порядок зупинення та поновлення проведення фінансових\nоперацій визначається суб'єктами державного фінансового\nмоніторингу, які здійснюють регулювання і нагляд за діяльністю\nсуб'єктів первинного фінансового моніторингу в межах їх\nповноважень. Строки зупинення фінансових операцій суб'єктами\nпервинного фінансового моніторингу та Спеціально уповноваженим\nорганом, зазначені у частинах першій-четвертій цієї статті, є\nостаточними та продовженню не підлягають.\n7. Порядок формування переліку осіб, пов'язаних із\nздійсненням терористичної діяльності або стосовно яких застосовано\nміжнародні санкції, визначається Кабінетом Міністрів України.\nПідставою для внесення юридичної чи фізичної особи до зазначеного\nпереліку є:\n1) вирок суду, що набрав законної сили, про визнання фізичної\nособи винною у вчиненні злочинів, передбачених статтями 258,\n258-1, 258-2, 258-3, 258-4 та 258-5 Кримінального кодексу України\n( 2341-14 );\n2) відомості, що формуються міжнародними організаціями або\nуповноваженими ними органами про організації, юридичних та\nфізичних осіб, які пов'язані з терористичними організаціями або\nтерористами, а також про осіб, стосовно яких застосовано\nміжнародні санкції;\n3) вироки (рішення) судів, рішення інших компетентних органів\nіноземних держав стосовно організацій, юридичних або фізичних\nосіб, пов'язаних із здійсненням терористичної діяльності, які\nвизнаються Україною відповідно до міжнародних договорів України.\n8. Перелік осіб, пов'язаних із здійсненням терористичної\nдіяльності або стосовно яких застосовано міжнародні санкції,\nдоводиться до відома суб'єктів первинного фінансового моніторингу\nСпеціально уповноваженим органом у порядку, погодженому з іншими\nсуб'єктами державного фінансового моніторингу.\n9. Порядок доступу до активів, що пов'язані з фінансуванням\nтероризму та стосуються фінансових операцій, зупинених відповідно\nдо рішення, прийнятого на підставі резолюцій Ради безпеки ООН,\nвстановлюється законом. Такий доступ здійснюється для покриття\nосновних або надзвичайних витрат.\n10. Зупинення фінансових операцій відповідно до частини\nпершої цієї статті та частини п'ятої статті 22 цього Закону не є\nпідставою для виникнення цивільно-правової відповідальності\nсуб'єкта первинного фінансового моніторингу та його посадових осіб\nза порушення умов відповідних правочинів.\n11. Порядок виключення з переліку осіб, пов'язаних із\nздійсненням терористичної діяльності або стосовно яких застосовано\nміжнародні санкції, визначається Кабінетом Міністрів України.\nПідставою для виключення юридичної чи фізичної особи із\nзазначеного переліку є:\n1) погашення або зняття судимості з фізичної особи,\nзасудженої вироком суду, що набрав законної сили, про визнання\nцієї особи винною у вчиненні злочинів, передбачених статтями 258,\n258-1, 258-2, 258-3, 258-4 та 258-5 Кримінального кодексу України\n( 2341-14 );\n2) виключення особи з відомостей, що формуються міжнародними\nорганізаціями або уповноваженими ними органами про організації,\nюридичних та фізичних осіб, пов'язаних з терористичними\nорганізаціями або терористами, а також про осіб, стосовно яких\nзастосовано міжнародні санкції;\n3) погашення або зняття судимості з фізичної особи,\nзасудженої вироком (рішенням) судів, рішенням інших компетентних\nорганів іноземних держав стосовно організацій, юридичних або\nфізичних осіб, пов'язаних із здійсненням терористичної діяльності,\nякі визнаються Україною відповідно до міжнародних договорів\nУкраїни;\n4) наявність документально підтверджених даних про смерть\nособи, включеної до переліку відповідно до частини сьомої цієї\nстатті.\n12. Розгляд запитів щодо виключення з переліку осіб,\nпов'язаних із здійсненням терористичної діяльності або стосовно\nяких застосовано міжнародні санкції, здійснюється в порядку,\nвстановленому Кабінетом Міністрів України.\nСтаття 18. Завдання та функції Спеціально уповноваженого\nоргану\n1. Завданнями Спеціально уповноваженого органу є:\n1) збирання, оброблення та аналіз інформації про фінансові\nоперації, що підлягають фінансовому моніторингу, інші фінансові\nоперації або інформація, що може бути пов'язана з підозрою у\nлегалізації (відмиванні) доходів, одержаних злочинним шляхом, або\nфінансуванні тероризму.\nСпеціально уповноважений орган встановлює принципи\nопрацювання одержаної від суб'єктів первинного фінансового\nмоніторингу інформації про операції, що підлягають фінансовому\nмоніторингу, та критерії аналізу таких операцій;\n2) забезпечення реалізації державної політики у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму;\n3) створення та забезпечення функціонування єдиної державної\nінформаційної системи у сфері запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму;\n4) налагодження співпраці, взаємодії та інформаційного обміну\nз державними органами, компетентними органами іноземних держав та\nміжнародними організаціями в зазначеній сфері;\n5) забезпечення представництва України в установленому\nпорядку в міжнародних організаціях з питань запобігання та\nпротидії легалізації (відмиванню) доходів, одержаних злочинним\nшляхом, або фінансуванню тероризму.\n2. Спеціально уповноважений орган відповідно до покладених на\nнього завдань:\n1) вносить пропозиції щодо розроблення законодавчих актів,\nбере участь в установленому порядку у підготовці інших\nнормативно-правових актів з питань запобігання та протидії\nлегалізації (відмиванню) доходів, одержаних злочинним шляхом, або\nфінансуванню тероризму;\n2) подає запити до органів виконавчої влади, органів\nмісцевого самоврядування, суб'єктів господарювання щодо одержання\nінформації (у тому числі копій документів), необхідної для\nвиконання покладених на нього завдань;\n3) співпрацює з органами виконавчої влади, іншими державними\nорганами, задіяними в системі запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму;\n4) у разі наявності достатніх підстав вважати, що фінансова\nоперація або сукупність пов'язаних між собою фінансових операцій\nможуть бути пов'язані з легалізацією (відмиванням) доходів,\nодержаних злочинним шляхом, або фінансуванням тероризму, подає до\nправоохоронних органів, уповноважених приймати рішення згідно з\nкримінально-процесуальним законодавством, а також розвідувальних\nорганів України для здійснення оперативно-розшукової діяльності\nвідповідні узагальнені матеріали, додаткові узагальнені матеріали\nта одержує від них інформацію про хід їх розгляду;\n5) у разі наявності достатніх підстав підозрювати, що\nфінансова операція або клієнт пов'язані із вчиненням діяння,\nвизначеного Кримінальним кодексом України ( 2341-14 ), що не\nстосується легалізації (відмивання) доходів, одержаних злочинним\nшляхом, або фінансування тероризму, подає інформацію до\nвідповідного правоохоронного або розвідувального органу України у\nвигляді узагальнених матеріалів;\n6) бере участь у міжнародному співробітництві з питань\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму;\n7) проводить аналіз методів та фінансових схем легалізації\n(відмивання) доходів, одержаних злочинним шляхом, або фінансування\nтероризму;\n8) проводить узагальнення стану здійснення державними\nорганами заходів щодо протидії легалізації (відмиванню) доходів,\nодержаних злочинним шляхом, або фінансуванню тероризму в державі;\n9) погоджує проекти нормативно-правових актів суб'єктів\nдержавного фінансового моніторингу з питань запобігання та\nпротидії легалізації (відмиванню) доходів, одержаних злочинним\nшляхом, або фінансуванню тероризму, а також погоджує із суб'єктами\nдержавного фінансового моніторингу проекти своїх\nнормативно-правових актів щодо виконання відповідними суб'єктами\nпервинного фінансового моніторингу законодавства у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму;\n10) проводить аналіз ефективності заходів, функціонування\nсистеми фінансового моніторингу в державі на підставі інформації,\nнаданої органами державної влади;\n11) отримує від суб'єктів первинного фінансового моніторингу\n(крім спеціально визначених) інформацію щодо відстеження\n(моніторингу) фінансових операцій клієнтів, операції яких стали\nоб'єктом фінансового моніторингу;\n12) забезпечує виконання завдань, передбачених статтею 14\nцього Закону (за винятком пунктів 6, 7, 9, 10 і 14 частини другої\nстатті 14 цього Закону);\n13) сприяє виявленню у фінансових операціях ознак\nвикористання доходів, одержаних злочинним шляхом;\n14) вимагає від суб'єктів первинного фінансового моніторингу\nдотримання вимог законодавства, що регулює відносини у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму, і в разі\nвиявлення порушень законодавства вживає заходів, передбачених\nзаконами, а також повідомляє про це орган, що здійснює нагляд за\nтаким суб'єктом первинного фінансового моніторингу;\n15) забезпечує здійснення державної політики у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму і\nзабезпечує координацію діяльності державних органів у цій сфері;\n16) забезпечує відповідно до закону організацію та\nкоординацію роботи з перепідготовки та підвищення кваліфікації\nспеціалістів органів державної влади з питань фінансового\nмоніторингу та працівників суб'єктів первинного фінансового\nмоніторингу, відповідальних за проведення фінансового моніторингу,\nщодо боротьби з легалізацією (відмиванням) доходів, одержаних\nзлочинним шляхом, або фінансуванням тероризму на базі відповідного\nнавчального закладу, віднесеного до сфери управління Спеціально\nуповноваженого органу;\n17) надає відповідно до законодавства суб'єктам державного\nфінансового моніторингу інформацію для підвищення ефективності\nздійснення нагляду за додержанням суб'єктами первинного\nфінансового моніторингу вимог законодавства з питань запобігання\nта протидії легалізації (відмиванню) доходів, одержаних злочинним\nшляхом, або фінансуванню тероризму (обсяг та порядок надання такої\nінформації визначаються спільними нормативно-правовими актами\nСпеціально уповноваженого органу та відповідних суб'єктів\nдержавного фінансового моніторингу);\n18) повідомляє суб'єкта первинного фінансового моніторингу\nпісля надходження відповідної інформації від правоохоронних\nорганів, уповноважених приймати рішення відповідно до\nкримінально-процесуального законодавства, про факт порушення\nкримінальної справи (або про факт закриття кримінальної справи в\nході досудового слідства) за повідомленнями такого суб'єкта, що\nнадійшло до Спеціально уповноваженого органу відповідно до вимог\nстатей 15, 16 цього Закону, а також надає йому інформацію про\nприйняті судами рішення за такими кримінальними справами з\nодночасним повідомленням відповідного суб'єкта державного\nфінансового моніторингу. Порядок такого повідомлення та\nінформування суб'єкта первинного фінансового моніторингу і\nсуб'єкта державного фінансового моніторингу встановлюється\nСпеціально уповноваженим органом;\n19) надає роз'яснення щодо застосування прийнятих Спеціально\nуповноваженим органом нормативно-правових актів з питань\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму;\n20) бере участь за дорученням Кабінету Міністрів України у\nпідготовці відповідних міжнародних договорів України;\n21) визначає та затверджує за погодженням із суб'єктами\nдержавного фінансового моніторингу критерії ризиків;\n22) виконує інші функції, що випливають з покладених на нього\nзавдань, та здійснює інші повноваження відповідно до закону.\n3. Спеціально уповноважений орган для здійснення своїх\nповноважень має право утворювати, реорганізовувати та\nліквідовувати структурні підрозділи в Автономній Республіці Крим,\nобластях та відповідні навчальні заклади.\n4. Спеціально уповноважений орган у межах цього Закону\nзабезпечує ведення обліку:\n1) інформації про фінансові операції, що стали об'єктом\nфінансового моніторингу;\n2) узагальнених матеріалів та додаткових узагальнених\nматеріалів, наданих правоохоронним органам, а також прийнятих за\nрезультатами їх розгляду правоохоронними органами процесуальних\nрішень;\n3) інформації про результати досудового слідства та\nпостановлені судові рішення у справах, у розслідуванні яких\nвикористовувалися (використовуються) надані узагальнені матеріали;\n4) інформації про конфісковані активи та активи, на які\nнакладено арешт, у справах, у розслідуванні яких використовувалися\n(використовуються) надані узагальнені матеріали;\n5) надісланих і виконаних міжнародних запитів про\nспівробітництво у сфері запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму.\nСтаття 19. Політична незалежність Спеціально\nуповноваженого органу\n1. Керівник Спеціально уповноваженого органу призначається і\nзвільняється з посади в установленому законодавством порядку.\n2. Використання Спеціально уповноваженого органу в партійних,\nгрупових чи особистих інтересах не допускається.\n3. Діяльність партій, рухів та інших громадських об'єднань,\nщо мають політичні цілі, у Спеціально уповноваженому органі\nзабороняється.\n4. На період служби чи роботи за трудовим договором членство\nпосадових і службових осіб Спеціально уповноваженого органу в\nпартіях, рухах та інших громадських об'єднаннях зупиняється.\nКерівник Спеціально уповноваженого органу не може бути членом\nполітичної партії.\n5. Як виняток дозволяється членство працівників, які уклали\nтрудовий договір із Спеціально уповноваженим органом, у\nпрофесійних спілках."
    },
    {
      "provision_ref": "art20",
      "section": "20",
      "title": "Стаття 20. Права Спеціально уповноваженого органу",
      "content": "1. Спеціально уповноважений орган має право:\n1) залучати до розгляду питань, що належать до його\nкомпетенції, спеціалістів центральних і місцевих органів\nвиконавчої влади, підприємств, установ та організацій (за\nпогодженням з їх керівниками);\n2) одержувати безоплатно в установленому законодавством\nпорядку від органів виконавчої влади, правоохоронних органів,\nНаціонального банку України, органів місцевого самоврядування,\nсуб'єктів господарювання, підприємств, установ та організацій\nінформацію (довідки, копії документів), у тому числі таку\nінформацію, що становить банківську або комерційну таємницю,\nнеобхідну для виконання покладених на нього завдань;\n3) отримувати від суб'єкта первинного фінансового моніторингу\n(крім спеціально визначеного) у разі необхідності, що ґрунтується\nна результатах проведеного аналізу, відомості щодо відстеження\n(моніторингу) обігу активів, що можуть бути пов'язані з\nлегалізацією (відмиванням) доходів або фінансуванням тероризму;\n4) здійснювати в установленому законодавством порядку доступ,\nу тому числі автоматизований, до баз даних суб'єктів державного\nфінансового моніторингу та інших органів державної влади;\n5) одержувати від суб'єктів первинного фінансового\nмоніторингу на запит інформацію (довідки, копії документів), у\nтому числі таку інформацію, що містить банківську або комерційну\nтаємницю, про фінансові операції, що стали об'єктом фінансового\nмоніторингу, та пов'язані з ними операції. У разі якщо учасником\nтаких фінансових операцій є нерезидент, Спеціально уповноважений\nорган має право витребувати у суб'єкта первинного фінансового\nмоніторингу всю наявну інформацію про цю особу. Щодо учасника\nтакої фінансової операції - резидента Спеціально уповноважений\nорган має право витребувати у суб'єкта первинного фінансового\nмоніторингу копії паспорта цієї особи, картки із зразками підписів\nта довіреності, на підставі якої цей учасник брав участь у\nпроведенні фінансової операції, що стала об'єктом фінансового\nмоніторингу, а також іншу наявну інформацію (копії документів),\nнеобхідну для виконання покладених на Спеціально уповноважений\nорган завдань;\n6) приймати нормативно-правові акти, необхідні для виконання\nзавдань та функцій, передбачених статтею 18 цього Закону;\n7) одержувати від правоохоронних та розвідувальних органів\nУкраїни, до яких згідно з цим Законом подано узагальнені матеріали\nвід Спеціально уповноваженого органу, інформацію про хід\nопрацювання та вжиття відповідних заходів на підставі одержаних\nматеріалів в установленому законодавством порядку;\n8) здійснювати організацію та координацію роботи з\nперепідготовки та підвищення кваліфікації спеціалістів органів\nдержавної влади з питань фінансового моніторингу та за погодженням\nіз відповідними суб'єктами державного фінансового моніторингу -\nпрацівників суб'єктів первинного фінансового моніторингу,\nвідповідальних за проведення фінансового моніторингу, у сфері\nборотьби з легалізацією (відмиванням) доходів, одержаних злочинним\nшляхом, або фінансуванням тероризму;\n9) укладати міжнародні договори міжвідомчого характеру з\nвідповідними органами інших держав з питань співробітництва в\nустановленому законом порядку;\n10) приймати рішення про зупинення видаткових операцій за\nрахунками осіб на строк, установлений цим Законом;\n11) продовжувати строк зупинення фінансових операцій у\nвипадках, встановлених цим Законом;\n12) брати участь за погодженням з відповідними суб'єктами\nдержавного фінансового моніторингу у підготовці та/або проведенні\nперевірок суб'єктів первинного фінансового моніторингу (крім\nбанків) у сфері додержання законодавства з питань запобігання та\nпротидії легалізації (відмиванню) доходів, одержаних злочинним\nшляхом, або фінансуванню тероризму;\n13) інформувати суб'єктів державного фінансового моніторингу\nпро порушення суб'єктами первинного фінансового моніторингу вимог\nцього Закону;\n14) надавати суб'єктам державного фінансового моніторингу\nстатистичну інформацію відповідно до законодавства в межах,\nвизначених частиною четвертою статті 18 цього Закону.\nСтаття 21. Загальні засади міжнародного співробітництва\nу сфері запобігання та протидії легалізації\n(відмиванню) доходів, одержаних злочинним\nшляхом, або фінансуванню тероризму\n1. Міжнародне співробітництво у сфері запобігання та протидії\nлегалізації (відмиванню) доходів, одержаних злочинним шляхом, або\nфінансуванню тероризму здійснюється суб'єктами державного\nфінансового моніторингу за принципом взаємності відповідно до\nцього Закону, міжнародних договорів України, згода на\nобов'язковість яких надана Верховною Радою України, інших\nнормативно-правових актів з урахуванням рекомендацій та стандартів\nГрупи з розробки фінансових заходів боротьби з відмиванням грошей\n(FATF), Спеціального експертного комітету Ради Європи з питань\nоцінки заходів протидії відмиванню коштів та фінансуванню\nтероризму (MONEYVAL), Європейського Союзу, Світового банку,\nМіжнародного валютного фонду, Егмонтської групи підрозділів\nфінансових розвідок, Організації Об'єднаних Націй.\nСтаття 22. Повноваження державних органів\nщодо забезпечення міжнародного співробітництва\nу сфері запобігання та протидії легалізації\n(відмиванню) доходів, одержаних злочинним шляхом,\nабо фінансуванню тероризму\n1. Спеціально уповноважений орган відповідно до міжнародних\nдоговорів України за принципом взаємності чи з власної ініціативи\nздійснює міжнародне співробітництво з відповідними органами\nіноземних держав у частині обміну досвідом та інформацією,\nпов'язаною із запобіганням та протидією легалізації (відмиванню)\nдоходів, одержаних злочинним шляхом, або фінансуванню тероризму.\n2. Надання Спеціально уповноваженим органом відповідному\nоргану іноземної держави інформації з обмеженим доступом\nздійснюється за умови забезпечення органом іноземної держави\nтотожного діючому в Україні національного режиму її захисту та\nвикористання виключно для цілей кримінального судочинства у\nсправах про легалізацію (відмивання) доходів, одержаних злочинним\nшляхом, або фінансування тероризму.\n3. Виконання Спеціально уповноваженим органом запиту\nвідповідного органу іноземної держави є підставою для витребування\nним необхідної для виконання запиту інформації (у тому числі\nтакої, що становить банківську або комерційну таємницю), копій\nдокументів у органів державної влади, підприємств, установ,\nорганізацій та суб'єктів первинного фінансового моніторингу.\nВимога Спеціально уповноваженого органу про подання інформації,\nнеобхідної для виконання запиту відповідного органу іноземної\nдержави, має містити посилання на номер та день реєстрації цього\nзапиту у відповідному реєстрі Спеціально уповноваженого органу.\n4. Відмова або відстрочення задоволення запиту щодо\nміжнародного співробітництва у сфері запобігання та протидії\nлегалізації (відмиванню) доходів, одержаних злочинним шляхом, або\nфінансуванню тероризму здійснюється лише на підставі міжнародних\nдоговорів, стороною яких є Україна.\n5. На виконання відповідного запиту уповноваженого органу\nіноземної держави про зупинення відповідної фінансової операції як\nтакої, що може бути пов'язана з легалізацією (відмиванням)\nдоходів, одержаних злочинним шляхом, або фінансуванням тероризму,\nСпеціально уповноважений орган має право доручити суб'єкту\nпервинного фінансового моніторингу зупинити чи поновити проведення\nабо забезпечити моніторинг фінансової операції відповідної особи\nпротягом строку, встановленого цим запитом. Порядок зупинення та\nпоновлення такої фінансової операції визначається суб'єктом\nдержавного фінансового моніторингу, що здійснює регулювання і\nнагляд за суб'єктами первинного фінансового моніторингу, в межах\nйого повноважень.\n6. Забезпечення міжнародного співробітництва у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму щодо\nвиконання судових рішень, які стосуються конфіскації доходів,\nодержаних злочинним шляхом, покладається на Міністерство юстиції\nУкраїни, а в частині вчинення процесуальних дій у межах\nрозслідування кримінальних справ щодо легалізації (відмивання)\nдоходів, одержаних злочинним шляхом, або фінансування тероризму -\nна Генеральну прокуратуру України.\n7. Доходи, одержані злочинним шляхом, що були конфісковані у\nзв'язку з провадженням у справі про легалізацію (відмивання)\nдоходів, одержаних злочинним шляхом, або фінансування тероризму та\nпідлягають поверненню в Україну або в іноземну державу,\nспрямовуються відповідно до міжнародного договору України з цією\nдержавою щодо розподілу конфіскованих активів чи доходів від\nрозміщення цих активів. Кошти, одержані Україною за таким\nміжнародним договором, зараховуються до спеціального фонду\nДержавного бюджету України, якщо інше не встановлено законом.\n8. Суб'єкти державного фінансового моніторингу здійснюють\nміжнародне співробітництво з відповідними державними органами\nіноземних держав щодо обміну досвідом та інформацією з питань\nрегулювання та нагляду за діяльністю фінансових установ у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму відповідно\nдо міжнародних договорів України чи з власної ініціативи.\n9. Спеціально уповноважений орган та інші суб'єкти державного\nфінансового моніторингу у межах своїх повноважень забезпечують\nспівробітництво з Групою з розробки фінансових заходів боротьби з\nвідмиванням грошей (FATF) та іншими міжнародними організаціями,\nдіяльність яких спрямована на забезпечення міжнародного\nспівробітництва у сфері запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму.\n10. В Україні відповідно до міжнародних договорів України,\nзгода на обов'язковість яких надана Верховною Радою України, та\nзаконів України визнаються вироки (рішення) судів, рішення інших\nкомпетентних органів іноземних держав, що набрали законної сили,\nстосовно осіб, які мають доходи, одержані злочинним шляхом.\nВ Україні відповідно до міжнародних договорів України, згода\nна обов'язковість яких надана Верховною Радою України, та законів\nУкраїни визнаються вироки (рішення) судів, рішення інших\nкомпетентних органів іноземних держав, що набрали законної сили,\nщодо конфіскації доходів, одержаних злочинним шляхом, або\nеквівалентного їм майна, що знаходяться на території України.\nКонфісковані доходи, отримані злочинним шляхом, або\nеквівалентне їм майно на підставі відповідного міжнародного\nдоговору України можуть бути повністю або частково передані\nіноземній державі, судом або іншим компетентним органом якої\nвинесено вирок (рішення) щодо конфіскації.\n11. Рішення про видачу іноземній державі осіб, які вчинили\nзлочини, пов'язані з легалізацією (відмиванням) доходів, одержаних\nзлочинним шляхом, або фінансуванням тероризму, та рішення щодо\nтранзитного перевезення зазначених осіб по території України\nприймається на підставі зобов'язань України відповідно до\nміжнародних договорів України.\nУ разі якщо Україна не має відповідного міжнародного договору\nз іноземною державою, що запитує видачу, зазначені особи можуть\nбути видані за злочини, пов'язані з легалізацією (відмиванням)\nдоходів, одержаних злочинним шляхом, або фінансуванням тероризму,\nвиключно за умови дотримання принципу взаємності."
    },
    {
      "provision_ref": "art23",
      "section": "23",
      "title": "Стаття 23. Відповідальність за порушення вимог цього Закону",
      "content": "1. Особи, винні у порушенні вимог цього Закону, несуть\nкримінальну, адміністративну та цивільно-правову відповідальність\nзгідно із законом. Такі особи також можуть бути позбавлені права\nпровадити певні види діяльності згідно із законом.\n2. Юридичні особи, які здійснювали фінансові операції з\nлегалізації (відмивання) доходів або фінансували тероризм, можуть\nбути ліквідовані за рішенням суду.\n3. У разі невиконання (неналежного виконання) суб'єктом\nпервинного фінансового моніторингу вимог цього Закону та/або\nнормативно-правових актів, що регулюють діяльність у сфері\nзапобігання та протидії легалізації (відмиванню) доходів,\nодержаних злочинним шляхом, на нього в установленому законом\nпорядку може бути накладено штраф:\nза порушення вимог щодо ідентифікації та вивчення фінансової\nдіяльності осіб у випадках, передбачених законодавством, - у\nрозмірі до 500 неоподатковуваних мінімумів доходів громадян (для\nсуб'єктів первинного фінансового моніторингу, які не є юридичними\nособами, - у розмірі до 100 неоподатковуваних мінімумів доходів\nгромадян);\nза невиявлення, несвоєчасне виявлення та порушення порядку\nреєстрації фінансових операцій, що відповідно до законодавства\nпідлягають фінансовому моніторингу, - у розмірі до\n800 неоподатковуваних мінімумів доходів громадян (для суб'єктів\nпервинного фінансового моніторингу, які не є юридичними особами, -\nу розмірі до 100 неоподатковуваних мінімумів доходів громадян);\nза неподання, несвоєчасне подання, порушення порядку подання\nабо подання Спеціально уповноваженому органу недостовірної\nінформації про фінансові операції, що відповідно до закону\nпідлягають такому моніторингу, - у розмірі до\n2000 неоподатковуваних мінімумів доходів громадян (для суб'єктів\nпервинного фінансового моніторингу, які не є юридичними особами, -\nу розмірі до 100 неоподатковуваних мінімумів доходів громадян);\nза порушення порядку зупинення фінансових операцій - у\nрозмірі до 1000 неоподатковуваних мінімумів доходів громадян (для\nсуб'єктів первинного фінансового моніторингу, які не є юридичними\nособами, - у розмірі до 100 неоподатковуваних мінімумів доходів\nгромадян);\nза порушення обов'язків, визначених статтями 6, 8-12, 17, 22\nцього Закону та не зазначених у абзацах першому-п'ятому частини\nтретьої цієї статті, - у розмірі до 300 неоподатковуваних\nмінімумів доходів громадян (для суб'єктів первинного фінансового\nмоніторингу, які не є юридичними особами, - у розмірі до 100\nнеоподатковуваних мінімумів доходів громадян).\n4. Повторне (протягом року) порушення суб'єктами первинного\nфінансового моніторингу - юридичними особами або громадянами, які\nє суб'єктами підприємницької діяльності, вимог цього Закону та/або\nнормативно-правових актів, що регулюють діяльність у сфері\nзапобігання та протидії легалізації (відмиванню) доходів,\nодержаних злочинним шляхом, тягне за собою накладення штрафу у\nрозмірі до 3000 неоподатковуваних мінімумів доходів громадян (для\nгромадян, які є суб'єктами підприємницької діяльності, - у розмірі\nдо 200 неоподатковуваних мінімумів доходів громадян).\n5. Крім застосування фінансових санкцій за повторне\nаналогічне протягом одного року порушення суб'єктами первинного\nфінансового моніторингу вимог цього Закону та/або\nнормативно-правових актів, що регулюють діяльність у сфері\nзапобігання та протидії легалізації (відмиванню) доходів,\nодержаних злочинним шляхом, суб'єкт державного фінансового\nмоніторингу може обмежити, тимчасово припинити дію чи анулювати\nліцензію або інший спеціальний дозвіл на право провадження певних\nвидів діяльності у порядку, встановленому законом.\n6. У разі грубого порушення посадовою особою суб'єкта\nпервинного фінансового моніторингу вимог цього Закону та/або\nнормативно-правових актів, що регулюють діяльність у сфері\nзапобігання та протидії легалізації (відмиванню) доходів,\nодержаних злочинним шляхом, суб'єкт державного фінансового\nмоніторингу може відповідно до закону прийняти рішення про\nтимчасове відсторонення такої посадової особи суб'єкта первинного\nфінансового моніторингу від посади.\n7. Санкції до суб'єктів первинного фінансового моніторингу,\nпередбачені цією статтею, застосовуються суб'єктами державного\nфінансового моніторингу, які здійснюють регулювання і нагляд за\nдіяльністю суб'єктів первинного фінансового моніторингу, в межах\nїхньої компетенції.\nЯкщо особа вчинила кілька порушень, передбачених частиною\nтретьою цієї статті, стягнення на неї накладається в межах\nсанкції, встановленої за більш суворе порушення з числа вчинених."
    },
    {
      "provision_ref": "art24",
      "section": "24",
      "title": "Стаття 24. Відновлення прав і законних інтересів",
      "content": "1. За рішенням суду доходи, одержані злочинним шляхом,\nпідлягають конфіскації в дохід держави або повертаються їх\nвласнику, права чи законні інтереси якого були порушені, або\nвідшкодовується їх вартість.\n2. Угоди, спрямовані на легалізацію (відмивання) доходів,\nодержаних злочинним шляхом, або фінансування тероризму, визнаються\nнедійсними у встановленому законом порядку.\n3. Суб'єкти фінансового моніторингу, їх посадові особи та\nінші працівники не несуть відповідальності за шкоду, заподіяну\nюридичним і фізичним особам у зв'язку з виконанням ними службових\nобов'язків під час проведення фінансового моніторингу, якщо вони\nдіяли у межах завдань, обов'язків та у спосіб, що передбачені цим\nЗаконом.\n4. Шкода, заподіяна юридичній або фізичній особі незаконними\nдіями державних органів внаслідок проведення ними заходів щодо\nпротидії легалізації (відмиванню) доходів, одержаних злочинним\nшляхом, або фінансуванню тероризму, відшкодовується з Державного\nбюджету України.\nСтаття 25. Контроль за виконанням законів у сфері запобігання\nта протидії легалізації (відмиванню) доходів,\nодержаних злочинним шляхом, або фінансуванню\nтероризму\n1. Контроль за виконанням законів у сфері запобігання та\nпротидії легалізації (відмиванню) доходів, одержаних злочинним\nшляхом, або фінансуванню тероризму здійснюється органами державної\nвлади в межах їх повноважень у встановленому законом порядку.\n2. Спеціально уповноважений орган щороку в березні подає звіт\nпро стан запобігання та протидії легалізації (відмиванню) доходів,\nодержаних злочинним шляхом, або фінансуванню тероризму Комітету\nВерховної Ради України з питань фінансів і банківської діяльності\nта Комітету Верховної Ради України з питань боротьби з\nорганізованою злочинністю і корупцією.\n1. Цей Закон набирає чинності через 90 днів з дня його\nопублікування.\n2. Внести зміни до таких законодавчих актів України:\n2) у Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\nа) статтю 166-9 викласти в такій редакції:\n\" Стаття 166-9. Порушення законодавства щодо запобігання\nта протидії легалізації (відмиванню) доходів,\nодержаних злочинним шляхом, або фінансуванню\nтероризму\nПорушення вимог щодо ідентифікації та вивчення фінансової\nдіяльності особи, яка здійснює фінансову операцію; неподання,\nнесвоєчасне подання або подання недостовірної інформації про\nфінансові операції, що підлягають фінансовому моніторингу,\nспеціально уповноваженому центральному органу виконавчої влади із\nспеціальним статусом з питань фінансового моніторингу; ненадання,\nнесвоєчасне надання додаткової інформації з приводу фінансових\nоперацій, що стали об'єктом фінансового моніторингу, на запит\nспеціально уповноваженого центрального органу виконавчої влади із\nспеціальним статусом з питань фінансового моніторингу; порушення\nвимог щодо зберігання документів, що стосуються ідентифікації та\nвивчення фінансової діяльності осіб, які здійснюють фінансові\nоперації, та проведених ними фінансових операцій; неповідомлення\nспеціально уповноваженого центрального органу виконавчої влади із\nспеціальним статусом з питань фінансового моніторингу про\nзупинення проведення фінансової операції, якщо її учасником або\nвигодоодержувачем є особа, яку включено до переліку осіб,\nпов'язаних із здійсненням терористичної діяльності або стосовно\nяких застосовані міжнародні санкції, -\nтягнуть за собою накладення штрафу на посадових осіб\nсуб'єктів первинного фінансового моніторингу, громадян - суб'єктів\nпідприємницької діяльності від ста до двохсот неоподатковуваних\nмінімумів доходів громадян.\nНенадання, несвоєчасне надання або надання недостовірної\nінформації, пов'язаної з аналізом фінансових операцій, що стали\nоб'єктом фінансового моніторингу, довідок та копій документів (у\nтому числі тих, що становлять банківську або комерційну таємницю)\nна запит спеціально уповноваженого центрального органу виконавчої\nвлади із спеціальним статусом з питань фінансового моніторингу -\nтягнуть за собою накладення штрафу на посадових осіб\nпідприємств, установ, організацій, громадян - суб'єктів\nпідприємницької діяльності, які не є суб'єктами первинного\nфінансового моніторингу, від ста до двохсот неоподатковуваних\nмінімумів доходів громадян.\nРозголошення в будь-якому вигляді інформації, що відповідно\nдо закону є об'єктом обміну між суб'єктом первинного фінансового\nмоніторингу та спеціально уповноваженим центральним органом\nвиконавчої влади із спеціальним статусом з питань фінансового\nмоніторингу, або факту її подання (одержання) особою, якій ця\nінформація стала відома у зв'язку з її професійною або службовою\nдіяльністю, -\nтягне за собою накладення штрафу від трьохсот до п'ятисот\nнеоподатковуваних мінімумів доходів громадян\";\nб) доповнити статтею 188-34 такого змісту:\n\" Стаття 188-34. Невиконання законних вимог посадових осіб\nсуб'єктів державного фінансового моніторингу\nНевиконання законних вимог посадових осіб суб'єктів\nдержавного фінансового моніторингу стосовно усунення порушень\nзаконодавства щодо запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму, або створення перешкод для виконання покладених на них\nобов'язків -\nтягнуть за собою накладення штрафу на посадових осіб\nсуб'єктів первинного фінансового моніторингу, громадян - суб'єктів\nпідприємницької діяльності від ста до двохсот неоподатковуваних\nмінімумів доходів громадян\";\nв) статтю 221 після цифр \"188-33\" доповнити цифрами \"188-34\";\nг) у пункті 1 частини першої статті 255:\nв абзаці \"Національного банку України (статті 164-11, 166-7 -\n166-9)\" цифри \"166-9\" замінити цифрами \"166-8\";\nабзац \"спеціально уповноваженого органу виконавчої влади з\nпитань фінансового моніторингу (стаття 166-9)\" виключити;\nабзац \"Державної комісії з цінних паперів та фондового ринку\n(стаття 166-9)\" виключити;\nдоповнити абзацом такого змісту:\n\"суб'єктів державного фінансового моніторингу (статті 166-9,\n188-34)\";\nґ) у частині другій статті 277 слова та цифри \"статтями 46-1,\n51 і 176\" замінити словами та цифрами \"статтями 46-1, 51, 166-9,\n176 і 188-34\";\n3) У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\nа) у статті 209:\nв абзаці першому частини першої слова \"чи укладення угоди\"\nзамінити словами \"чи правочину\";\nпункт 1 примітки викласти в такій редакції:\n\"1. Суспільно небезпечним протиправним діянням, що передувало\nлегалізації (відмиванню) доходів, відповідно до цієї статті є\nдіяння, за яке Кримінальним кодексом України\nпередбачено покарання у виді позбавлення волі (за винятком діянь,\nпередбачених статтями 207, 212 і 212-1 Кримінального кодексу\nУкраїни), або діяння, вчинене за межами України, якщо\nвоно визнається суспільно небезпечним протиправним діянням, що\nпередувало легалізації (відмиванню) доходів, за кримінальним\nзаконом держави, де воно було вчинене, і є злочином за\nКримінальним кодексом України та внаслідок вчинення\nякого незаконно одержані доходи\";\nб) статтю 209-1 викласти в такій редакції:\n\" Стаття 209-1. Умисне порушення вимог законодавства про\nзапобігання та протидію легалізації\n(відмиванню) доходів, одержаних злочинним\nшляхом, або фінансування тероризму\n1. Умисне неподання, несвоєчасне подання або подання\nнедостовірної інформації про фінансові операції, що відповідно до\nзакону підлягають фінансовому моніторингу, спеціально\nуповноваженому центральному органу виконавчої влади із спеціальним\nстатусом з питань фінансового моніторингу, якщо такі діяння\nзаподіяли істотну шкоду охоронюваним законом правам, свободам чи\nінтересам окремих громадян, державним чи громадським інтересам або\nінтересам окремих юридичних осіб, -\nкарається штрафом від однієї до двох тисяч неоподатковуваних\nмінімумів доходів громадян або обмеженням волі на строк до двох\nроків, з позбавленням права обіймати певні посади або займатися\nпевною діяльністю на строк до трьох років.\n2. Розголошення у будь-якому вигляді інформації, яка\nвідповідно до закону надається спеціально уповноваженому\nцентральному органу виконавчої влади із спеціальним статусом з\nпитань фінансового моніторингу, особою, якій ця інформація стала\nвідома у зв'язку з професійною або службовою діяльністю, якщо такі\nдії заподіяли істотну шкоду охоронюваним законом правам, свободам\nчи інтересам окремих громадян, державним чи громадським інтересам\nабо інтересам окремих юридичних осіб, -\nкарається штрафом від двох до трьох тисяч неоподатковуваних\nмінімумів доходів громадян або обмеженням волі на строк до трьох\nроків, або позбавленням волі на той самий строк, з позбавленням\nправа обіймати певні посади або займатися певною діяльністю на\nстрок до трьох років\";\nв) у частині першій статті 258-3 слово \"матеріальне\"\nвиключити;\nг) у частині першій статті 258-4 слова \"фінансування,\nматеріальне забезпечення\" виключити;\nґ) доповнити статтею 258-5 такого змісту:\n\" Стаття 258-5. Фінансування тероризму\n1. Фінансування тероризму, тобто дії, вчинені з метою\nфінансового або матеріального забезпечення окремого терориста чи\nтерористичної групи (організації), організації, підготовки або\nвчинення терористичного акту, втягнення у вчинення терористичного\nакту, публічних закликів до вчинення терористичного акту, сприяння\nвчиненню терористичного акту, створення терористичної групи\n(організації), -\nкараються позбавленням волі на строк від п'яти до восьми\nроків з позбавленням права обіймати певні посади або займатися\nпевною діяльністю на строк до двох років та з конфіскацією майна.\n2. Ті самі дії, вчинені повторно або з корисливих мотивів,\nабо за попередньою змовою групою осіб, або у великому розмірі, або\nякщо вони призвели до заподіяння значної майнової шкоди, -\nкараються позбавленням волі на строк від восьми до десяти\nроків з позбавленням права обіймати певні посади або займатися\nпевною діяльністю на строк до трьох років та з конфіскацією майна.\n3. Дії, передбачені частинами першою або другою цієї статті,\nвчинені організованою групою чи в особливо великому розмірі, або\nякщо вони призвели до інших тяжких наслідків, -\nкараються позбавленням волі на строк від десяти до дванадцяти\nроків з позбавленням права обіймати певні посади або займатися\nпевною діяльністю на строк до трьох років та з конфіскацією майна.\n4. Особа, крім організатора або керівника терористичної групи\n(організації), звільняється від кримінальної відповідальності за\nдії, передбачені цією статтею, якщо вона добровільно до\nпритягнення до кримінальної відповідальності повідомила про\nвідповідну терористичну діяльність або іншим чином сприяла її\nприпиненню або запобіганню злочину, який вона фінансувала або\nвчиненню якого сприяла, за умови, що в її діях немає складу іншого\nзлочину.\nПримітка. 1. Фінансування тероризму визнається вчиненим у\nвеликому розмірі, якщо розмір фінансового або матеріального\nзабезпечення перевищує шість тисяч неоподатковуваних мінімумів\nдоходів громадян.\n2. Фінансування тероризму визнається вчиненим в особливо\nвеликому розмірі, якщо розмір фінансового або матеріального\nзабезпечення перевищує вісімнадцять тисяч неоподатковуваних\nмінімумів доходів громадян\";\n4) у Цивільному кодексі України ( 435-15 ) (Відомості\nВерховної Ради України, 2003 р., NN 40-44, ст. 356):\nа) частину першу статті 1074 доповнити словами \"а також у\nразі зупинення фінансових операцій, які можуть бути пов'язані з\nлегалізацією (відмиванням) доходів, одержаних злочинним шляхом,\nабо фінансуванням тероризму, передбачених законом\";\nб) статтю 1087 доповнити частиною третьою такого змісту:\n\"3. Граничні суми розрахунків у готівковій формі для\nюридичних осіб та фізичних осіб - підприємців відповідно до цієї\nстатті встановлюються Національним банком України\";\n5) частину першу статті 6 Закону України \"Про\nоперативно-розшукову діяльність\" ( 2135-12 ) (Відомості Верховної\nРади України, 1992 р., N 22, ст. 303; 2000 р., N 10, ст. 79;\n2001 р., N 14, ст. 72; 2002 р., N 33, ст. 236) доповнити пунктом 4\nтакого змісту:\n\"4) наявність узагальнених матеріалів центрального органу\nвиконавчої влади із спеціальним статусом з питань фінансового\nмоніторингу, отриманих в установленому законом порядку\";\n6) статтю 15 Закону України \"Про державну податкову службу в\nУкраїні\" ( 509-12 ) (Відомості Верховної Ради України, 1994 р.,\nN 15, ст. 84; 1998 р., N 29, ст. 190) після частини третьої\nдоповнити двома новими частинами такого змісту:\n\"Посадові особи органів державної податкової служби\nздійснюють організаційно-розпорядчі та консультативно-дорадчі\nфункції, визначені законодавством України.\nПравовий статус посадових осіб органів державної податкової\nслужби, їх права та обов'язки визначаються Конституцією України\n( 254к/96-ВР ), цим Законом, а в частині, що не регулюється ним, -\nЗаконом України \"Про державну службу\" ( 3723-12 ).\nУ зв'язку з цим частини четверту-дев'яту вважати відповідно\nчастинами шостою-одинадцятою;\n7) у Законі України \"Про державне регулювання ринку цінних\nпаперів в Україні\" ( 448/96-ВР ) (Відомості Верховної Ради\nУкраїни, 1996 р., N 51, ст. 292; 1998 р., N 10, ст. 36; 2002 р.,\nN 29, ст. 194; 2004 р., N 13, ст. 181; 2005 р., N 42, ст. 466;\n2006 р., N 13, ст. 110, N 16, ст. 134, N 31, ст. 268, N 35,\nст. 296; 2008 р., N 50-51, ст. 384; 2009 р., N 23, ст. 278;\n2010 р., N 8, ст. 51):\nа) частину другу статті 7 доповнити пунктом 38 такого змісту:\n\"38) виконує інші завдання відповідно до закону\";\nб) статтю 8 доповнити пунктом 33 такого змісту:\n\"33) здійснювати інші права, передбачені законом\";\nв) частину третю статті 11 викласти в такій редакції:\n\"У разі несплати штрафу протягом 15 днів примусове стягнення\nштрафів здійснюється на підставі відповідного рішення суду за\nпозовом Державної комісії з цінних паперів та фондового ринку\";\n9) у Законі України \"Про банки і банківську діяльність\"\n( 2121-14 ) (Відомості Верховної Ради України, 2001 р., N 5-6,\nст. 30; 2003 р., N 1, ст. 2, N 14, ст. 104; 2005 р., N 26,\nст. 358; 2006 р., N 12, ст. 100, N 35, ст. 296):\nа) перше речення частини другої статті 59 викласти в такій\nредакції:\n\"Зупинення власних видаткових операцій банку за його\nрахунками, а також видаткових операцій за рахунками юридичних або\nфізичних осіб здійснюється лише в разі накладення арешту\nвідповідно до частини першої цієї статті, крім випадків,\nпередбачених Законом України \"Про запобігання та протидію\nлегалізації (відмиванню) доходів, одержаних злочинним шляхом, або\nфінансуванню тероризму\" ( 249-15 );\nб) у статті 62:\nпункт 5 частини першої викласти в такій редакції:\n\"5) центральному органу виконавчої влади із спеціальним\nстатусом з питань фінансового моніторингу на його запит щодо\nфінансових операцій, пов'язаних з фінансовими операціями, що стали\nоб'єктом фінансового моніторингу (аналізу) згідно із\nзаконодавством щодо запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму, а також учасників зазначених операцій\";\nчастину дев'яту після слова \"Положення\" доповнити словами\n\"частин другої та четвертої\";\nв) частину другу статті 63 викласти в такій редакції:\n\"Національний банк України при здійсненні нагляду за\nдіяльністю банків проводить перевірку банків з питань дотримання\nними вимог законодавства, яке регулює відносини у сфері\nзапобігання та протидії легалізації (відмиванню) доходів,\nодержаних злочинним шляхом, або фінансуванню тероризму, та\nдостатності заходів для запобігання та протидії легалізації\n(відмиванню) доходів, одержаних злочинним шляхом, або фінансуванню\nтероризму\";\nг) у статті 64:\nпісля частини першої доповнити новою частиною такого змісту:\n\"Банкам забороняється встановлювати кореспондентські\nвідносини з банками, іншими фінансовими установами -\nнерезидентами, що не мають постійного місцезнаходження та не\nпровадять діяльність за місцем своєї реєстрації та/або не\nпідлягають відповідному нагляду в державі (на території) за місцем\nсвого розташування, а також з банками та іншими фінансовими\nустановами - нерезидентами, що підтримують такі кореспондентські\nвідносини\".\nУ зв'язку з цим частини другу-дев'яту вважати відповідно\nчастинами третьою-десятою;\nабзац четвертий частини четвертої викласти в такій редакції:\n\"клієнтів, що здійснюють операції з готівкою без відкриття\nрахунка на суму, що дорівнює або перевищує 150 000 гривень, або на\nсуму, еквівалентну зазначеній сумі в іноземній валюті\";\nу першому реченні частини шостої слова \"його особи\"\nвиключити;\nу частині сьомій:\nперше і друге речення замінити реченням такого змісту:\n\"Для ідентифікації юридичної особи, за винятком підприємств\nдержавної і комунальної власності, банк зобов'язаний з'ясувати\nвідомості про фізичних осіб, які є власниками істотної участі в\nцій юридичній особі, а також фізичних осіб, які здійснюють прямий\nабо опосередкований вплив на неї\";\nу четвертому реченні слова \"мають сумнівний характер\"\nзамінити словами \"підлягають фінансовому моніторингу\", а слова\n\"передбачену законодавством\", \"які здійснюють нагляд та/або\nконтроль за діяльністю цієї юридичної особи\" і \"передбачені\nзаконодавством\" виключити;\nу частині восьмій слова \"мають сумнівний характер\" та\n\"Вказані органи\" замінити відповідно словами \"підлягають\nфінансовому моніторингу\" та \"Органи\";\nчастину десяту виключити;\n10) у статті 18 Закону України \"Про фінансові послуги та\nдержавне регулювання ринків фінансових послуг\" ( 2664-14 )\n(Відомості Верховної Ради України, 2002 р., N 1, ст. 1; 2003 р.,\nN 14, ст. 104):\nу третьому реченні частини восьмої слово \"банк\" замінити\nсловами \"фінансова установа\";\nчастину одинадцяту виключити;\n11) у Законі України \"Про боротьбу з тероризмом\" ( 638-15 )\n(Відомості Верховної Ради України, 2003 р., N 25, ст. 180;\n2006 р., N 14, ст. 116):\nа) у статті 1:\nабзац одинадцятий викласти в такій редакції:\n\"фінансування та інше сприяння тероризму\";\nпісля абзацу одинадцятого доповнити новим абзацом такого\nзмісту:\n\"фінансування тероризму - надання чи збір активів будь-якого\nроду з усвідомленням того, що їх буде використано повністю або\nчастково для організації, підготовки і вчинення окремим терористом\nабо терористичною організацією визначеного Кримінальним кодексом\nУкраїни ( 2341-14 ) терористичного акту, втягнення у вчинення\nтерористичного акту, публічних закликів до вчинення терористичного\nакту, створення терористичної групи чи терористичної організації,\nсприяння вчиненню терористичного акту, будь-якої іншої\nтерористичної діяльності, а також спроба здійснення таких дій\".\nУ зв'язку з цим абзаци дванадцятий-двадцятий вважати\nвідповідно абзацами тринадцятим-двадцять першим;\nб) у статті 4:\nчастину четверту після абзацу першого доповнити новим абзацом\nтакого змісту:\n\"центральний орган виконавчої влади із спеціальним статусом з\nпитань фінансового моніторингу\".\nУ зв'язку з цим абзаци другий-дванадцятий вважати відповідно\nабзацами третім-тринадцятим;\nчастину п'яту викласти в такій редакції:\n\"У разі реорганізації або перейменування центральних органів\nвиконавчої влади, перелічених у цій статті, їхні функції у сфері\nборотьби з тероризмом можуть переходити до їх правонаступників,\nякщо це передбачено відповідними актами Кабінету Міністрів України\nта Президента України\";\n12) частину першу статті 24 Закону України \"Про державну\nреєстрацію юридичних осіб та фізичних осіб - підприємців\"\n( 755-15 ) (Відомості Верховної Ради України, 2003 р., N 31-32,\nст. 263; 2006 р., N 27, ст. 234; 2009 р., N 19, ст. 263) доповнити\nабзацом шостим такого змісту:\n\"інформацію з документами, що підтверджують структуру\nвласності засновників - юридичних осіб, яка дає змогу встановити\nфізичних осіб - власників істотної участі цих юридичних осіб\";\n3. Кабінету Міністрів України у тримісячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити прийняття міністерствами та іншими центральними\nорганами виконавчої влади актів, необхідних для реалізації цього\nЗакону, а також приведення їх нормативно-правових актів у\nвідповідність із цим Законом.\n4. Національному банку України протягом трьох місяців з дня\nнабрання чинності цим Законом привести свої нормативно-правові\nакти у відповідність із цим Законом та подати пропозиції щодо\nвнесення змін до законодавчих актів, що випливають із цього\nЗакону\"."
    }
  ],
  "definitions": []
}