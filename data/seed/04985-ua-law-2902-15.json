{
  "id": "ua-law-2902-15",
  "type": "statute",
  "title": "Закон України (2902-15)",
  "title_en": "",
  "short_name": "2902-15",
  "status": "in_force",
  "issued_date": "2005-09-22",
  "url": "https://zakon.rada.gov.ua/laws/show/2902-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 3720-IX ( 3720-20 ) від 21.05.2024 }\nПро внесення змін до Закону\nУкраїни \"Про обов'язкове страхування\nцивільно-правової відповідальності\nвласників наземних транспортних засобів\"\n( Відомості Верховної Ради України (ВВР), 2006, N 1, ст.3 )\n\nВерховна Рада України п о с т а н о в л я є :\nI. Внести до Закону України \"Про обов'язкове страхування\nцивільно-правової відповідальності власників наземних транспортних\nзасобів\" ( 1961-15 ) (Відомості Верховної Ради України, 2005 р.,\nN 1, ст. 1) такі зміни:\n1. Пункт 8.1 статті 8 викласти в такій редакції:\n\"8.1. Для заохочення безаварійної експлуатації транспортних\nзасобів, при укладанні договорів обов'язкового страхування\nцивільно-правової відповідальності більше ніж на півроку,\nстраховики мають право застосовувати коефіцієнт страхових тарифів\nзалежно від наявності чи відсутності страхових випадків з вини\nосіб, відповідальність яких застрахована, в період дії попередніх\nдоговорів обов'язкового страхування цивільно-правової\nвідповідальності (бонус-малус), який розраховується кожним із\nстраховиків з урахуванням положень пункту 7.1 статті 7 цього\nЗакону.\nКлас на Коефіцієнт Клас по закінченню строку страхування\nпочаток з урахуванням наявності страхових\nстроку випадків з вини страхувальника\nстрахування\n0 1 2 3\nстрахових страхова страхові страхові\nвиплат виплата виплати виплати\nМ 2.45 0 М М М\n0 2.3 1 М М М\n1 1.55 2 М М М\n2 1.4 3 1 М М\n3 1 4 1 М М\n4 0.95 5 2 М М\n5 0.9 6 3 1 М\n6 0.85 7 4 1 М\n7 0.8 8 4 1 М\n8 0.75 9 5 2 М\n9 0.7 10 5 2 1\n10 0.65 11 6 2 1\n11 0.6 12 6 2 1\n12 0.55 13 6 2 1\n13 0.5 13 7 2 1\".\n2. Статтю 13 викласти в такій редакції:\n\" Стаття 13. Особливості страхування цивільно-правової\nвідповідальності окремих категорій\nгромадян України\n13.1. Учасники бойових дій та інваліди війни, що визначені\nзаконом, інваліди I групи, які особисто керують належними їм\nтранспортними засобами, а також особи, що керують транспортним\nзасобом, належним інваліду I групи, у його присутності,\nзвільняються від обов'язкового страхування цивільно-правової\nвідповідальності на території України. Відшкодування збитків від\nдорожньо-транспортної пригоди, винуватцями якої є зазначені особи,\nпроводить МТСБУ у порядку, визначеному цим Законом.\n13.2. За умови страхування не більше одного транспортного\nзасобу з робочим об'ємом двигуна до 2500 куб. см включно розміри\nстрахових платежів за договорами обов'язкового страхування\nцивільно-правової відповідальності власників наземних транспортних\nзасобів - учасників війни, що визначені законом, інвалідів\nII групи, осіб, які постраждали внаслідок Чорнобильської\nкатастрофи, віднесених до I та II категорій, пенсіонерів -\nгромадян України, які особисто керують такими транспортними\nзасобами, становлять 50 відсотків розміру базового платежу з\nурахуванням коригуючих коефіцієнтів, наведених у цьому Законі\".\n3. Пункт 14.4 статті 14 викласти в такій редакції:\n\"14.4. Забороняється укладання договорів обов'язкового\nстрахування цивільно-правової відповідальності в місцях проведення\nреєстрації (перереєстрації) транспортних засобів та оформлення\nдозвільних документів, у місцях контролю наявності страхових\nполісів, крім пунктів пропуску через державний кордон України.\nУкладання договорів обов'язкового страхування\nцивільно-правової відповідальності у пунктах пропуску через\nдержавний кордон України здійснюється у порядку, визначеному\nУповноваженим органом\".\n4. Статтю 15 доповнити частиною другою такого змісту:\n\"Особливості укладання договорів обов'язкового страхування\nцивільно-правової відповідальності встановлюються у порядку,\nвизначеному Уповноваженим органом за поданням МТСБУ\".\n5. Статтю 17 доповнити пунктом 17.5 такого змісту:\n\"17.5. При укладенні договору обов'язкового страхування\nцивільно-правової відповідальності страховик зобов'язаний надати\nстрахувальнику спеціальний знак державного зразка, який\nзатверджується Уповноваженим органом за поданням МТСБУ\".\n6. У статті 29 слова \"Уповноваженим органом\" замінити словом\n\"законодавством\".\n7. Абзац перший статті 32 після слова \"страховик\" доповнити\nсловами \"або МТСБУ\".\n8. Пункт 33.2 статті 33 після слова \"страховиком\" доповнити\nсловами \"аварійний комісар або\".\n9. У статті 34:\n1) пункт 34.1 викласти в такій редакції:\n\"34.1. Страховик терміново, але не пізніше трьох робочих днів\n(враховуючи день отримання письмового повідомлення про страховий\nвипадок), зобов'язаний направити аварійного комісара або експерта\nна місце настання страхового випадку та/або до місцезнаходження\nпошкодженого майна для визначення причин настання страхового\nвипадку та розміру збитків\";\n2) пункт 34.2 після слова \"строк\" доповнити словами\n\"аварійний комісар або\", а після слова \"обрати\" доповнити словами\n\"аварійного комісара або\".\n10. Пункт 35.4 статті 35 виключити.\n11. Статтю 40 доповнити пунктом 40.3 такого змісту:\n\"40.3. МТСБУ має право залучати аварійних комісарів у\nпорядку, встановленому Уповноваженим органом, для визначення\nпричин настання страхового випадку та розміру збитків у випадках,\nвизначених у статті 41 цього Закону, та необхідності перевірки дій\nстраховика відповідно до пункту 36.3 статті 36 цього Закону\".\n12. У статті 41:\n1) у пункті 41.1:\nпідпункт \"а\" викласти в такій редакції:\n\"а) транспортним засобом, власник якого не застрахував свою\nцивільно-правову відповідальність, крім шкоди, заподіяної\nтранспортному засобу, який не відповідає вимогам пункту 1.7\nстатті 1 цього Закону, та майну, яке знаходилося в такому\nтранспортному засобі\";\nабзац дев'ятий викласти в такій редакції:\n\"Регламентні виплати, зазначені у підпунктах \"а\"-\"д\" цього\nпункту, розподіляються в порядку, встановленому президією МТСБУ\";\n2) доповнити пунктами 41.3 і 41.4 такого змісту:\n\"41.3. МТСБУ не відшкодовує шкоду потерпілим, якщо вони\nможуть задовольнити вимоги на підставі договорів інших видів\nстрахування. В таких випадках МТСБУ відшкодовується частина шкоди,\nяка не компенсована за договорами інших видів страхування.\n41.4. МТСБУ за рахунок коштів фонду захисту потерпілих\nздійснює оплату послуг аварійних комісарів, залучених відповідно\nдо пункту 40.3 статті 40 цього Закону\".\n13. Доповнити статтею 43-1 такого змісту:\n\" Стаття 43-1. Фонд попереджувальних заходів МТСБУ\n43-1.1. З метою проведення попереджувальних заходів,\nспрямованих на підвищення безпеки дорожнього руху та зменшення\nкількості страхових випадків за обов'язковим страхуванням\nцивільно-правової відповідальності, створюється фонд\nпопереджувальних заходів МТСБУ.\n43-1.2. Джерелами формування фонду попереджувальних заходів\nМТСБУ є:\n43-1.2.1 відрахування страховиків з премій обов'язкового\nстрахування цивільно-правової відповідальності у розмірі,\nвизначеному президією МТСБУ, але не більше ніж 1 відсоток включно\nвід отриманих премій за внутрішніми договорами обов'язкового\nстрахування цивільно-правової відповідальності;\n43-1.2.2 добровільні внески та пожертвування;\n43-1.3. Порядок, умови формування та використання коштів\nфонду попереджувальних заходів МТСБУ встановлюються положенням про\nцей фонд, що затверджується президією МТСБУ та погоджується з\nКоординаційною радою МТСБУ.\nКошти фонду попереджувальних заходів МТСБУ є коштами МТСБУ,\nвикористання цих коштів здійснюється дирекцією МТСБУ. Про\nвикористання коштів цього фонду дирекція МТСБУ звітує щорічно\nперед Координаційною радою МТСБУ та президією МТСБУ\".\n14. Пункт 46.1 статті 46 доповнити абзацом тринадцятим такого\nзмісту:\n\"и) погодження положення про фонд попереджувальних заходів\nМТСБУ\".\n15. Підпункти \"г\" і \"ґ\" пункту 47.4 статті 47 викласти в\nтакій редакції:\n\"г) затвердження, за погодженням з Координаційною радою\nМТСБУ, положення про порядок і умови формування централізованих\nстрахових резервних фондів, положення про порядок розміщення\nкоштів централізованих страхових резервних фондів та положення про\nфонд попереджувальних заходів МТСБУ;\nґ) погодження зразків страхових полісів та спеціального знака\nз Уповноваженим органом; погодження положення про централізовану\nбазу даних щодо обов'язкового страхування цивільно-правової\nвідповідальності, яке затверджується Уповноваженим органом\".\n16. Статтю 51 доповнити пунктом 51.10 такого змісту:\n\"51.10. Порушення строків сплати внесків та здійснення\nвідрахувань до фондів МТСБУ, створених відповідно до цього Закону,\nабо здійснення таких внесків та відрахувань не в повному обсязі\nпротягом двох місяців позбавляє страховика членства в МТСБУ\".\n17. У розділі VII \"Прикінцеві та перехідні положення\":\nпункт 8 викласти в такій редакції:\n\"8. При розрахунку страхового платежу добуток коригуючих\nкоефіцієнтів II, III, IV типів не може бути меншим за половину\nкоригуючого коефіцієнта I типу та перевищувати трикратний його\nрозмір\";\n2) доповнити пунктом 11-1 такого змісту:\n\"11-1. У разі одночасного укладання одним страхувальником\nп'яти і більше внутрішніх договорів страхування строком на один\nрік страховий платіж зменшується таким чином:\nвід 5 до 10 транспортних засобів - на 5 відсотків;\nвід 10 до 20 транспортних засобів - на 10 відсотків;\nвід 20 транспортних засобів і більше - на 15 відсотків\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України привести свої\nнормативно-правові акти у відповідність із цим Законом та\nзабезпечити прийняття уповноваженим органом виконавчої влади у\nсфері регулювання ринків фінансових послуг у тримісячний термін з\nдня опублікування цього Закону нормативно-правових актів, що\nвипливають із цього Закону.\n\nПрезидент України В.ЮЩЕНКО\n\nм. Київ, 22 вересня 2005 року\nN 2902-IV\n\nПро внесення змін до Закону України \"Про обов'язкове страхування цивільно-правової відповідальності власників наземних транспортних засобів\"\nЗакон України від 22.09.2005 № 2902-IV\n\nВтрата чинності від 01.01.2025 , підстава — 3720-IX\nПостійна адреса:\nhttps://zakon.rada.gov.ua/go/2902-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}