{
  "id": "ua-law-2257-14",
  "type": "statute",
  "title": "Закон України (2257-14)",
  "title_en": "",
  "short_name": "2257-14",
  "status": "in_force",
  "issued_date": "2001-02-08",
  "url": "https://zakon.rada.gov.ua/laws/show/2257-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про основи містобудування\"\n( Відомості Верховної Ради України (ВВР), 2001, N 16, ст.76 )\n{ Із змінами, внесеними згідно із Законом\nN 222-VIII ( 222-19 ) від 02.03.2015 }\n\nВерховна Рада України п о с т а н о в л я є :\nI. Внести до Закону України \"Про основи містобудування\"\n( 2780-12 ) (Відомості Верховної Ради України, 1992 р., N 52,\nст. 683) такі зміни:\n1. У тексті Закону:\nслова \"органи місцевого та регіонального самоврядування\" в\nусіх відмінках замінити словами \"органи місцевого самоврядування\"\nу відповідному відмінку;\nслова \"Рад народних депутатів\" в усіх відмінках замінити\nсловом \"рад\" у відповідному відмінку;\nслова \"правила забудови\" в усіх відмінках замінити словами\n\"місцеві правила забудови\" у відповідному відмінку;\nслова \"Республіки Крим\" замінити словами \"Автономної\nРеспубліки Крим\";\nслова \"у справах містобудування і архітектури\" замінити\nсловами \"з питань містобудування та архітектури\";\nслова \"державної виконавчої\" замінити словом \"виконавчої\".\n2. Текст статті 1 викласти в такій редакції:\n\"Містобудування (містобудівна діяльність) - це цілеспрямована\nдіяльність державних органів, органів місцевого самоврядування,\nпідприємств, установ, організацій, громадян, об'єднань громадян по\nстворенню та підтриманню повноцінного життєвого середовища, яка\nвключає прогнозування розвитку населених пунктів і територій,\nпланування, забудову та інше використання територій, проектування,\nбудівництво об'єктів містобудування, спорудження інших об'єктів,\nреконструкцію історичних населених пунктів при збереженні\nтрадиційного характеру середовища, реставрацію та реабілітацію\nоб'єктів культурної спадщини, створення інженерної та транспортної\nінфраструктури\".\n3. У статті 2:\nпісля абзацу першого доповнити новим абзацом такого змісту:\n\"планування, забудова та інше використання територій\".\nУ зв'язку з цим абзаци другий - дванадцятий вважати\nвідповідно абзацами третім - тринадцятим;\nабзац третій доповнити словами \"та інвестиційних програм\nрозвитку населених пунктів і територій\";\nпісля абзацу четвертого доповнити новим абзацом такого\nзмісту:\n\"здійснення архітектурної діяльності\".\nУ зв'язку з цим абзаци п'ятий - тринадцятий вважати\nвідповідно абзацами шостим - чотирнадцятим;\nпісля абзацу сьомого доповнити новим абзацом такого змісту:\n\"створення та ведення містобудівних кадастрів населених\nпунктів\".\nУ зв'язку з цим абзаци восьмий - чотирнадцятий вважати\nвідповідно абзацами дев'ятим - п'ятнадцятим;\nабзац десятий викласти в такій редакції:\n\"збереження пам'яток культурної спадщини\";\nабзац дванадцятий після слів \"якостей об'єктів\nмістобудування\" доповнити словами \"формування і реконструкція\nмістобудівних ансамблів, кварталів, районів і ландшафтних\nкомплексів, зон відпочинку та природних лікувальних ресурсів\";\nстаттю доповнити абзацом такого змісту:\n\"ліцензування певних видів господарської діяльності у\nбудівництві в порядку, встановленому законодавством\".\n4. У статті 3:\nабзац другий доповнити словами \"їх частини та окремі земельні\nділянки\";\nв абзаці третьому слово \"сельбищні\" замінити словами\n\"житлової і громадської забудови\";\nстаттю доповнити абзацом такого змісту:\n\"об'єкти архітектурної діяльності\".\n5. Текст статті 4 викласти в такій редакції:\n\"Суб'єктами містобудування є органи виконавчої влади, органи\nмісцевого самоврядування, фізичні та юридичні особи\".\n6. У статті 5:\nабзац другий викласти в такій редакції:\n\"розробка містобудівної документації, проектів конкретних\nоб'єктів згідно з вихідними даними на проектування, з дотриманням\nдержавних стандартів, норм і правил, регіональних і місцевих\nправил забудови\";\nпісля абзацу третього доповнити новим абзацом такого змісту:\n\"раціональне використання земель та територій для\nмістобудівних потреб, підвищення ефективності забудови та іншого\nвикористання земельних ділянок\".\nУ зв'язку з цим абзаци четвертий - сьомий вважати відповідно\nабзацами п'ятим - восьмим;\nабзац п'ятий викласти в такій редакції:\n\"охорона культурної спадщини, збереження традиційного\nхарактеру середовища населених пунктів\";\nпісля абзацу п'ятого доповнити новим абзацом такого змісту:\n\"урахування державних та громадських інтересів при плануванні\nта забудові територій\".\nУ зв'язку з цим абзаци шостий - восьмий вважати відповідно\nабзацами сьомим - дев'ятим;\nстаттю доповнити абзацом такого змісту:\n\"захист прав громадян та громадських організацій згідно із\nзаконодавством\".\n7. Текст статті 6 викласти в такій редакції:\n\"Законодавство України про містобудування складається з\nКонституції України ( 254к/96-ВР ), цього Закону, законів України\n\"Про планування та забудову територій\" ( 1699-14 ), \"Про\nархітектурну діяльність\" ( 687-14 ) та інших нормативно-правових\nактів, що видаються на їх виконання\".\n8. У статті 7 слова \"спеціально уповноваженими на це\nцентральним державним та місцевими органами у справах\nмістобудування і архітектури\" замінити словами \"спеціально\nуповноваженими органами з питань містобудування та архітектури\".\n9. У статті 8:\nпісля абзацу першого доповнити новим абзацом такого змісту:\n\"плануванні територій на загальнодержавному, регіональному та\nмісцевому рівнях\".\nУ зв'язку з цим абзаци другий - восьмий вважати відповідно\nабзацами третім - дев'ятим;\nабзац четвертий після слів \"містобудівної документації\"\nдоповнити словами \"регіональних та місцевих правил забудови\";\nабзац п'ятий викласти в такій редакції:\n\"координації взаємодії суб'єктів містобудівної та\nархітектурної діяльності\";\nпісля абзацу п'ятого доповнити новим абзацом такого змісту:\n\"наданні вимог щодо урахування державних інтересів під час\nрозроблення містобудівної документації\".\nУ зв'язку з цим абзаци шостий - дев'ятий вважати відповідно\nабзацами сьомим - десятим;\nабзац сьомий викласти в такій редакції:\n\"проведенні експертизи містобудівної документації та\nкомплексної державної експертизи проектів конкретних об'єктів\";\nабзац дев'ятий викласти в такій редакції:\n\"контролі за дотриманням законодавства у сфері\nмістобудування, державних стандартів і норм, регіональних та\nмісцевих правил забудови населених пунктів, вимог вихідних даних,\nзатвердженої містобудівної документації та проектів конкретних\nоб'єктів, раціональним використанням територіальних і матеріальних\nресурсів при проектуванні та будівництві\";\nпісля абзацу дев'ятого доповнити новим абзацом такого змісту:\n\"контролі за дотриманням вимог щодо охорони культурної\nспадщини та збереженням традиційного характеру середовища\nнаселених пунктів\".\nУ зв'язку з цим абзаци дев'ятий і десятий вважати відповідно\nабзацами десятим і одинадцятим;\nабзац одинадцятий викласти в такій редакції:\n\"ліцензування певних видів господарської діяльності у\nбудівництві в порядку, встановленому законом\".\n10. У частині першій статті 9:\nабзац другий почати словами \"визначення порядку\";\nабзац третій викласти в такій редакції:\n\"координація діяльності органів виконавчої влади, спеціально\nуповноважених органів з питань містобудування та архітектури\";\nпісля абзацу шостого доповнити новим абзацом такого змісту:\n\"розроблення Генеральної схеми території України, схем\nпланування окремих частин території України\".\nУ зв'язку з цим абзаци сьомий - одинадцятий вважати\nвідповідно абзацами восьмим - дванадцятим;\nабзац восьмий викласти в такій редакції:\n\"виконання фундаментальних і пріоритетних науково-дослідних\nробіт з питань містобудування, збереження традиційного характеру\nсередовища населених пунктів та науково-реставраційних робіт\";\nабзац одинадцятий викласти в такій редакції:\n\"ліцензування певних видів господарської діяльності у\nбудівництві\";\nабзац дванадцятий викласти в такій редакції:\n\"встановлення порядку проведення експертизи містобудівної\nдокументації та державної комплексної експертизи проектів\nконкретних об'єктів\";\nдоповнити частину абзацом такого змісту:\n\"встановлення порядку надання вихідних даних для проектування\nоб'єктів містобудування\".\n11. У статті 10:\n1) у частині першій:\nабзац другий викласти в такій редакції:\n\"забезпечення реалізації державної політики у сфері\nмістобудування на території Автономної Республіки Крим у межах,\nвизначених законодавством України\";\nпісля абзацу другого доповнити абзацом такого змісту:\n\"забезпечення розроблення регіональних правил забудови,\nсхеми планування території Автономної Республіки Крим та її\nокремих частин\".\nУ зв'язку з цим абзаци третій - дванадцятий вважати\nвідповідно абзацами четвертим - тринадцятим;\nабзац шостий після слова \"проектів\" доповнити словами\n\"об'єктів, що будуються за рахунок бюджету Автономної Республіки\nКрим\";\nабзац тринадцятий доповнити словами \"відповідно до\nзаконодавства щодо комплексного розвитку території республіки\";\nчастину першу доповнити абзацом такого змісту:\n\"врахування інтересів відповідних територіальних громад при\nвирішенні питань планування територій на регіональному рівні\";\n2) частину другу викласти в такій редакції:\n\"Автономна Республіка Крим вирішує й інші питання у сфері\nмістобудування, визначені законом\".\n12. У статті 11:\n1) у частині першій:\nпісля абзацу другого доповнити новим абзацом такого змісту:\n\"забезпечення розроблення та затвердження схем планування\nтериторій, містобудівних програм відповідно області чи району\".\nУ зв'язку з цим абзаци третій - п'ятий вважати відповідно\nабзацами четвертим - шостим;\nабзац п'ятий почати словами \"підготовка обгрунтування\", у\nкінці - доповнити словами \"відповідно до закону\";\n2) після частини першої доповнити новою частиною такого\nзмісту:\n\"До компетенції обласної ради належить затвердження\nрегіональних правил забудови населених пунктів та територій\nобласті (крім міст обласного значення)\".\nУ зв'язку з цим частину другу вважати відповідно частиною\nтретьою.\n13. У статті 12:\n1) у частині першій:\nабзац другий викласти в такій редакції:\n\"затвердження відповідно до законодавства місцевих\nмістобудівних програм, генеральних планів відповідних населених\nпунктів, іншої містобудівної документації\";\nабзац третій доповнити словами \"відповідно до закону\";\n2) частину другу викласти в такій редакції:\n\"Крім повноважень, зазначених у частині першій цієї статті,\nсільські, селищні, міські ради затверджують місцеві правила\nзабудови окремих частин населених пунктів або окремі розділи\nмісцевих правил забудови, вносять зміни у зазначені документи за\nподанням спеціально уповноважених органів містобудування та\nархітектури відповідно до законодавства. Міські ради також\nутворюють спеціально уповноважені органи з питань містобудування і\nархітектури\";\n3) частину четверту після слів \"до їх компетенції\" доповнити\nсловами \"виконавчим органам або\".\n14. Статтю 13 викласти в такій редакції:\n\" Стаття 13. Компетенція місцевих державних адміністрацій в\nсфері містобудування\nДо компетенції місцевих державних адміністрацій в сфері\nмістобудування належить прийняття рішень щодо:\nреалізації державної політики у сфері містобудування на\nвідповідній території;\nпланування територій на відповідному рівні;\nпідготовки пропозицій до програм соціально-економічного\nрозвитку відповідної території;\nформування спеціально уповноважених органів з питань\nмістобудування та архітектури, керівництво їх діяльністю;\nінформування населення про плани розміщення найважливіших\nмістобудівних, промислових, енергетичних і транспортних\nкомплексів;\nзабезпечення охорони культурної спадщини;\nмоніторингу забудови та іншого використання територій.\nДо компетенції обласної державної адміністрації належить\nприйняття рішень щодо:\nсприяння узгодженню інтересів територіальних громад у разі\nвиникнення розбіжностей при вирішенні питань планування територій\nна відповідному рівні;\nорганізації розроблення і подання на затвердження відповідних\nрад обласних містобудівних програм, схем планування території\nобласті;\nрозгляду пропозицій по встановленню та зміні меж сіл, селищ і\nпідготовка висновків щодо їх затвердження;\nрозроблення та подання на затвердження регіональних правил\nзабудови населених пунктів (крім міст обласного значення) після\nпогодження їх із спеціально уповноваженим центральним органом\nвиконавчої влади з питань містобудування та архітектури;\nздійснення державного контролю за використанням земель,\nвизначених для містобудівних потреб, участі у проведенні грошової\nоцінки земель державної власності в населених пунктах на території\nобласті (крім міст обласного значення);\nорганізації підготовки комплексних висновків щодо\nінвестиційних містобудівних програм;\nорганізації експертизи містобудівної документації для\nтериторій і населених пунктів області (крім міст Києва,\nСевастополя та обласних центрів) у порядку, встановленому\nКабінетом Міністрів України;\nздійснення державного контролю за дотриманням законодавства,\nзатвердженої містобудівної документації при плануванні та забудові\nвідповідних територій, а також державного\nархітектурно-будівельного контролю за будівництвом об'єктів\nнезалежно від форми власності і в разі виявлення порушень -\nзупинення такого будівництва в порядку, встановленому законом;\nздійснення делегованих повноважень місцевих рад, пов'язаних з\nприйняттям в експлуатацію закінчених будівництвом об'єктів, у\nпорядку, встановленому законодавством.\nДо компетенції Київської та Севастопольської міських\nдержавних адміністрацій належать також організація розробки та\nекспертизи містобудівної документації, підготовка її до\nзатвердження, крім випадків, передбачених законами.\nМісцеві державні адміністрації вирішують й інші питання у\nсфері містобудівної діяльності, визначені законом\".\n15. Статтю 14 викласти в такій редакції:\n\" Стаття 14. Компетенція виконавчих органів сільських,\nселищних, міських рад у сфері містобудування\nДо компетенції виконавчих органів сільських, селищних,\nміських рад у сфері містобудування належать:\nвизначення згідно з рішенням відповідної ради території,\nвибір, вилучення (викуп) і надання земельних ділянок для\nмістобудівних потреб, визначених містобудівною документацією;\nвстановлення в межах своїх повноважень на відповідній\nтериторії режиму використання та забудови земель, на яких\nпередбачена перспективна містобудівна діяльність;\nнадання відповідно до закону дозволу на будівництво об'єктів\nмістобудування незалежно від форми власності у разі делегування їм\nтаких повноважень відповідними радами;\nзабезпечення в установленому законодавством порядку розробки\nі подання на затвердження відповідних рад місцевих містобудівних\nпрограм, генеральних планів, детальних планів, планів червоних\nліній, місцевих правил забудови населених пунктів;\nпроведення робіт з прийняття в експлуатацію закінчених\nбудівництвом об'єктів у порядку, встановленому законодавством;\nорганізація охорони культурної спадщини;\nорганізація робіт, пов'язаних із створенням і веденням\nмістобудівного кадастру населених пунктів;\nзабезпечення в установленому законом порядку державного\nконтролю за дотриманням законодавства, затвердженої містобудівної\nдокументації під час планування та забудови відповідних територій;\nзупинення у випадках, передбачених законом, будівництва, яке\nпроводиться з порушенням містобудівної документації та проектів\nокремих об'єктів, а також може заподіяти шкоду навколишньому\nприродному середовищу;\nздійснення контролю за забезпеченням надійності та\nбезпечності експлуатації будинків і споруд незалежно від форми\nвласності в районах, що зазнають впливу небезпечних природних і\nтехногенних явищ та процесів.\nВиконавчі органи міських рад у містах обласного значення\nзабезпечують надання замовнику вихідних даних\n(архітектурно-планувального завдання, завдання на проектування і\nтехнічних умов) для проектування об'єктів архітектури.\nВиконавчі комітети сільських, селищних і міських рад\nвирішують й інші питання містобудівної діяльності, визначені\nзаконом\".\n16. Текст статті 15 викласти у такій редакції:\n\"Компетенція центрального спеціально уповноваженого органу з\nпитань містобудування та архітектури визначається положенням, яке\nзатверджується відповідно до закону.\nКомпетенція спеціально уповноваженого органу у справах\nмістобудування та архітектури Автономної Республіки Крим\nвизначається положенням, яке затверджується Радою міністрів\nАвтономної Республіки Крим.\nКомпетенція спеціально уповноважених органів з питань\nмістобудування та архітектури місцевих державних адміністрацій\nвизначається місцевими державними адміністраціями на основі\nтипових положень, які затверджуються Кабінетом Міністрів України.\nКомпетенція спеціально уповноважених органів містобудування\nта архітектури виконавчих органів міських рад міст обласного\nзначення визначається відповідними виконавчими органами рад.\nОкремі функції органів з питань містобудування та архітектури\nвизначаються законодавством\".\n17. Статтю 16 доповнити новими частинами такого змісту:\n\"Державні стандарти, норми і правила щодо планування,\nзабудови та іншого використання територій, проектування і\nбудівництва об'єктів містобудування розробляються і затверджуються\nспеціально уповноваженим центральним органом виконавчої влади з\nпитань містобудування та архітектури, іншими центральними органами\nвиконавчої влади в порядку, визначеному законом.\nФінансування робіт з розроблення державних стандартів, норм і\nправил здійснюється за рахунок коштів Державного бюджету України\".\n18. Текст статті 17 викласти у такій редакції:\n\"Містобудівна документація - затверджені текстові і графічні\nматеріали, якими регулюється планування, забудова та інше\nвикористання територій.\nМістобудівна документація є основою для:\nвирішення питань раціонального використання територій,\nрегулювання розселення;\nпідготовки обгрунтованих пропозицій щодо встановлення та\nзміни меж населених пунктів;\nпідготовки вихідних даних для розробки землевпорядної\nдокументації;\nвирішення питань щодо розташування та проектування нового\nбудівництва, здійснення реконструкції, реставрації, капітального\nремонту об'єктів містобудування та упорядкування територій;\nвирішення питань вибору, вилучення (викупу), надання у\nвласність чи користування земель для містобудівних потреб.\nРозробка містобудівної документації здійснюється проектними\nорганізаціями, іншими юридичними особами, які мають ліцензії на\nвиконання відповідних робіт, що видаються в порядку, встановленому\nзаконодавством.\nВиди, склад, порядок розробки та затвердження містобудівної\nдокументації визначаються законодавством. Порядок проведення\nекспертизи містобудівної документації визначається Кабінетом\nМіністрів України.\nЗміни до містобудівної документації вносяться рішенням\nоргану, який затвердив містобудівну документацію, за поданням\nвідповідного спеціально уповноваженого органу з питань\nмістобудування та архітектури\".\n19. У статті 18:\nчастину першу викласти у такій редакції:\n\"Реалізація містобудівної документації полягає у впровадженні\nрішень відповідних органів державної влади, органів влади\nАвтономної Республіки Крим та органів місцевого самоврядування при\nплануванні відповідних територій, комплексній забудові та\nреконструкції населених пунктів, проектуванні та будівництві\nоб'єктів житлово-цивільного і виробничого призначення, систем\nтранспортного та інженерного забезпечення, впорядкуванні і\nблагоустрої територій\";\nу частині другій слово \"спорудження\" замінити словом\n\"будівництво\";\nчастину третю доповнити реченням: \"Експлуатація не прийнятих\nу встановленому законодавством порядку об'єктів забороняється\".\n20. Статтю 19 викласти у такій редакції:\n\" Стаття 19. Забезпечення сталого розвитку населених пунктів\nта екологічної безпеки територій при здійсненні\nпланування і забудови територій\nПри розробці та реалізації містобудівної документації\nсуб'єкти містобудівної діяльності зобов'язані дотримуватись\nосновних завдань та заходів щодо забезпечення сталого розвитку\nнаселених пунктів та екологічної безпеки територій.\nСталий розвиток населених пунктів передбачає соціально,\nекономічно і екологічно збалансований їх розвиток, спрямований на\nстворення економічного потенціалу, повноцінного життєвого\nсередовища для сучасного та наступних поколінь на основі\nраціонального використання ресурсів, технологічного переоснащення\nі реструктуризації підприємств, удосконалення соціальної,\nвиробничої, транспортної, комунікаційно-інформаційної, інженерної\nінфраструктури.\nЕкологічна безпека територій передбачає дотримання\nвстановлених природоохоронним законодавством вимог щодо охорони\nнавколишнього природного середовища, збереження та раціонального\nвикористання природних ресурсів, санітарно-гігієнічних вимог щодо\nохорони здоров'я людини, здійснення заходів для нейтралізації,\nутилізації, знищення або переробки всіх шкідливих речовин і\nвідходів\".\n21. У статті 21:\nчастину третю викласти у такій редакції:\n\"Територіальні громади в особі сільських, селищних, міських\nрад користуються переважним правом викупу земель, будинків і\nспоруд для містобудівних потреб, визначених містобудівною\nдокументацією для громадських потреб\";\nдоповнити статтю новою частиною такого змісту:\n\"Визначення територій та вибір земель для містобудівних\nпотреб здійснюються за погодженням спеціально уповноважених\nорганів з питань містобудування та архітектури\".\n22. Текст статті 22 викласти в такій редакції:\n\"Забудова земельних ділянок, що надаються для містобудівних\nпотреб, здійснюється після виникнення права власності чи права\nкористування земельною ділянкою у порядку, передбаченому законом,\nта отримання дозволу на виконання будівельних робіт.\nПраво на забудову (будівництво) виникає щодо земельних\nділянок, визначених для містобудівних потреб містобудівною\nдокументацією, місцевими правилами забудови.\nПраво на забудову (будівництво) полягає у можливості\nвласника, користувача земельної ділянки здійснювати на ній у\nпорядку, встановленому законом, будівництво об'єктів\nмістобудування, перебудову або знесення будинків та споруд\".\n23. Текст статті 23 викласти у такій редакції:\n\"Містобудівний кадастр населених пунктів призначений для\nзабезпечення здійснення моніторингу забудови та іншого\nвикористання територій і надання суб'єктам містобудування\nнеобхідної інформації у порядку, встановленому законодавством.\nМістобудівний кадастр населених пунктів містить дані плану\nзонування або генерального плану чи детального плану, належність\nтериторій до відповідних зон, правовий статус, допустимі види\nзабудови та іншого використання земельних ділянок, єдині умови та\nобмеження забудови окремих земельних ділянок, відомості про\nфункціональне призначення, поверховість та матеріал стін\nбудівель, магістральні інженерні мережі, інші відомості згідно з\nдержавними будівельними нормами.\nВідомості про землі в містобудівному кадастрі базуються на\nданих державного земельного кадастру.\nВідомості про споруди в містобудівному кадастрі базуються на\nматеріалах топогеодезичної зйомки та технічної інвентаризації.\nМістобудівний кадастр ведеться підприємствами, установами,\nорганізаціями, створеними для цього місцевими радами або їх\nвиконавчими органами (для міст обласного значення), а в разі\nделегування таких повноважень - місцевими державними\nадміністраціями для інших населених пунктів та територій.\nПорядок ведення містобудівного кадастру населених пунктів\nвстановлюється Кабінетом Міністрів України\".\nII. Прикінцеві положення\n1. Цей Закон набирає чинності з дня його опублікування.\n\n{ Пункт 2 розділу II втратив чинність на підставі Закону\nN 222-VIII ( 222-19 ) від 02.03.2015 }\n\n3. Закони України та інші нормативно-правові акти, прийняті\nдо набрання чинності цим Законом, діють у частині, що не\nсуперечить цьому Закону.\n4. Кабінету Міністрів України протягом трьох місяців після\nнабрання чинності цим Законом:\nпідготувати та внести до Верховної Ради України пропозиції\nщодо приведення законів України у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити прийняття відповідно до своєї компетенції\nнормативно-правових актів, що випливають із цього Закону;\nзабезпечити приведення міністерствами, іншими органами\nцентральної виконавчої влади їх нормативно-правових актів у\nвідповідність із цим Законом.\n\nПрезидент України Л.КУЧМА\n\nм. Київ, 8 лютого 2001 року\nN 2257-III\n\nПро внесення змін до Закону України \"Про основи містобудування\"\nЗакон України від 08.02.2001 № 2257-III\n\nРедакція від 28.06.2015 , підстава — 222-VIII\nПостійна адреса:\nhttps://zakon.rada.gov.ua/go/2257-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}