{
  "id": "ua-law-2356-14",
  "type": "statute",
  "title": "Закон України (2356-14)",
  "title_en": "",
  "short_name": "2356-14",
  "status": "in_force",
  "issued_date": "2001-04-05",
  "url": "https://zakon.rada.gov.ua/laws/show/2356-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Кодексу\nN 436-IV ( 436-15 ) від 16.01.2003, ВВР, 2003, N 18, N 19-20,\nN 21-22, ст.144 )\nПро внесення змін до Закону України \"Про підприємництво\" щодо найменування суб'єкта підприємницької діяльності\n\n( Відомості Верховної Ради України (ВВР), 2001, N 22, ст.108 )\n\nВерховна Рада України п о с т а н о в л я є :\nI. Внести до Закону України \"Про підприємництво\" ( 698-12 )\n(Відомості Верховної Ради УРСР, 1991 р., N 14, ст. 168; Відомості\nВерховної Ради України, 1998 р., N 17, ст. 80; 2000 р., N 32,\nст. 256, N 38, ст. 318, N 46, ст. 397) такі зміни:\n1. Статтю 2 після частини другої доповнити новою частиною\nтакого змісту:\n\"Найменування суб'єкта підприємницької діяльності - юридичної\nособи повинне містити відомості про його організаційно-правову\nформу та назву. У найменуванні суб'єкта підприємницької\nдіяльності - юридичної особи забороняється використання повних або\nскорочених найменувань органів державної влади, органів місцевого\nсамоврядування та похідних від цих найменувань, а також\nнайменувань, тотожних найменуванню іншого суб'єкта підприємницької\nдіяльності - юридичної особи чи об'єднання громадян, внесених до\nвідповідних реєстрів\".\nУ зв'язку з цим частини третю - п'яту вважати відповідно\nчастинами четвертою - шостою.\n2. Частину першу статті 8 доповнити реченнями такого змісту:\n\"Забороняється реєстрація суб'єктів підприємницької діяльності,\nнайменування яких суперечать вимогам частини третьої статті 2\nцього Закону. Відомості про зареєстровані суб'єкти підприємницької\nдіяльності вносяться до Реєстру суб'єктів підприємницької\nдіяльності. Порядок його ведення визначається Кабінетом Міністрів\nУкраїни\".\nII. Прикінцеві положення\n1. Цей Закон набирає чинності через три місяці з дня його\nопублікування.\n2. Перереєстрація суб'єктів підприємницької діяльності, яка\nздійснюється у зв'язку із зміною їх найменування з метою уникнення\nтотожних найменувань зареєстрованих суб'єктів підприємницької\nдіяльності, провадиться безоплатно.\n3. Нормативно-правові акти, прийняті до набрання чинності цим\nЗаконом, діють в частині, що не суперечить цьому Закону.\n4. Кабінету Міністрів України в місячний термін з дня\nопублікування цього Закону:\nпривести свої рішення у відповідність з цим Законом;\nзабезпечити приведення міністерствами та іншими центральними\nорганами виконавчої влади своїх нормативно-правових актів у\nвідповідність з цим Законом.\n\nПрезидент України Л.КУЧМА\n\nм. Київ, 5 квітня 2001 року\nN 2356-III\n\nПро внесення змін до Закону України \"Про підприємництво\" щодо найменування суб'єкта підприємницької діяльності\nЗакон України від 05.04.2001 № 2356-III\n\nВтрата чинності від 01.01.2004 , підстава — 436-IV\nПостійна адреса:\nhttps://zakon.rada.gov.ua/go/2356-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}