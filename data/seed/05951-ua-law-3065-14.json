{
  "id": "ua-law-3065-14",
  "type": "statute",
  "title": "Закон України (3065-14)",
  "title_en": "",
  "short_name": "3065-14",
  "status": "in_force",
  "issued_date": "2002-02-07",
  "url": "https://zakon.rada.gov.ua/laws/show/3065-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Загальнодержавний статус Національної академії наук України та статус національних галузевих академій наук",
      "content": "Національна академія наук України є вищою державною науковою організацією України, яка організовує і здійснює фундаментальні та прикладні наукові дослідження, а також координує проведення фундаментальних досліджень у наукових установах та організаціях України.\nНаціональні галузеві академії наук є державними науковими організаціями України, які здійснюють фундаментальні дослідження, організовують, проводять та координують прикладні дослідження у відповідних галузях науки.\nНаціональна академія наук України, національні галузеві академії наук засновані на державній власності, фінансуються з Державного бюджету України, а також з інших, не заборонених законодавством України, джерел фінансування.\nЗ Державного бюджету України фінансування Національної академії наук України, національних галузевих академій наук здійснюється шляхом базового та програмно-цільового фінансування.\nБазове фінансування Національної академії наук України, національних галузевих академій наук забезпечує проведення фундаментальних наукових досліджень, розвиток інфраструктури та оновлення матеріально-технічної бази наукової і науково-технічної діяльності, збереження унікальних наукових об’єктів та об’єктів, що становлять національне надбання, підготовку наукових кадрів.\nПрограмно-цільове фінансування здійснюється на конкурсних засадах у порядку, визначеному законодавством України.\nУ віданні Національної академії наук України та національних галузевих академій наук перебувають установи, організації, підприємства (далі - організації, що віднесені до відання Національної академії наук України та національних галузевих академій наук) згідно з переліком , що затверджується Кабінетом Міністрів України за поданням Національної академії наук України та національних галузевих академій наук."
    },
    {
      "provision_ref": "art2",
      "section": "2",
      "title": "Стаття 2. Правовий режим майнового комплексу Національної академії наук України та майнового комплексу національних галузевих академій наук",
      "content": "Майновий комплекс Національної академії наук України та майновий комплекс національних галузевих академій наук складають усі матеріальні та нематеріальні активи (далі - об’єкти майнового комплексу), що обліковуються на балансах Національної академії наук України та на балансах відповідних національних галузевих академій наук і організацій, віднесених до відання Національної академії наук України та національних галузевих академій наук, і які закріплені державою за Національною академією наук України та за національними галузевими академіями наук в безстрокове користування, або придбані за рахунок бюджетних коштів, а також коштів від фінансово-господарської діяльності та/або набуті іншим шляхом, не забороненим законом.\nОб’єкти майнового комплексу Національної академії наук України та об’єкти майнового комплексу національних галузевих академій наук передаються відповідно Національній академії наук України та національним галузевим академіям наук на праві узуфрукта державного майна або на іншому речовому праві на чуже майно, передбаченому законом, та передаються ними організаціям, що віднесені до відання Національної академії наук України та до відання національних галузевих академій наук, за договором оренди.\nБезоплатна передача майна, яке перебуває на балансі однієї організації, на баланс іншої організації, що віднесені до відання Національної академії наук України або національних галузевих академій наук, здійснюється без оподаткування, якщо підставою для такої передачі є рішення Національної академії наук України або національної галузевої академії наук."
    },
    {
      "provision_ref": "art3",
      "section": "3",
      "title": "Стаття 3. Управління об’єктами майнового комплексу Національної академії наук України",
      "content": "Національна академія наук України, здійснюючи повноваження з управління об’єктами майнового комплексу Національної академії наук України, забезпечує реалізацію прав держави як власника цих об’єктів, пов’язаних з ефективним їх використанням та розпорядженням у межах, визначених законодавством України, з метою задоволення державних та суспільних потреб.\nНаціональна академія наук України:\nстворює, реорганізовує, ліквідовує організації, що перебувають у віданні Національної академії наук України, виступає засновником підприємств із змішаною формою власності, дає дозвіл організаціям, що віднесені до відання Національної академії наук України, на створення підприємств, до статутних фондів яких передаються належні їм майнові права;\nзатверджує статути (положення) організацій, що віднесені до відання Національної академії наук України, здійснює контроль за їх дотриманням;\nпризначає (обирає), відповідно до свого статуту, директорів наукових установ, укладає і розриває контракти з керівниками інших організацій, що віднесені до відання Національної академії наук України;\nведе облік об’єктів майнового комплексу Національної академії наук України, здійснює контроль за ефективністю використання таких об’єктів;\nнадає дозвіл на списання майна, яке знаходиться на балансі організацій, що віднесені до відання Національної академії наук України;\nнадає дозвіл на безоплатну передачу майна, яке перебуває на балансі однієї організації, на баланс іншої організації, які віднесені до відання Національної академії наук України;\nвносить пропозиції до Кабінету Міністрів України щодо передачі об’єктів майнового комплексу Національної академії наук України до сфери управління інших органів, уповноважених управляти державним майном, у комунальну власність, а також щодо передачі об’єктів комунальної власності у державну власність з наступним їх віднесенням до майнового комплексу Національної академії наук України;\nвиступає орендодавцем цілісних майнових комплексів та нерухомого майна, що передано державою у безстрокове користування Національній академії наук України;\nнадає дозвіл організаціям, що віднесені до відання Національної академії наук України, на укладення договорів оренди майна, у тому числі нерухомого, що обліковується на балансах їх організацій;\nнадає дозвіл на продаж майна організацій, що перебувають у віданні Національної академії наук України;\nприймає рішення про розміщення організацій, що перебувають у віданні Національної академії наук України, в адміністративних будинках і нежилих приміщеннях організацій, що перебувають у віданні Національної академії наук України, та визначає розмір плати за користування цими будинками і приміщеннями, що не може перевищувати фактичних витрат на їх утримання;\nздійснює інші повноваження з управління, передбачені законодавством України, щодо об’єктів державної власності, які належать до майнового комплексу Національної академії наук України.\nКошти, що отримані від оренди об’єктів майнового комплексу Національної академії наук України, в повному обсязі спрямовуються на виконання статутних завдань Національної академії наук України та організацій, що віднесені до відання Національної академії наук України."
    },
    {
      "provision_ref": "art4",
      "section": "4",
      "title": "Стаття 4. Управління об’єктами майнового комплексу національних галузевих академій наук",
      "content": "Національні галузеві академії наук, здійснюючи повноваження з управління об’єктами майнового комплексу національних галузевих академій наук, забезпечують реалізацію прав держави як власника цих об’єктів, ефективно їх використовують та розпоряджаються цими об’єктами майнового комплексу у межах, визначених законодавством.\nНаціональні галузеві академії наук:\nза погодженням з Кабінетом Міністрів України створюють, реорганізовують, ліквідовують організації, що перебувають у їх віданні, виступають засновниками підприємств із змішаною формою власності, надають дозвіл організаціям, що віднесені до їх відання, на створення підприємств, до статутних фондів яких передаються належні їм майнові права;\nприймають на загальних зборах статути національних галузевих академій наук та вносять до них зміни і доповнення з наступним затвердженням їх Кабінетом Міністрів України;\nпризначають (обирають) керівників наукових та науково-дослідних установ згідно із законодавством та діючими статутами національних галузевих академій;\nведуть облік об’єктів майнового комплексу національних галузевих академій наук, здійснюють контроль за ефективністю використання таких об’єктів;\nнадають дозвіл на списання майна, яке знаходиться на балансі організацій, що віднесені до відання національних галузевих академій наук;\nнадають дозвіл на безоплатну передачу майна, яке перебуває на балансі однієї організації, на баланс іншої організації, які віднесені до відання національних галузевих академій наук;\nвносять пропозиції до Кабінету Міністрів України щодо передачі об’єктів майнового комплексу національних галузевих академій наук до сфери управління інших органів, уповноважених управляти державним майном, у комунальну власність, а також щодо передачі об’єктів комунальної власності у державну власність з наступним їх віднесенням до майнового комплексу національних галузевих академій наук;\nвиступають орендодавцями цілісних майнових комплексів та нерухомого майна, що передано державою у безстрокове користування національним галузевим академіям наук;\nнадають дозвіл організаціям, що віднесені до відання національних галузевих академій наук, на укладення договорів оренди майна, у тому числі нерухомого, що обліковується на балансах їх організацій;\nнадають дозвіл на продаж майна організацій, що перебувають у віданні національних галузевих академій наук;\nприймають рішення про розміщення організацій, що перебувають у віданні національних галузевих академій наук, в адміністративних будинках і нежилих приміщеннях організацій, що перебувають у віданні національних галузевих академій наук, та визначають розмір плати за користування цими будинками і приміщеннями, який не може перевищувати фактичних витрат на їх утримання.\nКошти, що отримані від оренди об’єктів майнового комплексу національних галузевих академій наук, у повному обсязі спрямовуються на виконання статутних завдань національних галузевих академій наук та організацій, що віднесені до відання національних галузевих академій наук."
    },
    {
      "provision_ref": "art5",
      "section": "5",
      "title": "Стаття 5. Особливості відчуження об’єктів майнового комплексу Національної академії наук України та національних галузевих академій наук",
      "content": "Об’єкти майнового комплексу Національної академії наук України та національних галузевих академій наук використовуються відповідно до законодавства України, а також статуту Національної академії наук України та статутів національних галузевих академій наук, а також статутів організацій, що віднесені до їх відання.\nНаціональна академія наук України, національні галузеві академії наук та організації, що віднесені до їх відання, мають право використовувати належне їм майно для участі у цивільних відносинах, у тому числі для ведення фінансово-господарської діяльності, відповідно до цілей їх утворення та в межах їх цивільної правоздатності.\nВилучення земельних ділянок Національної академії наук України та національних галузевих академій наук може здійснюватися лише за згодою Президії Національної академії наук України та президій національних галузевих академій наук відповідно до Земельного кодексу України , крім випадків, передбачених частиною другою статті 149 Земельного кодексу України.\nНа нерухоме майно Національної академії наук України та національних галузевих академій наук і організацій, що віднесені до їх відання, не може бути звернено стягнення за претензіями кредиторів.\nВідчуження нерухомого майна Національної академії наук України та національних галузевих академій наук і організацій, що віднесені до їх відання, здійснюється в порядку, визначеному Кабінетом Міністрів України.\nПродаж основних засобів Національної академії наук України та національних галузевих академій наук і організацій, що віднесені до їх відання, здійснюється лише на конкурсних засадах.\nКошти, отримані від використання та реалізації майна Національної академії наук України, національних галузевих академій наук та організацій, що віднесені до їх відання, спрямовуються на виконання їх статутних завдань.\nУстанови, організації та підприємства, що перебувають у віданні Національної академії наук України і державних національних галузевих академій наук, самостійно розпоряджаються доходами та іншими надходженнями, одержаними від надання дозволених законодавством платних послуг. Кошти, отримані від надання дозволених законодавством платних послуг, не можуть бути вилучені в дохід держави або місцевих бюджетів. Установи, організації та підприємства, що перебувають у віданні Національної академії наук України і державних національних галузевих академій наук, мають право спрямовувати отримані від надання дозволених законодавством платних послуг кошти, за виключенням тієї частини, яка відповідно до закону має перераховуватися до Державного бюджету України на відповідний рік, на реконструкцію та капітальне будівництво основних фондів і соціально-побутових об’єктів, розвиток соціально-побутової бази та соціальну підтримку наукових працівників."
    },
    {
      "provision_ref": "art6",
      "section": "6",
      "title": "Стаття 6. Відповідальність за порушення цього Закону",
      "content": "Особи, що порушують вимоги цього Закону, підлягають кримінальній, адміністративній, дисциплінарній чи цивільно-правовій відповідальності згідно із законом."
    },
    {
      "provision_ref": "art7",
      "section": "7",
      "title": "Стаття 7. Прикінцеві положення",
      "content": "1. Цей Закон набирає чинності з дня його опублікування.\n2. Закони України та інші нормативно-правові акти, введені в дію до набрання чинності цим Законом, діють у частині, що не суперечить цьому Закону.\n3. Внести зміни до таких законів України:\n4. Кабінету Міністрів України:\nу двомісячний строк з дня набрання чинності цим Законом внести до Верховної Ради України пропозиції щодо приведення законодавчих актів України у відповідність із цим Законом;\nу місячний термін з дня набрання чинності цим Законом привести свої нормативно-правові акти у відповідність із цим Законом;\nзабезпечити перегляд та скасування міністерствами та іншими центральними органами виконавчої влади їх нормативно-правових актів, що суперечать цьому Закону.\nЛ.КУЧМА"
    }
  ],
  "definitions": []
}