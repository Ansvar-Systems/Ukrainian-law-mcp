{
  "id": "ua-law-605-16",
  "type": "statute",
  "title": "Закон України (605-16)",
  "title_en": "",
  "short_name": "605-16",
  "status": "in_force",
  "issued_date": "2007-02-06",
  "url": "https://zakon.rada.gov.ua/laws/show/605-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України \"Про трубопровідний\nтранспорт\" щодо підприємств магістрального\nтрубопровідного транспорту\n( Відомості Верховної Ради України (ВВР), 2007, N 13, ст.135 )\n\nВерховна Рада України п о с т а н о в л я є :\nI. Внести до статті 7 Закону України \"Про трубопровідний\nтранспорт\" ( 192/96-ВР ) (Відомості Верховної Ради України,\n1996 р., N 29, ст. 139) такі зміни:\n1. Частину другу викласти у такій редакції:\n\"Реорганізація (злиття, приєднання, поділ, виділ,\nперетворення) державних підприємств магістрального трубопровідного\nтранспорту, а також їх приватизація забороняються. Відчуження\nосновних фондів державних підприємств магістрального\nтрубопровідного транспорту, передача їх з балансу на баланс, в\nконцесію, оренду, лізинг, заставу, управління, передача до\nстатутного фонду інших юридичних осіб основних фондів та акцій\nтаких підприємств, вчинення інших правочинів, що можуть призвести\nдо відчуження основних фондів та акцій цих підприємств, а також\nосновних фондів та акцій Національної акціонерної компанії\n\"Нафтогаз України\", дочірніх та заснованих нею підприємств і\nгазосховищ забороняються, крім випадків, коли результатом таких\nдій є створення державних підприємств, 100 відсотків яких є у\nдержавній власності України\".\n2. Доповнити після частини другої новою частиною такого\nзмісту:\n\"Щодо державних підприємств магістрального трубопровідного\nтранспорту, Національної акціонерної компанії \"Нафтогаз України\",\nдочірніх та заснованих нею підприємств не може бути порушено\nсправу про банкрутство\".\nУ зв'язку з цим частину третю вважати частиною четвертою.\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у місячний строк з дня набрання\nчинності цим Законом:\nпривести у відповідність із цим Законом свої\nнормативно-правові акти;\nзабезпечити перегляд і скасування міністерствами та іншими\nорганами виконавчої влади їх нормативно-правових актів, що\nсуперечать цьому Закону.\n\nПрезидент України В.ЮЩЕНКО\n\nм. Київ, 6 лютого 2007 року\nN 605-V\n\nПро внесення змін до Закону України \"Про трубопровідний транспорт\" щодо підприємств магістрального трубопровідного транспорту\nЗакон України від 06.02.2007 № 605-V\n\nПрийняття від 06.02.2007\nПостійна адреса:\nhttps://zakon.rada.gov.ua/go/605-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}