{
  "id": "ua-law-2598-19",
  "type": "statute",
  "title": "Закон України (2598-19)",
  "title_en": "",
  "short_name": "2598-19",
  "status": "in_force",
  "issued_date": "2018-10-18",
  "url": "https://zakon.rada.gov.ua/laws/show/2598-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art2",
      "section": "2",
      "title": "Стаття 2. Використання Андріївської церкви Вселенським Патріархатом здійснюється з додержанням законодавства про охорону культурної спадщини.",
      "content": "Особливості передачі Андріївської церкви в безоплатне постійне користування та умови її використання встановлюються Законом України \"Про свободу совісті та релігійні організації\"."
    },
    {
      "provision_ref": "art3",
      "section": "3",
      "title": "Стаття 3. Прикінцеві положення",
      "content": "1. Цей Закон набирає чинності з дня, наступного за днем його опублікування.\n2. Закон України \"Про свободу совісті та релігійні організації\" (Відомості Верховної Ради УРСР, 1991 р., № 25, ст. 283; Відомості Верховної Ради України, 1994 р., № 13, ст. 66 із наступними змінами) доповнити статтею 17 -1 такого змісту:\n\" Стаття 17 -1 . Особливості передачі у користування визначного об’єкта культурної спадщини, пам’ятки архітектури національного значення, культової споруди - Андріївської церкви Національного заповідника \"Софія Київська\"\nПередача в постійне користування культової споруди Андріївської церкви Національного заповідника \"Софія Київська\" здійснюється за рішенням Кабінету Міністрів України в порядку, визначеному законодавством, з урахуванням особливостей, установлених цією статтею та окремим законом.\nКультова споруда, що є державною власністю, яка є визначним об’єктом культурної спадщини, пам’яткою архітектури національного значення, - Андріївська церква Національного заповідника \"Софія Київська\" може надаватися в постійне безоплатне користування для здійснення богослужінь, релігійних обрядів, церемоній і процесій у порядку, визначеному цією статтею.\nПередача Андріївської церкви Національного заповідника \"Софія Київська\" у постійне користування не тягне за собою виключення її з переліку об’єктів нерухомої культурної спадщини Національного заповідника \"Софія Київська\".\nДоговір про надання у постійне користування культової споруди Андріївської церкви Національного заповідника \"Софія Київська\" має містити такі істотні умови: найменування культової споруди як об’єкта державної власності, як пам’ятки культурної спадщини національного значення, умови та режим використання, збереження, охорони та утримання в належному стані пам’ятки національного значення, доступу до такої пам’ятки відповідно до законодавства про охорону культурної спадщини, інші умови відповідно до законодавства про охорону культурної спадщини\".\n3. Кабінету Міністрів України у місячний строк з дня набрання чинності цим Законом:\nзабезпечити відповідно до законодавства та з урахуванням особливостей, визначених цим Законом, передачу в постійне безоплатне користування культової споруди, визначного об’єкта культурної спадщини, пам’ятки архітектури національного значення - Андріївської церкви Національного заповідника \"Софія Київська\" (м. Київ, Андріївський узвіз, 23);\nпривести свої нормативно-правові акти у відповідність із цим Законом;\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\nП.ПОРОШЕНКО"
    }
  ],
  "definitions": []
}