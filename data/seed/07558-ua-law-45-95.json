{
  "id": "ua-law-45-95",
  "type": "statute",
  "title": "Про екологічну експертизу",
  "title_en": "",
  "short_name": "45/95-ВР",
  "status": "in_force",
  "issued_date": "1995-02-09",
  "url": "https://zakon.rada.gov.ua/laws/show/45/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Екологічна експертиза в Україні",
      "content": "Екологічна експертиза в Україні - вид науково-практичної\nдіяльності уповноважених державних органів, еколого-експертних\nформувань та об'єднань громадян, що грунтується на міжгалузевому\nекологічному дослідженні, аналізі та оцінці передпроектних,\nпроектних та інших матеріалів чи об'єктів, реалізація і дія яких\nможе негативно впливати або впливає на стан навколишнього\nприродного середовища, і спрямована на підготовку висновків про\nвідповідність запланованої чи здійснюваної діяльності нормам і\nвимогам законодавства про охорону навколишнього природного\nсередовища, раціональне використання і відтворення природних\nресурсів, забезпечення екологічної безпеки."
    },
    {
      "provision_ref": "art2",
      "section": "2",
      "title": "Стаття 2. Законодавство про екологічну експертизу",
      "content": "Відносини в галузі екологічної експертизи регулюються цим\nЗаконом, Законом України \"Про охорону навколишнього природного\nсередовища\" ( 1264-12 ) та іншими актами законодавства України."
    },
    {
      "provision_ref": "art3",
      "section": "3",
      "title": "Стаття 3. Завдання законодавства про екологічну експертизу",
      "content": "Завданням законодавства про екологічну експертизу є\nрегулювання суспільних відносин в галузі екологічної експертизи\nдля забезпечення екологічної безпеки, охорони навколишнього\nприродного середовища, раціонального використання і відтворення\nприродних ресурсів, захисту екологічних прав та інтересів громадян\nі держави."
    },
    {
      "provision_ref": "art4",
      "section": "4",
      "title": "Стаття 4. Мета екологічної експертизи",
      "content": "Метою екологічної експертизи є запобігання негативному впливу\nантропогенної діяльності на стан навколишнього природного\nсередовища та здоров'я людей, а також оцінка ступеня екологічної\nбезпеки господарської діяльності та екологічної ситуації на\nокремих територіях і об'єктах."
    },
    {
      "provision_ref": "art5",
      "section": "5",
      "title": "Стаття 5. Основні завдання екологічної експертизи",
      "content": "Основними завданнями екологічної експертизи є:\n1) визначення ступеня екологічного ризику і безпеки\nзапланованої чи здійснюваної діяльності;\n2) організація комплексної, науково обгрунтованої оцінки\nоб'єктів екологічної експертизи;\n3) встановлення відповідності об'єктів експертизи вимогам\nекологічного законодавства; { Пункт 3 статті 5 із змінами,\nвнесеними згідно із Законами N 1642-III ( 1642-14 ) від\n06.04.2000, N 3038-VI ( 3038-17 ) від 17.02.2011 }\n4) оцінка впливу діяльності об'єктів екологічної експертизи\nна стан навколишнього природного середовища, і якість природних\nресурсів; { Пункт 4 статті 5 із змінами, внесеними згідно із\nЗаконом N 1642-III ( 1642-14 ) від 06.04.2000 }\n5) оцінка ефективності, повноти, обгрунтованості та\nдостатності заходів щодо охорони навколишнього природного\nсередовища; { Пункт 5 статті 5 із змінами, внесеними згідно із\nЗаконом N 1642-III ( 1642-14 ) від 06.04.2000 }\n6) підготовка об'єктивних, всебічно обгрунтованих висновків\nекологічної експертизи."
    },
    {
      "provision_ref": "art6",
      "section": "6",
      "title": "Стаття 6. Основні принципи екологічної експертизи",
      "content": "Основними принципами екологічної експертизи є:\n1) гарантування безпечного для життя та здоров'я людей\nнавколишнього природного середовища;\n2) збалансованість екологічних, економічних,\nмедико-біологічних і соціальних інтересів та врахування\nгромадської думки;\n3) наукова обгрунтованість, незалежність, об'єктивність,\nкомплексність, варіантність, превентивність, гласність;\n4) екологічна безпека, територіально-галузева і економічна\nдоцільність реалізації об'єктів екологічної експертизи,\nзапланованої чи здійснюваної діяльності;\n5) державне регулювання;\n6) законність."
    },
    {
      "provision_ref": "art7",
      "section": "7",
      "title": "Стаття 7. Об'єкти екологічної експертизи",
      "content": "Об'єктами екологічної експертизи є проекти законодавчих та\nінших нормативно-правових актів, документація по впровадженню\nнової техніки, технологій, матеріалів, речовин, продукції,\nгенетично модифікованих організмів, реалізація яких може призвести\nдо порушення екологічних нормативів, негативного впливу на стан\nнавколишнього природного середовища.\nЕкологічній експертизі можуть підлягати екологічні ситуації,\nщо склалися в окремих населених пунктах і регіонах, а також діючі\nоб'єкти та комплекси, що мають значний негативний вплив на стан\nнавколишнього природного середовища.\nВійськові, оборонні та інші об'єкти, інформація про які\nстановить державну таємницю, підлягають екологічній експертизі\nвідповідно до цього Закону та інших спеціальних законодавчих актів\nУкраїни.\nСтаття 8. Загальні вимоги щодо проведення екологічної\nекспертизи\nДо документації на об'єкти екологічної експертизи додаються\nобгрунтування щодо забезпечення екологічної безпеки запланованої\nчи здійснюваної діяльності з комплексною еколого-економічною\nоцінкою існуючого чи передбачуваного впливу на стан навколишнього\nприродного середовища, оцінкою екологічного ризику та з\nальтернативними прогнозними варіантами зменшення цього впливу.\n{ Частина перша статті 8 із змінами, внесеними згідно із Законом\nN 1642-III ( 1642-14 ) від 06.04.2000 }\nОсоби, які передають документацію на об'єкти екологічної\nекспертизи, в разі необхідності організують і фінансують\nпроведення додаткових досліджень, пошукових і експертних робіт,\nзабезпечують гласність і враховують громадську думку щодо\nзапланованої чи здійснюваної діяльності, гарантують достовірність\nпопередньої оцінки впливу на навколишнє природне середовище, що\nвідображається в Заяві про екологічні наслідки діяльності.\n{ Частина друга статті 8 із змінами, внесеними згідно із Законом\nN 1642-III ( 1642-14 ) від 06.04.2000 }"
    },
    {
      "provision_ref": "art9",
      "section": "9",
      "title": "Стаття 9. Суб'єкти екологічної експертизи",
      "content": "Суб'єктами екологічної експертизи є:\n1) Центральний орган виконавчої влади, що реалізує державну\nполітику у сфері охорони навколишнього природного середовища, а на\nтериторії Автономної Республіки Крим - орган виконавчої влади\nАвтономної Республіки Крим з питань охорони навколишнього\nприродного середовища, створювані ними спеціалізовані установи,\nорганізації та еколого-експертні підрозділи чи комісії;\n3) інші державні органи, місцеві ради і місцеві органи\nвиконавчої влади відповідно до законодавства;\n4) громадські організації екологічного спрямування чи\nстворювані ними спеціалізовані формування;\n5) інші установи, організації та підприємства, в тому числі\nіноземні юридичні і фізичні особи, які залучаються до проведення\nекологічної експертизи;\n6) окремі громадяни в порядку, передбаченому цим Законом та\nіншими актами законодавства."
    },
    {
      "provision_ref": "art10",
      "section": "10",
      "title": "Стаття 10. Гласність екологічної експертизи",
      "content": "Замовники екологічної експертизи об'єктів, що в процесі\nреалізації (будівництва, експлуатації тощо) можуть негативно\nвпливати на стан навколишнього природного середовища, зобов'язані\nоголосити через засоби масової інформації про проведення\nекологічної експертизи у спеціальній Заяві про екологічні наслідки\nдіяльності. { Частина перша статті 10 із змінами, внесеними згідно\nіз Законом N 1642-III ( 1642-14 ) від 06.04.2000 }\nЕколого-експертні органи чи формування після завершення\nекологічної експертизи повідомляють про її висновки через засоби\nмасової інформації.\nСтаття 11. Участь громадськості в процесі екологічної\nекспертизи\nЗ метою врахування громадської думки суб'єкти екологічної\nекспертизи проводять публічні слухання або відкриті засідання.\nУчасть громадськості в процесі екологічної експертизи може\nздійснюватись шляхом виступів у засобах масової інформації,\nподання письмових зауважень, пропозицій і рекомендацій, включення\nпредставників громадськості до складу експертних комісій, груп по\nпроведенню громадської екологічної експертизи.\nПідготовка висновків екологічної експертизи і прийняття\nрішень щодо подальшої реалізації (використання, застосування,\nексплуатації тощо) об'єкта екологічної експертизи здійснюються з\nурахуванням громадської думки.\nР о з д і л II\n\nФОРМИ ЕКОЛОГІЧНОЇ ЕКСПЕРТИЗИ"
    },
    {
      "provision_ref": "art12",
      "section": "12",
      "title": "Стаття 12. Форми екологічної експертизи",
      "content": "В Україні здійснюються державна, громадська та інші\nекологічні експертизи.\nВисновки державної екологічної експертизи є обов'язковими для\nвиконання. Приймаючи рішення щодо подальшої реалізації об'єктів\nекологічної експертизи, висновки державної екологічної експертизи\nвраховуються нарівні з іншими видами державних експертиз.\nВисновки громадської та іншої екологічної експертизи мають\nрекомендаційний характер і можуть бути враховані при проведенні\nдержавної екологічної експертизи, а також при прийнятті рішень\nщодо подальшої реалізації об'єкта екологічної експертизи."
    },
    {
      "provision_ref": "art13",
      "section": "13",
      "title": "Стаття 13. Державна екологічна експертиза",
      "content": "Державна екологічна експертиза організовується і проводиться\nеколого-експертними підрозділами, спеціалізованими установами,\nорганізаціями обласних, Київської та Севастопольської міських\nдержавних адміністрацій, а на території Автономної Республіки Крим\n- органом виконавчої влади Автономної Республіки Крим з питань\nохорони навколишнього природного середовища, із залученням інших\nорганів виконавчої влади. Центральний орган виконавчої влади, що\nреалізує державну політику у сфері охорони навколишнього\nприродного середовища, проводить державну екологічну експертизу\nщодо об’єктів, які стосуються території зони відчуження та зони\nбезумовного (обов’язкового) відселення території, що зазнала\nрадіоактивного забруднення внаслідок Чорнобильської катастрофи,\nта/або рішення щодо затвердження (схвалення) яких приймається\nКабінетом Міністрів України. Експертиза проектів будівництва\nпроводиться відповідно до статті 31 Закону України \"Про\nрегулювання містобудівної діяльності\" ( 3038-17 ).\nДо проведення державної екологічної експертизи можуть у\nвстановленому порядку залучатися фахівці інших установ,\nорганізацій і підприємств, а також експерти міжнародних\nорганізацій.\nЗдійснення державної екологічної експертизи є обов'язковим\nдля видів діяльності та об'єктів, що становлять підвищену\nекологічну небезпеку. Перелік видів діяльності та об'єктів, що\nстановлять підвищену екологічну небезпеку ( 808-2013-п ),\nвстановлюється Кабінетом Міністрів України за поданням\nцентрального органу виконавчої влади, що забезпечує формування\nдержавної політики у сфері охорони навколишнього природного\nсередовища, і центрального органу виконавчої влади, що забезпечує\nформування державної політики у сфері охорони здоров'я.\nПроведення додаткових державних екологічних експертиз\nздійснюється за ініціативою заінтересованих осіб на підставі\nдоговору про надання еколого-експертних послуг або за рішенням\nКабінету Міністрів України, Ради міністрів Автономної Республіки\nКрим, місцевих виконавчих комітетів сільських, селищних, міських\nрад."
    },
    {
      "provision_ref": "art14",
      "section": "14",
      "title": "Стаття 14. Об'єкти державної екологічної експертизи",
      "content": "Державній екологічній експертизі підлягають:\n1) державні інвестиційні програми, проекти схем розвитку і\nрозміщення продуктивних сил, розвитку окремих галузей економіки;\n2) проекти генеральних планів населених пунктів, схем\nрайонного планування; { Пункт 2 частини першої статті 14 із\nзмінами, внесеними згідно із Законом N 3038-VI ( 3038-17 ) від\n17.02.2011 }\n3) документація по перепрофілюванню, консервації та\nліквідації діючих підприємств, окремих цехів, виробництв та інших\nпромислових і господарських об'єктів, які можуть негативно\nвпливати на стан навколишнього природного середовища, в тому числі\nвійськового та оборонного призначення; { Пункт 3 частини першої\nстатті 14 із змінами, внесеними згідно із Законом N 3038-VI\n( 3038-17 ) від 17.02.2011 }\n4) проекти законодавчих та інших нормативно-правових актів,\nщо регулюють відносини в галузі забезпечення екологічної (в тому\nчислі радіаційної) безпеки, охорони навколишнього природного\nсередовища і використання природних ресурсів, діяльності, що може\nнегативно впливати на стан навколишнього природного середовища;\n{ Пункт 4 частини першої статті 14 із змінами, внесеними згідно із\nЗаконом N 1642-III ( 1642-14 ) від 06.04.2000 }\n5) документація по впровадженню нової техніки, технологій,\nматеріалів і речовин (у тому числі тих, що закуповуються за\nкордоном), які можуть створити потенційну загрозу навколишньому\nприродному середовищу; { Пункт 5 частини першої статті 14 із\nзмінами, внесеними згідно із Законом N 1642-III ( 1642-14 ) від\n06.04.2000 }\n6) документація щодо генетично модифікованих організмів, що\nпризначаються для використання у відкритій системі. { Частину\nпершу статті 14 доповнено пунктом 6 згідно із Законом N 1158-VI\n( 1158-17 ) від 19.03.2009 }\nВідповідно до рішень Кабінету Міністрів України, Ради\nміністрів Автономної Республіки Крим, місцевих виконавчих\nкомітетів сільських, селищних, міських рад державній екологічній\nекспертизі можуть підлягати екологічні ситуації, що склалися в\nокремих населених пунктах і регіонах, а також діючі об'єкти та\nкомплекси, в тому числі військового та оборонного призначення, що\nмають значний негативний вплив на стан навколишнього природного\nсередовища.\nСтаття 15. Спеціальні вимоги до документації на об'єкти\nдержавної екологічної експертизи\nВ документації на об'єкти державної екологічної експертизи\nповинні передбачатися:\n1) комплексна еколого-економічна оцінка впливу запланованої\nчи здійснюваної діяльності на стан навколишнього природного\nсередовища, використання і відтворення природних ресурсів,\nоформлена у вигляді окремого тому (книги, розділу) документації і\nЗаяви про екологічні наслідки діяльності; { Пункт 1 частини першої\nстатті 15 із змінами, внесеними згідно із Законом N 1642-III\n( 1642-14 ) від 06.04.2000 }\n2) обгрунтування впровадження сучасних, досконалих\nнематеріало- і неенергоємних, мало- і безвідхідних технологічних\nпроцесів;\n3) забезпечення комплексної переробки, утилізації і\nефективного використання відходів виробництва;\n4) заходи щодо економії водних ресурсів, забезпечення\nефективної очистки всіх видів стічних вод, а також їх використання\nдля технічних потреб без скидання цих вод у природні водотоки і\nводойми;\n5) дієвість і досконалість передбачуваних заходів щодо\nохорони атмосферного повітря від забруднення;\n6) забезпечення збереження, охорони і відтворення об'єктів\nрослинного і тваринного світу та природно-заповідного фонду;\n7) забезпечення захисту населення і навколишнього природного\nсередовища від шкідливого впливу антропогенних фізичних, хімічних\nта біологічних факторів.\nДокументація, що подається на об'єкти державної екологічної\nекспертизи, повинна бути у встановленому порядку погоджена з\nзаінтересованими органами та містити оцінку можливих соціальних\nнаслідків.\nЗамовники державної екологічної експертизи зобов'язані\nпідготувати Заяву про екологічні наслідки діяльності та матеріали,\nна яких вона грунтується."
    },
    {
      "provision_ref": "art16",
      "section": "16",
      "title": "Стаття 16. Громадська екологічна експертиза",
      "content": "Громадська екологічна експертиза може здійснюватися в\nбудь-якій сфері діяльності, що потребує екологічного\nобгрунтування, за ініціативою громадських організацій чи інших\nгромадських формувань.\nГромадська екологічна експертиза може здійснюватися одночасно\nз державною екологічною експертизою шляхом створення на\nдобровільних засадах тимчасових або постійних еколого-експертних\nколективів громадських організацій чи інших громадських формувань."
    },
    {
      "provision_ref": "art17",
      "section": "17",
      "title": "Стаття 17. Інші екологічні експертизи",
      "content": "Інші екологічні експертизи можуть здійснюватися за\nініціативою заінтересованих юридичних і фізичних осіб на\nдоговірній основі із спеціалізованими еколого-експертними органами\nі формуваннями.\nПримірний договір про надання еколого-експертних послуг\nзатверджується центральним органом виконавчої влади, що забезпечує\nформування державної політики у сфері охорони навколишнього\nприродного середовища.\nР о з д і л III\n\nДЕРЖАВНЕ РЕГУЛЮВАННЯ ТА УПРАВЛІННЯ В ГАЛУЗІ\nЕКОЛОГІЧНОЇ ЕКСПЕРТИЗИ\nСтаття 18. Компетенція Верховної Ради України в галузі\nекологічної експертизи\nДо відання Верховної Ради України в галузі екологічної\nекспертизи належить:\n1) законодавче регулювання відносин у галузі екологічної\nекспертизи.\nСтаття 19. Компетенція Верховної Ради Автономної Республіки\nКрим у галузі екологічної експертизи\nДо відання Верховної Ради Автономної Республіки Крим у\nпорядку, встановленому цим Законом та іншими актами законодавства,\nналежить:\n1) координація діяльності суб'єктів екологічної експертизи;\n2) здійснення контролю за дотриманням законодавства про\nекологічну експертизу;\n3) вирішення інших питань у галузі екологічної експертизи у\nмежах своєї компетенції."
    },
    {
      "provision_ref": "art20",
      "section": "20",
      "title": "Стаття 20. Органи управління в галузі екологічної експертизи",
      "content": "Управління в галузі екологічної експертизи здійснюють Кабінет\nМіністрів України, Рада міністрів Автономної Республіки Крим,\nмісцеві ради, місцеві органи виконавчої влади, центральний орган\nвиконавчої влади, що забезпечує формування державної політики у\nсфері охорони навколишнього природного середовища, центральний\nорган виконавчої влади, що реалізує державну політику у сфері\nохорони навколишнього природного середовища, інші органи\nвиконавчої влади відповідно до законодавства.\nСтаття 21. Компетенція Кабінету Міністрів України в галузі\nекологічної експертизи\n\nКабінет Міністрів України в галузі екологічної експертизи:\n1) призначає проведення державної екологічної експертизи\nекологічних ситуацій та діючих об'єктів і комплексів, негативний\nвплив яких на стан навколишнього природного середовища поширюється\nабо може поширюватися за межі однієї області чи за межі Автономної\nРеспубліки Крим;\n2) призначає проведення додаткової державної екологічної\nекспертизи зазначених у пункті 1 цієї статті об'єктів екологічної\nекспертизи;\n3) визначає порядок передачі документації на державну\nекологічну експертизу;\n4) затверджує перелік видів діяльності та об'єктів, що\nстановлять підвищену екологічну небезпеку;\n5) здійснює й інші функції в галузі екологічної експертизи в\nмежах своєї компетенції.\nСтаття 22. Компетенція Ради міністрів Автономної Республіки\nКрим у галузі екологічної експертизи\nРада міністрів Автономної Республіки Крим у порядку,\nвстановленому цим Законом та іншими законодавчими актами:\n1) приймає рішення про проведення державної екологічної\nекспертизи екологічних ситуацій та діючих об'єктів і комплексів,\nнегативний вплив яких на стан навколишнього природного середовища\nпоширюється за межі одного району;\n2) призначає проведення додаткової державної екологічної\nекспертизи зазначених у пункті 1 цієї статті об'єктів екологічної\nекспертизи;\n3) вирішує інші питання у галузі екологічної експертизи в\nмежах своєї компетенції.\nСтаття 23. Компетенція місцевих рад у галузі екологічної\nекспертизи\nМісцеві ради в межах відповідної території у порядку,\nвстановленому цим Законом та іншими законодавчими актами:\n1) приймають рішення і організують у разі необхідності\nпроведення екологічної експертизи;\n2) визначають граничні розміри відрахувань на проведення\nекологічних експертиз з відповідних позабюджетних фондів охорони\nнавколишнього природного середовища;\n3) координують діяльність суб'єктів екологічної експертизи;\n4) сприяють інформуванню населення про результати екологічних\nекспертиз;\n5) здійснюють контроль за дотриманням вимог законодавства про\nекологічну експертизу;\n6) вирішують інші питання у галузі екологічної експертизи в\nмежах своєї компетенції.\nОкремі повноваження щодо регулювання відносин у галузі\nекологічної експертизи сільські, селищні, міські ради можуть\nнадавати своїм виконавчим комітетам.\nСтаття 24. Компетенція центрального органу виконавчої влади,\nщо забезпечує формування державної політики у\nсфері охорони навколишнього природного середовища,\nв галузі екологічної експертизи\nДо відання центрального органу виконавчої влади, що\nзабезпечує формування державної політики у сфері охорони\nнавколишнього природного середовища, належить: { Абзац перший\nстатті 24 із змінами, внесеними згідно із Законом 3530-VI\n( 3530-17 ) від 16.06.2011 }\n2) затвердження у встановленому порядку нормативно-технічних\nта інструктивно-методичних документів у галузі екологічної\nекспертизи;\n7) координація еколого-експертної діяльності, здійснення\nметодичного керівництва з питань проведення екологічної експертизи\nнезалежно від її форм;\n9) здійснення інших повноважень, визначених законами України\nта покладених на нього Президентом України.\nЦентральний орган виконавчої влади, що забезпечує формування\nдержавної політики у сфері охорони навколишнього природного\nсередовища, здійснює покладені на нього повноваження самостійно і\nчерез свої органи на місцях (у разі їх утворення), а на території\nАвтономної Республіки Крим - через орган виконавчої влади\nАвтономної Республіки Крим з питань охорони навколишнього\nприродного середовища.\nСтаття 24-1. Компетенція центрального органу виконавчої\nвлади, що реалізує державну політику у сфері\nохорони навколишнього природного середовища,\nв галузі екологічної експертизи\nДо відання центрального органу виконавчої влади, що реалізує\nдержавну політику у сфері охорони навколишнього природного\nсередовища, належить:\n1) здійснення державної екологічної експертизи, в тому числі\nдодаткової;\n2) створення у встановленому порядку спеціалізованих установ\nі організацій, необхідних для науково-технічного забезпечення\nдержавної екологічної експертизи;\n3) залучення спеціалістів і науковців до проведення державної\nекологічної експертизи;\n4) здійснення заходів щодо забезпечення еколого-експертних\nпідрозділів, установ і організацій висококваліфікованими\nфахівцями, вдосконалення експертної діяльності, форм і методів\nеколого-експертного аналізу та оцінки об'єктів екологічної\nекспертизи;\n5) узагальнення практики проведення екологічної експертизи,\nзастосування новітніх форм і методів еколого-експертного аналізу\nта оцінки;\n6) здійснення інших повноважень, визначених законами України\nта покладених на нього Президентом України. Центральний орган\nвиконавчої влади, що реалізує державну політику у сфері охорони\nнавколишнього природного середовища, здійснює покладені на нього\nповноваження самостійно і через свої органи на місцях (у разі їх\nутворення), а на території Автономної Республіки Крим - через\nорган виконавчої влади Автономної Республіки Крим з питань охорони\nнавколишнього природного середовища.\nСтаття 24-2. Компетенція центрального органу виконавчої\nвлади, що реалізує державну політику із\nздійснення державного нагляду (контролю) у\nсфері охорони навколишнього природного\nсередовища, раціонального використання,\nвідтворення і охорони природних ресурсів\nДержавний нагляд (контроль) за виконанням центральними\nорганами виконавчої влади та їх територіальними органами,\nмісцевими органами виконавчої влади, органами місцевого\nсамоврядування делегованих їм повноважень органів виконавчої\nвлади, за додержанням підприємствами, установами та організаціями\nнезалежно від форми власності і господарювання, громадянами\nУкраїни, іноземцями та особами без громадянства, а також\nюридичними особами - нерезидентами вимог висновків державної\nекологічної експертизи здійснює центральний орган виконавчої\nвлади, що реалізує державну політику із здійснення державного\nнагляду (контролю) у сфері охорони навколишнього природного\nсередовища, раціонального використання, відтворення і охорони\nприродних ресурсів.\nСтаття 25. Компетенція статутних органів об'єднань громадян\nта інших громадських формувань у галузі\nекологічної експертизи\nКомпетенція статутних органів об'єднань громадян та інших\nгромадських формувань у галузі екологічної експертизи визначається\nїх статутними документами відповідно до законодавства України.\nСтаття 26. Експертні та консультативні ради екологічної\nекспертизи\nЕкспертні та консультативні ради екологічної експертизи\nможуть утворюватися на добровільних засадах при державних\nеколого-експертних органах, об'єднаннях громадян та інших\nформуваннях з працівників науково-дослідних установ, вузів,\nвисококваліфікованих спеціалістів - практиків економіки,\nпредставників громадськості та засобів масової інформації.\nТипове положення про експертні та консультативні ради\nекологічної експертизи затверджується центральним органом\nвиконавчої влади, що забезпечує формування державної політики у\nсфері охорони навколишнього природного середовища.\nР о з д і л IV\n\nСТАТУС ЕКСПЕРТА ЕКОЛОГІЧНОЇ ЕКСПЕРТИЗИ"
    },
    {
      "provision_ref": "art27",
      "section": "27",
      "title": "Стаття 27. Експерт екологічної експертизи",
      "content": "Експертом екологічної експертизи може бути спеціаліст, який\nмає вищу освіту, відповідну спеціальність, кваліфікацію і\nпрофесійні знання, володіє навичками аналізу експертної інформації\nі методикою еколого-експертної оцінки, а також має практичний\nдосвід у відповідній галузі не менше трьох років."
    },
    {
      "provision_ref": "art28",
      "section": "28",
      "title": "Стаття 28. Права експерта державної екологічної експертизи",
      "content": "Експерт державної екологічної експертизи має право:\n1) одержувати на свою вимогу відомості та матеріали,\nнеобхідні для проведення екологічної експертизи;\n2) ставити питання про відхилення поданих на екологічну\nекспертизу матеріалів, які не відповідають вимогам\nприродоохоронного законодавства, екологічним стандартам і\nнормативам та врахування яких потребує додаткових досліджень,\nпошукових робіт чи виділення додаткових капіталовкладень;\n3) вносити пропозиції про залучення до проведення екологічної\nекспертизи висококваліфікованих спеціалістів, науковців, створення\nналежної матеріально-технічної та інформаційної бази;\n4) на викладення особистої думки щодо висновків проведеної\nекологічної експертизи."
    },
    {
      "provision_ref": "art29",
      "section": "29",
      "title": "Стаття 29. Обов'язки експерта екологічної експертизи",
      "content": "Експерт екологічної експертизи зобов'язаний:\n1) дотримувати встановлених строків та порядку здійснення\nекологічної експертизи, норм і вимог законодавства про охорону\nнавколишнього природного середовища, раціональне використання і\nвідтворення природних ресурсів, забезпечення екологічної безпеки;\n2) забезпечувати всебічне, комплексне, об'єктивне, якісне і\nефективне проведення екологічної експертизи;\n3) своєчасно готувати обгрунтовані та об'єктивні висновки;\n4) обгрунтовувати пропозиції про повернення документації на\nоб'єкти екологічної експертизи на доопрацювання;\n5) вносити відповідні пропозиції щодо вдосконалення форм і\nметодів проведення екологічної експертизи;\n6) заявляти самовідвід за наявності особистої\nзаінтересованості щодо конкретного об'єкта екологічної експертизи.\nСтаття 30. Гарантії незалежності експерта екологічної\nекспертизи\nНезалежність експерта екологічної експертизи забезпечується:\n1) проведенням екологічної експертизи у встановленому\nзаконодавством порядку;\n2) виконанням еколого-експертних функцій відповідно до вимог\nзаконодавства незалежно від розпоряджень посадових осіб державних\nорганів, об'єднань громадян та інших формувань;\n3) свободою вибору форм і методів еколого-експертного аналізу\nі оцінки та викладення особистої думки з питань проведеного\nаналізу;\n4) забороною втручатися будь-кому в проведення екологічної\nекспертизи, за винятком випадків порушення експертом вимог\nзаконодавства;\n5) захистом порушених прав експерта у встановленому\nзаконодавством порядку.\nР о з д і л V\n\nПРАВА ТА ОБОВ'ЯЗКИ ЗАМОВНИКІВ ЕКОЛОГІЧНОЇ ЕКСПЕРТИЗИ"
    },
    {
      "provision_ref": "art31",
      "section": "31",
      "title": "Стаття 31. Права замовників екологічної експертизи",
      "content": "Замовники екологічної експертизи мають право:\n1) порушувати відповідні клопотання та одержувати\nконсультації;\n2) надавати суб'єктам екологічної експертизи письмові чи усні\nпояснення, зауваження, пропозиції щодо об'єктів екологічної\nекспертизи чи з окремих їх рішень та обгрунтувань;\n3) знайомитися з висновками екологічної експертизи;\n4) клопотати про проведення додаткової екологічної\nекспертизи;\n5) одержувати інформацію про хід проведення екологічної\nекспертизи;\n6) здійснювати й інші функції в галузі екологічної експертизи\nв порядку, встановленому законодавством."
    },
    {
      "provision_ref": "art32",
      "section": "32",
      "title": "Стаття 32. Обов'язки замовників екологічної експертизи",
      "content": "Замовники екологічної експертизи зобов'язані:\n1) подавати на екологічну експертизу необхідні матеріали на\nоб'єкти екологічної експертизи і висновки щодо попередньої оцінки\nїх впливу на навколишнє природне середовище; { Пункт 1 статті 32\nіз змінами, внесеними згідно із Законом N 1642-III ( 1642-14 ) від\n06.04.2000 }\n2) сприяти суб'єктам екологічної експертизи в об'єктивному і\nкомплексному розгляді об'єктів екологічної експертизи та їх\nнауково обгрунтованій оцінці;\n3) надавати суб'єктам екологічної експертизи необхідні\nдодаткові відомості та матеріали;\n4) своєчасно вносити до документації на об'єкти екологічної\nекспертизи необхідні корективи і зміни, що не потребують\nконструктивних досліджень і розрахунків, оплачувати виконані\nеколого-експертні роботи згідно з договорами;\n5) виконувати вимоги висновків екологічної експертизи;\n6) вирішувати інші питання відповідно до законодавства\nУкраїни.\nР о з д і л VI\n\nПОРЯДОК ПРОВЕДЕННЯ ЕКОЛОГІЧНОЇ ЕКСПЕРТИЗИ"
    },
    {
      "provision_ref": "art33",
      "section": "33",
      "title": "Стаття 33. Процедура проведення екологічної експертизи",
      "content": "Процедура проведення екологічної експертизи передбачає\nвирішення еколого-експертними органами чи формуваннями завдань\nекспертного дослідження і оцінку об'єктів екологічної експертизи,\nпідготовку обгрунтованого об'єктивного еколого-експертного\nвисновку.\nПроцедура проведення екологічної експертизи передбачає:\n1) перевірку наявності та повноти необхідних матеріалів і\nреквізитів на об'єкти екологічної експертизи та створення\nеколого-експертних комісій (груп) відповідно до вимог\nзаконодавства (підготовча стадія);\n2) аналітичне опрацювання матеріалів екологічної експертизи,\nв разі необхідності натурні обстеження і проведення на їх основі\nпорівняльного аналізу і часткових оцінок ступеня екологічної\nбезпеки, достатності та ефективності екологічних обгрунтувань\nдіяльності об'єктів екологічної експертизи (основна стадія);\n3) узагальнення окремих експертних досліджень одержаної\nінформації та наслідків діяльності об'єктів експертизи, підготовку\nвисновку екологічної експертизи та подання його заінтересованим\nорганам і особам (заключна стадія).\nСтаття 34. Умови і підстави проведення державної\nекологічної експертизи\nДержавна екологічна експертиза проводиться у разі:\n1) наявної або можливої потенційної небезпеки об'єктів\nекологічної експертизи для навколишнього природного середовища;\n{ Пункт 1 частини першої статті 34 із змінами, внесеними згідно із\nЗаконом N 1642-III ( 1642-14 ) від 06.04.2000 }\n2) прийняття відповідного рішення Кабінетом Міністрів\nУкраїни, Радою міністрів Автономної Республіки Крим, місцевими\nвиконавчими комітетами сільських, селищних, міських рад, судом та\nправоохоронними органами відповідно до законодавства;\n3) обумовленості загальнодержавними екологічними інтересами.\nДержавна екологічна експертиза видів діяльності та об'єктів,\nщо становлять підвищену екологічну небезпеку, проводиться після\nоголошення замовником через засоби масової інформації Заяви про\nекологічні наслідки діяльності і подання еколого-експертним\nорганам комплекту документів з обгрунтуванням оцінки впливу на\nнавколишнє природне середовище.\nПорядок передачі документації на державну екологічну\nекспертизу визначається Кабінетом Міністрів України."
    },
    {
      "provision_ref": "art35",
      "section": "35",
      "title": "Стаття 35. Заява про екологічні наслідки діяльності",
      "content": "Заява про екологічні наслідки діяльності повинна містити\nвідомості про:\nа) заплановану діяльність, мету і шляхи її здійснення;\nб) суттєві фактори, що впливають чи можуть впливати на стан\nнавколишнього природного середовища з урахуванням можливості\nвиникнення надзвичайних екологічних ситуацій;\nв) кількісні та якісні показники оцінки рівнів екологічного\nризику запланованої діяльності, а також заходи, що гарантують\nвпровадження діяльності відповідно до екологічних стандартів і\nнормативів;\nг) інформування громадськості щодо запланованої діяльності,\nїї мету і шляхи її здійснення.\nСтаття 36. Вимоги до матеріалів оцінки впливу на\nнавколишнє природне середовище\nУ матеріалах оцінки впливу на навколишнє природне середовище\nзапланованої чи здійснюваної діяльності обгрунтовуються її\nдоцільність та способи реалізації, можливі альтернативні варіанти\nрішень, характеристика стану навколишнього природного середовища\nтериторії, види та рівні впливу на нього в нормальних і\nекстремальних умовах, можливі зміни його якісного стану,\nеколого-економічні наслідки діяльності, заходи щодо зменшення\nрівня екологічного ризику і забезпечення вимог екологічної\nбезпеки."
    },
    {
      "provision_ref": "art37",
      "section": "37",
      "title": "Стаття 37. Шляхи проведення державної екологічної експертизи",
      "content": "Державна екологічна експертиза проводиться шляхом:\n1) аналізу і оцінки об'єктів екологічної експертизи - групами\nспеціалістів еколого-експертних підрозділів чи спеціалізованих\nустанов і організацій центрального органу виконавчої влади, що\nреалізує державну політику у сфері охорони навколишнього\nприродного середовища, обласних, Київської, Севастопольської\nміських державних адміністрацій, а на території Автономної\nРеспубліки Крим - органу виконавчої влади Автономної Республіки\nКрим з питань охорони навколишнього природного середовища, із\nзалученням інших органів виконавчої влади;\n2) еколого-експертних досліджень і оцінки об'єктів\nекологічної експертизи - спеціально створюваними комісіями із\nзалученням фахівців - практиків та науковців інших підприємств,\nустанов і організацій;\n4) залучення на договірних засадах інших спеціалізованих\nорганізацій для попереднього експертного розгляду та підготовки\nвідповідних пропозицій.\nЕкспертиза проектів будівництва проводиться відповідно до\nстатті 31 Закону України \"Про регулювання містобудівної\nдіяльності\" ( 3038-17 ).\nСтаття 38. Строки проведення державної екологічної\nекспертизи\nГраничні строки проведення державної екологічної експертизи\nоб'єктів:\n1) групами спеціалістів еколого-експертних підрозділів,\nустанов чи організацій центрального органу виконавчої влади, що\nреалізує державну політику у сфері охорони навколишнього\nприродного середовища, обласних, Київської, Севастопольської\nміських державних адміністрацій, а на території Автономної\nРеспубліки Крим - органу виконавчої влади Автономної Республіки\nКрим з питань охорони навколишнього природного середовища, із\nзалученням інших органів виконавчої влади - до 45 календарних днів\nз продовженням у разі потреби до 60 днів, а у виняткових випадках,\nзалежно від складності проблеми, - до 120 днів;\n2) спеціально створеними спеціалізованими організаціями - до\n90 календарних днів;\n3) за доопрацьованими матеріалами відповідно до висновків\nпопередньої екологічної експертизи - до 30 календарних днів.\nПочатком державної екологічної експертизи вважається день\nподання еколого-експертному органу комплекту необхідних матеріалів\nі документів, а у разі необхідності - і додаткової\nнауково-дослідної інформації з тих питань, що виникли під час\nпроведення експертизи."
    },
    {
      "provision_ref": "art39",
      "section": "39",
      "title": "Стаття 39. Висновки державної екологічної експертизи",
      "content": "Висновки державної екологічної експертизи повинні містити\nоцінку екологічної допустимості і можливості прийняття рішень щодо\nоб'єкта екологічної експертизи та враховувати соціально-економічні\nнаслідки.\nПозитивні висновки державної екологічної експертизи після\nзатвердження їх центральним органом виконавчої влади, що реалізує\nдержавну політику у сфері охорони навколишнього природного\nсередовища, обласними, Київською, Севастопольською міськими\nдержавними адміністраціями, а на території Автономної Республіки\nКрим - органом виконавчої влади Автономної Республіки Крим з\nпитань охорони навколишнього природного середовища є підставою для\nвідкриття фінансування проектів і програм чи діяльності.\nРеалізація проектів і програм чи діяльності без позитивних\nвисновків державної екологічної експертизи забороняється.\nВ разі негативної оцінки об'єктів державної екологічної\nекспертизи замовник зобов'язаний забезпечити їх доопрацювання\nвідповідно до вимог еколого-експертного висновку і своєчасну\nпередачу матеріалів на додаткову державну екологічну експертизу.\nСтаття 40. Строк дії висновків державної екологічної\nекспертизи\nПозитивний висновок державної екологічної експертизи є\nдійсним протягом трьох років від дня його видачі.\nЯкщо за цей час не розпочато реалізацію рішення щодо об'єкта\nдержавної екологічної експертизи, то він підлягає новій державній\nекологічній експертизі.\nСтаття 41. Оголошення Заяви про проведення громадської\nекологічної експертизи\nЗ метою інформування населення та погодження дій з іншими\nоб'єднаннями громадян суб'єкти громадської екологічної експертизи\nоголошують через засоби масової інформації Заяву про проведення\nгромадської екологічної експертизи, в якій зазначаються відомості\nпро склад громадського еколого-експертного формування, перелік\nспеціалістів, залучених до участі в експертизі, об'єкт екологічної\nекспертизи, строки її проведення.\nЗаява про проведення громадської екологічної експертизи\nподається до відповідних місцевих рад, органів виконавчої влади та\nдержавної екологічної експертизи."
    },
    {
      "provision_ref": "art42",
      "section": "42",
      "title": "Стаття 42. Висновки громадської екологічної експертизи",
      "content": "Висновки громадської екологічної експертизи можуть бути\nвисвітлені у засобах масової інформації і надіслані відповідним\nрадам, місцевим органам виконавчої влади, органам державної\nекологічної експертизи, іншим заінтересованим органам і особам та\nзамовникам об'єктів екологічної експертизи, стосовно яких вона\nпроводилася.\nВисновки громадської екологічної експертизи можуть\nвраховуватися при проведенні державної екологічної експертизи, а\nтакож органами, що приймають рішення про реалізацію об'єкта\nекспертизи."
    },
    {
      "provision_ref": "art43",
      "section": "43",
      "title": "Стаття 43. Зміст висновків екологічної експертизи",
      "content": "Висновки екологічної експертизи складаються з вступної\n(протокольної), констатуючої (описової) та заключної\n(оціночно-узагальнюючої) частин.\nУ вступній частині містяться дані про орган, що проводив\nекологічну експертизу, склад експертів, час проведення,\nнайменування об'єкта екологічної експертизи, його кількісні та\nякісні показники, відомості про виконавців і замовників\nекологічної експертизи та про орган, який приймає рішення щодо\nреалізації об'єкта екологічної експертизи.\nУ констатуючій частині подається коротка характеристика видів\nзапланованої чи здійснюваної діяльності, її впливу на стан\nнавколишнього природного середовища, ступеня екологічного ризику\nвідповідних заходів, спрямованих на нейтралізацію і запобігання\nцьому впливові, забезпечення вимог екологічної безпеки, охорону\nнавколишнього природного середовища, раціональне використання і\nвідтворення природних ресурсів. { Частина третя статті 43 із\nзмінами, внесеними згідно із Законом N 1642-III ( 1642-14 ) від\n06.04.2000 }\nУ заключній частині містяться узагальнена оцінка об'єкта\nекологічної експертизи, зауваження і пропозиції щодо вдосконалення\nобгрунтування його екологічного впливу, висновки щодо схвалення,\nповернення на доопрацювання чи відхилення його від подальшого\nеколого-експертного розгляду з посиланням на відповідні нормативні\nдокументи та щодо можливості прийняття рішення про подальшу\nреалізацію об'єкта екологічної експертизи.\nСтаття 44. Оскарження висновків державної екологічної\nекспертизи\nЮридичні особи, заінтересовані в спростуванні висновків\nдержавної екологічної експертизи або їх окремих положень, подають\nобгрунтовану заяву до відповідних рад, органів виконавчої влади,\nдержавної екологічної експертизи та інших органів, які приймали\nрішення про проведення такої експертизи. В разі відмови у розгляді\nзаяви вони мають право звернутися до суду. Відповідні ради, органи\nдержавної екологічної експертизи, інші органи, які приймали\nрішення про проведення державної екологічної експертизи,\nзобов'язані в місячний строк розглянути подану заяву і за\nнаявності підстав призначити проведення додаткової державної\nекологічної експертизи із залученням незалежних експертів.\nОскарження висновків державної екологічної експертизи не припиняє\nїх дії.\nВисновки додаткової державної екологічної експертизи є\nостаточними для прийняття відповідним органом рішення щодо\nподальшої реалізації об'єкта екологічної експертизи.\nСтаття 45. Визнання висновків державної екологічної\nекспертизи недійсними\nВисновки державної екологічної експертизи можуть бути визнані\nнедійсними в судовому порядку в разі:\n1) порушення вимог законодавства про проведення державної\nекологічної експертизи;\n2) недотримання державних санітарних норм, правил,\nгігієнічних нормативів, будівельних норм і правил, вимог щодо\nохорони навколишнього природного середовища, використання\nприродних ресурсів та забезпечення екологічної безпеки;\n3) неврахування важливих достовірних відомостей про стан\nекологічної ситуації, що склалася в районі (місці) реалізації\nоб'єкта екологічної експертизи, який може негативно впливати на\nстан навколишнього природного середовища, природних ресурсів,\nздоров'я людей;\n4) порушення прав учасників еколого-експертного процесу, якщо\nце призвело до неправдивого висновку екологічної експертизи.\nСтаття 46. Оскарження рішень, прийнятих на підставі\nвисновків державної екологічної експертизи\nРішення, прийняті відповідними органами на підставі висновків\nдержавної екологічної експертизи, можуть бути оскаржені\nзаінтересованими юридичними та фізичними особами до відповідних\nвищих органів протягом місяця від дня їх прийняття, а в разі\nнезгоди з рішеннями цих органів - в судовому порядку відповідно до\nзаконодавства України.\nР о з д і л VII\n\nФІНАНСУВАННЯ ЕКОЛОГІЧНОЇ ЕКСПЕРТИЗИ"
    },
    {
      "provision_ref": "art47",
      "section": "47",
      "title": "Стаття 47. Фінансування державної екологічної експертизи",
      "content": "Фінансування державної екологічної експертизи здійснюється її\nзамовником.\nДержавні екологічні експертизи об'єктів, що реалізуються за\nрахунок державних капіталовкладень, фінансуються за рахунок\nдержавного бюджету.\nФінансування державної екологічної експертизи екологічних\nситуацій та екологічно небезпечних діючих об'єктів і комплексів,\nщо проводиться за рішенням Кабінету Міністрів України, Ради\nміністрів Автономної Республіки Крим, місцевих виконавчих\nкомітетів сільських, селищних, міських рад, здійснюється\nвідповідно за рахунок коштів державного бюджету, місцевих\nбюджетів, а також відповідних позабюджетних фондів охорони\nнавколишнього природного середовища.\nКошти на проведення державної екологічної експертизи\nоб'єктів, які фінансуються за рахунок її замовників чи державних\nкапіталовкладень, виділяються в межах лімітів проектно-кошторисної\nдокументації згідно з нормативами, що встановлюються Кабінетом\nМіністрів України."
    },
    {
      "provision_ref": "art48",
      "section": "48",
      "title": "Стаття 48. Фінансування інших екологічних експертиз",
      "content": "Замовники інших екологічних експертиз, особи, заінтересовані\nв проведенні додаткових експертиз, а також підприємства, установи\nта організації, що експлуатують екологічно небезпечні об'єкти, які\nнегативно впливають на стан навколишнього природного середовища і\nздоров'я людей, проводять екологічні експертизи за свій рахунок\nзгідно з договорами."
    },
    {
      "provision_ref": "art49",
      "section": "49",
      "title": "Стаття 49. Фінансування громадської екологічної експертизи",
      "content": "Фінансування громадської екологічної експертизи здійснюється\nза рахунок коштів об'єднань громадян, громадських природоохоронних\nта інших фондів, а також цільових добровільних грошових внесків\nгромадян, підприємств, установ і організацій.\nР о з д і л VIII\n\nВІДПОВІДАЛЬНІСТЬ ЗА ПОРУШЕННЯ ЗАКОНОДАВСТВА\nПРО ЕКОЛОГІЧНУ ЕКСПЕРТИЗУ"
    },
    {
      "provision_ref": "art50",
      "section": "50",
      "title": "Стаття 50. Правопорушення в галузі екологічної експертизи",
      "content": "Правопорушеннями в галузі екологічної експертизи є:\n1) порушення встановленого законодавством порядку проведення\nекологічної експертизи;\n2) надання свідомо неправдивих відомостей про екологічні\nнаслідки діяльності об'єкта екологічної експертизи;\n3) надання дозволів на спеціальне природокористування;\nфінансування та реалізація проектів і програм чи діяльності, які\nможуть негативно впливати на стан навколишнього природного\nсередовища без позитивного висновку екологічної експертизи;\n{ Пункт 3 частини першої статті 50 із змінами, внесеними згідно із\nЗаконом N 1642-III ( 1642-14 ) від 06.04.2000 }\n4) здійснення екологічної експертизи неправоздатними\nпідприємствами, установами, організаціями, об'єднаннями громадян\nта іншими формуваннями;\n5) недотримання під час реалізації об'єкта експертизи вимог\nщодо охорони навколишнього природного середовища, використання\nприродних ресурсів та забезпечення екологічної безпеки відповідно\nдо висновку державної екологічної експертизи;\n6) незаконне втручання будь-кого у проведення екологічної\nекспертизи;\n7) ухилення від надання на законну вимогу державних\nеколого-експертних органів і формувань необхідних відомостей і\nматеріалів;\n8) підготовка свідомо неправдивого висновку державної\nекологічної експертизи.\nОсоби, винні в порушенні законодавства в галузі екологічної\nекспертизи, притягаються відповідно до дисциплінарної,\nадміністративної, цивільної чи кримінальної відповідальності.\nЗаконодавством України може бути встановлено відповідальність\nі за інші правопорушення в галузі екологічної експертизи.\nР о з д і л IX\n\nМІЖНАРОДНЕ СПІВРОБІТНИЦТВО В ГАЛУЗІ ЕКОЛОГІЧНОЇ\nЕКСПЕРТИЗИ\nСтаття 51. Міжнародне співробітництво в галузі екологічної\nекспертизи\nМіжнародне співробітництво в галузі екологічної експертизи\nздійснюється відповідно до міжнародних договорів.\nЯкщо міжнародним договором, згода на обов'язковість якого\nнадана Верховною Радою України, встановлено інші правила, ніж ті,\nщо передбачені законодавством України про охорону навколишнього\nприродного середовища, то застосовуються правила міжнародного\nдоговору України. { Частина друга статті 51 із змінами, внесеними\nзгідно із Законом N 1642-III ( 1642-14 ) від 06.04.2000 }\nМіжнародні екологічні експертизи регламентуються міжнародними\nдоговорами."
    }
  ],
  "definitions": []
}