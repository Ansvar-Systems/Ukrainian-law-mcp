{
  "id": "ua-law-2881-14",
  "type": "statute",
  "title": "Закон України (2881-14)",
  "title_en": "",
  "short_name": "2881-14",
  "status": "in_force",
  "issued_date": "2001-12-13",
  "url": "https://zakon.rada.gov.ua/laws/show/2881-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до Закону України\n\"Про патентування деяких видів\nпідприємницької діяльності\"\n( Відомості Верховної Ради України (ВВР), 2002, N 14, ст.93 )\n\nВерховна Рада України п о с т а н о в л я є :\nI. Внести до Закону України \"Про патентування деяких видів\nпідприємницької діяльності\" ( 98/96-ВР ) (Відомості Верховної Ради\nУкраїни, 1996 р., N 20, ст. 82; 1998 р., N 30-31, ст. 193;\n1999 р., N 38, ст. 345) такі зміни:\n1. Перше речення частини першої статті 3-2 викласти у такій\nредакції:\n\"1. Спеціальний торговий патент може бути придбаний суб'єктом\nпідприємницької діяльності, який займається видами діяльності,\nвизначеними в статтях 3 і 3-1 цього Закону, і обсяг реалізації\nтоварів (робіт, послуг) якого не перевищує 1 млн. гривень за рік\".\n2. У статті 7-1:\n1) у частині першій:\nабзац другий викласти у такій редакції:\n\"податок на додану вартість, крім податку з операцій ввезення\n(пересилання) товарів на митну територію України або отримання від\nнерезидентів робіт (послуг) для їх використання або споживання на\nмитній території України\";\nабзац четвертий викласти у такій редакції:\n\"податок на прибуток підприємств, крім податку з доходів,\nотриманих у вигляді дивідендів, процентів, роялті, та доходів від\nфрахту транспортних засобів\";\nабзац десятий виключити;\n2) частину другу виключити;\n3) абзац перший частини п'ятої викласти у такій редакції:\n\"5. Суб'єкти підприємницької діяльності - фізичні особи, які\nпридбали спеціальний торговий патент, зобов'язані вести книгу\nобліку доходів і витрат у порядку, встановленому центральним\nподатковим органом\".\n3. Абзац другий частини першої статті 8 викласти у такій\nредакції:\n\"за порушення строків сплати або неповне внесення чергових\nплатежів нараховується пеня на суму податкового боргу (включаючи\nсуму штрафних санкцій за їх наявності) з розрахунку 120 відсотків\nрічних облікової ставки Національного банку України на день\nвиникнення такого податкового боргу або на день його (частини)\nпогашення, залежно від того, яка з величин таких ставок є більшою,\nза кожний календарний день прострочення у його сплаті\".\n4. Останнє речення частини п'ятої статті 9 викласти у такій\nредакції:\n\"Експеримент припиняється у встановленому Кабінетом Міністрів\nУкраїни порядку, але не раніше одного року після його початку\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 13 грудня 2001 року\nN 2881-III\n\nПро внесення змін до Закону України \"Про патентування деяких видів підприємницької діяльності\"\nЗакон України від 13.12.2001 № 2881-III\n\nВтрата чинності від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/2881-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}