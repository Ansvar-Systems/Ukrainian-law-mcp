{
  "id": "ua-law-758-14",
  "type": "statute",
  "title": "Закон України (758-14)",
  "title_en": "",
  "short_name": "758-14",
  "status": "in_force",
  "issued_date": "1999-06-17",
  "url": "https://zakon.rada.gov.ua/laws/show/758-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Основні поняття і терміни",
      "content": "Для цілей цього Закону вживаються такі поняття і терміни:\nбурякоцукровий комплекс - сукупність господарюючих суб'єктів\nусіх форм власності, які вирощують цукрові буряки, займаються їх\nпереробкою на цукор і здійснюють його реалізацію;\nдекларування наявності цукру - подання суб'єктами\nпідприємницької діяльності, які виробляють цукор і зберігають його\nдля подальшої реалізації, здійснюють оптову чи роздрібну торгівлю\nцукром, декларації про обсяг цукру, що перебуває у їх власності;\n{ Статтю 1 доповнено новим абзацом згідно із Законом N 3039-VI\n( 3039-17 ) від 17.02.2011 }\nквота поставки цукру на внутрішній ринок (квота \"А\") -\nмаксимальна кількість цукру для поставки на внутрішній ринок з\n1 вересня поточного року до 1 вересня наступного року для\nзадоволення внутрішніх потреб;\nмінімальна ціна на цукрові буряки - нижня межа ціни при\nукладанні угод купівлі-продажу цукрових буряків для виробництва\nцукру в межах квоти \"А\"; { Абзац статті 1 із змінами, внесеними\nзгідно із Законом N 403-V ( 403-16 ) від 30.11.2006 }\nмінімальна ціна на цукор - нижня межа ціни при укладанні угод\nкупівлі-продажу на внутрішньому ринку України в обсягах квоти \"А\";\nоптова торгівля цукром - діяльність з придбання та продажу\nцукру для його наступної реалізації підприємствам роздрібної\nторгівлі, іншим суб'єктам підприємницької діяльності;\nроздрібна торгівля цукром - діяльність з продажу цукру\nгромадянам та іншим споживачам для їх особистого некомерційного\nвикористання незалежно від форми розрахунків.\nСтаття 2. Державне регулювання виробництва цукру та\nвирощування цукрових буряків\n1. Обсяги виробництва цукру, що поставляється на внутрішній\nринок України, обмежуються квотою \"А\".\n2. Граничні розміри квоти \"А\" визначаються щорічно Кабінетом\nМіністрів України.\n3. Обсяги виробництва цукру в межах квоти \"А\" розподіляються\nміж цукровими заводами центральним органом виконавчої влади, що\nзабезпечує формування державної аграрної політики, на конкурсних\nумовах. Розподіл обсягів виробництва цукру в межах квоти \"А\"\nздійснюється не пізніше 1 січня поточного року.\n4. Порядок та умови розподілу обсягів виробництва цукру в\nмежах квоти \"А\" визначаються Кабінетом Міністрів України.\n5. Обсяги вирощування цукрових буряків для виробництва цукру\nв межах квоти \"А\" визначаються щорічно центральним органом\nвиконавчої влади, що забезпечує формування державної аграрної\nполітики, і розподіляються обласними та районними державними\nадміністраціями на конкурсних умовах."
    },
    {
      "provision_ref": "art3",
      "section": "3",
      "title": "Стаття 3. Державне регулювання реалізації цукру",
      "content": "3. Роздрібна торгівля цукром може здійснюватися виключно\nособами, які зареєстровані як суб'єкти підприємницької діяльності\nу порядку, встановленому законодавством України.\n5. Для стабільного забезпечення потреб внутрішнього ринку\nцукром протягом року та недопущення значних сезонних коливань ціни\nна нього визначаються квартальні та місячні обсяги реалізації\nцукру.\n8. Облік операцій з реалізації цукру з квоти \"А\" здійснюється\nв порядку, визначеному Кабінетом Міністрів України.\n9. Захист вітчизняних виробників від імпорту цукру та\nпродуктів з підвищеним вмістом цукру здійснюється відповідно до\nзаконодавства України.\n10. Ввезення цукру в Україну фізичними особами здійснюється\nлише в обсягах, що необхідні для власного споживання, граничні\nрозміри якого визначаються Кабінетом Міністрів України."
    },
    {
      "provision_ref": "art3-1",
      "section": "3-1",
      "title": "Стаття 3-1. Декларування наявності цукру",
      "content": "1. Декларування наявності цукру є обов'язковим для всіх\nсуб'єктів підприємницької діяльності незалежно від форми\nвласності, які виробляють цукор і зберігають його для подальшої\nреалізації, здійснюють оптову чи роздрібну торгівлю цукром.\n2. Порядок декларування наявності цукру ( 851-2011-п )\nвизначається Кабінетом Міністрів України.\n3. Дані про суб'єктів підприємницької діяльності та обсяг\nцукру, що перебуває у їх власності, зазначені у відповідній\nдекларації, є конфіденційними.\n4. Суб'єкти підприємницької діяльності несуть\nвідповідальність за повноту і достовірність даних, зазначених у\nдекларації про обсяг цукру, що перебуває у їх власності,\nвідповідно до законів.\nСтаття 4. Органи, які здійснюють регулювання виробництва і\nреалізації цукру\n1. Заходи щодо регулювання виробництва і реалізації цукру\nвизначає Кабінет Міністрів України.\n2. Заходи щодо регулювання виробництва і реалізації цукру\nздійснює центральний орган виконавчої влади, що реалізує державну\nаграрну політику. { Абзац перший частини другої статті 4 із\nзмінами, внесеними згідно із Законом N 5462-VI ( 5462-17 ) від\n16.10.2012 }\nРішення центрального органу виконавчої влади, що забезпечує\nформування державної аграрної політики, підлягають державній\nреєстрації у встановленому законодавством порядку і є\nобов'язковими для виконання всіма суб'єктами підприємницької\nдіяльності. { Абзац другий частини другої статті 4 із змінами,\nвнесеними згідно із Законом N 5462-VI ( 5462-17 ) від 16.10.2012 }"
    },
    {
      "provision_ref": "art5",
      "section": "5",
      "title": "Стаття 5. Закупівля цукру для забезпечення державних потреб",
      "content": "1. Обсяги закупівлі цукру для задоволення внутрішніх\nдержавних потреб визначаються щорічно Кабінетом Міністрів України.\nЗакупівля цукру для задоволення державних потреб здійснюється\nпідприємствами, уповноваженими Кабінетом Міністрів України.\n2. Відносини між підприємствами, що здійснюють закупівлю\nцукру для державних потреб, і виробниками цукру регулюються\nнормами законодавства України та положеннями угод, що між ними\nукладаються.\n3. Закупівля цукру для задоволення державних потреб\nздійснюється за умови попереднього фінансування витрат виробників\nцукру та цукрових буряків у межах мінімальних цін на відповідну\nпродукцію, встановлених згідно з порядком, що передбачений цим\nЗаконом. У межах попереднього фінансування зазначених витрат може\nзастосовуватися державне матеріально-технічне забезпечення\nвиробників цукру та вирощування цукрових буряків.\nОбсяги і порядок попереднього фінансування та державного\nматеріально-технічного забезпечення виробників цукру та цукрових\nбуряків передбачаються Державним бюджетом України.\nПри цьому попереднє фінансування витрат виробників цукрових\nбуряків здійснюється в такому порядку:\n40 відсотків - до початку весняних польових робіт;\n60 відсотків - до початку сезону збирання цукрових буряків.\n4. Грошові розрахунки між підприємствами, що закуповують\nцукор для задоволення державних потреб, і виробниками цукру та\nцукрових буряків здійснюються через центральний орган виконавчої\nвлади, що реалізує державну політику у сфері казначейського\nобслуговування бюджетних коштів."
    },
    {
      "provision_ref": "art6",
      "section": "6",
      "title": "Стаття 6. Ціноутворення в бурякоцукровому комплексі",
      "content": "( Положення статті 6 стосовно запровадження мінімальної ціни\nна цукор визнанно конституційним згідно з Рішенням Конституційного\nСуду N 10-рп/2004 ( v010p710-04 ) від 15.04.2004 )\n1. Мінімальна ціна на цукрові буряки, які поставляються для\nвиробництва цукру квоти \"А\", і мінімальна ціна на цукор квоти \"А\"\nвизначаються щорічно Кабінетом Міністрів України за пропозиціями\nцентрального органу виконавчої влади, що забезпечує формування\nдержавної аграрної політики, з урахуванням базисної цукристості.\n{ Частина перша статті 6 із змінами, внесеними згідно із Законами\nN 403-V ( 403-16 ) від 30.11.2006, N 5462-VI ( 5462-17 ) від\n16.10.2012 }\n2. Мінімальна ціна на цукрові буряки, які поставляються для\nвиробництва цукру квоти \"А\", і мінімальна ціна на цукор квоти \"А\"\nвстановлюються щорічно до 1 січня поточного року із застосуванням\nщомісячних індексів інфляції.\n3. Мінімальні ціни на цукор і цукрові буряки встановлюються\nна рівні, що забезпечує прибутковість виробництва відповідних\nвидів продукції.\n4. У разі зміни кон'юнктури ринку цукру протягом\nмаркетингового року Кабінет Міністрів України може вносити зміни\nщодо рівня мінімальних цін за пропозицією центрального органу\nвиконавчої влади, що забезпечує формування державної аграрної\nполітики.\nСтаття 7. Відносини між учасниками бурякоцукрового\nкомплексу\nВідносини між цукровими заводами, бурякосіючими\nгосподарствами та іншими суб'єктами бурякоцукрового комплексу\nздійснюються на основі господарських договорів, які укладаються\nміж ними відповідно до цього Закону.\nТипові умови господарських договорів, що затверджуються\nКабінетом Міністрів України, є обов'язковими до застосування у\nвідносинах між цукровими заводами, бурякосіючими господарствами та\nіншими суб'єктами бурякоцукрового комплексу всіх форм власності.\n{ Частина друга статті 7 із змінами, внесеними згідно із Законом\nN 5462-VI ( 5462-17 ) від 16.10.2012 }"
    },
    {
      "provision_ref": "art8",
      "section": "8",
      "title": "Стаття 8. Кредитування товаровиробників",
      "content": "З метою недопущення спаду виробництва цукру в Україні та\nстворення умов для нарощування обсягів його виробництва\nздійснюється пільгове державне кредитування виробників цукру та\nцукрових буряків.\nОбсяги коштів, що призначаються для надання кредитів\nвиробникам цукру та цукрових буряків, визначаються Державним\nбюджетом України на поточний рік.\nУмови та порядок надання таких кредитів, терміни та порядок\nїх повернення встановлюються Кабінетом Міністрів України.\nСтаття 9. Контроль за виконанням цього Закону та\nвідповідальність за його порушення\n1. Контроль за виконанням умов виробництва та реалізації\nцукру, що встановлені цим Законом, здійснюється центральним\nорганом виконавчої влади, що реалізує державну аграрну політику.\n{ Частина перша статті 9 із змінами, внесеними згідно із Законом\nN 5462-VI ( 5462-17 ) від 16.10.2012 }\n2. За порушення норм цього Закону юридичні та фізичні особи\nпритягаються до відповідальності згідно з законами України.\n3. У разі поставок цукру на внутрішній ринок понад\nвстановлену квоту або реалізації його за цінами, що нижчі від\nвизначеної мінімальної ціни, з суб'єкта підприємницької діяльності\nстягується штраф у розмірі подвійної вартості цукру, реалізація\nякого здійснена з порушенням встановленого порядку.\nУ разі неподання або несвоєчасного подання суб'єктами\nпідприємницької діяльності декларації про обсяг цукру, що\nперебуває у їх власності, чи зазначення у декларації неповних або\nнедостовірних даних з таких суб'єктів стягується штраф у розмірі\nвід десяти до двохсот неоподатковуваних мінімумів доходів\nгромадян. { Частину третю статті 9 доповнено новим абзацом згідно\nіз Законом N 3039-VI ( 3039-17 ) від 17.02.2011 }\nЗазначені штрафи стягуються до місцевого бюджету за місцем\nреєстрації суб'єкта підприємницької діяльності, винного в\nпорушенні норм цього Закону. { Абзац третій частини третьої статті\n9 із змінами, внесеними згідно із Законом N 3039-VI ( 3039-17 )\nвід 17.02.2011 }\nРішення про стягнення штрафів приймаються судом. { Абзац\nчастини третьої статті 9 із змінами, внесеними згідно із Законами\nN 762-IV ( 762-15 ) від 15.05.2003, N 5462-VI ( 5462-17 ) від\n16.10.2012 }\n4. Дії центрального органу виконавчої влади, що забезпечує\nформування державної аграрної політики, центрального органу\nвиконавчої влади, що реалізує державну аграрну політику, можуть\nбути оскаржені до суду згідно з порядком, встановленим законом\nУкраїни."
    },
    {
      "provision_ref": "art10",
      "section": "10",
      "title": "Стаття 10. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України в місячний термін після\nнабрання чинності цим Законом:\nподати на розгляд Верховної Ради України пропозиції щодо\nприведення законодавчих актів України у відповідність із цим\nЗаконом;\nпривести свої рішення у відповідність із цим Законом;\nзабезпечити приведення міністерствами та іншими центральними\nорганами виконавчої влади своїх нормативно-правових актів у\nвідповідність із цим Законом;\nвизначити перелік органів, які здійснюють повноваження у\nсфері державного регулювання виробництва і реалізації цукру, та\nзатвердити нормативно-правові акти, що необхідні для виконання\nцього Закону;\nрозробити та прийняти нормативні акти, що стосуються порядку\nвизначення мінімальних цін на цукор і цукрові буряки, а також\nконкурсного розподілу квот на виробництво цукру та цукрових\nбуряків;\nвизначити у встановленому порядку граничні обсяги цукру, що\nможе ввозитися в Україну фізичними особами для власного\nспоживання."
    }
  ],
  "definitions": []
}