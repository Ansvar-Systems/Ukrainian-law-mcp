{
  "id": "ua-law-3980-20",
  "type": "statute",
  "title": "Закон України (3980-20)",
  "title_en": "",
  "short_name": "3980-20",
  "status": "in_force",
  "issued_date": "2024-09-19",
  "url": "https://zakon.rada.gov.ua/laws/show/3980-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "1. У цьому Законі наведені нижче терміни вживаються в такому значенні:\n1) аналітична (моніторингова) інформація - знеособлена інформація, що оброблена або призначена для обробки на підставі реєстрової інформації та використовується з метою узагальнення та/або встановлення кількісних і якісних характеристик, загальних тенденцій, позитивних або негативних явищ (процесів) під час формування та реалізації державної аграрної політики, державної політики у сферах сільського господарства та з питань продовольчої безпеки держави;\n2) витяг з інформаційно-комунікаційної системи \"Державний аграрний реєстр\" - документ, що формується безоплатно за допомогою програмних засобів ведення інформаційно-комунікаційної системи \"Державний аграрний реєстр\" та містить інформацію про суб’єкта, отриманої на основі критеріїв пошуку, зазначених у запиті на його формування, та підтверджує реєстрацію такого суб’єкта в інформаційно-комунікаційній системі \"Державний аграрний реєстр\";\n3) інтероперабельність - технологічна сумісність технічних рішень, що використовуються для електронного обміну даними, взаємодії реєстрів, інформаційно-комунікаційних систем, електронно-інформаційних ресурсів та кадастрів (далі - електронні інформаційні ресурси), а також надання адміністративних та інших публічних послуг суб’єктам у сферах забезпечення формування та реалізації державної аграрної політики, державної політики у сферах сільського господарства та з питань продовольчої безпеки держави;\n4) інформаційно-комунікаційна система \"Державний аграрний реєстр\" (далі - Державний аграрний реєстр) - інформаційно-комунікаційна система, що забезпечує збирання, накопичення, інтегрування, зберігання, захист, облік, відображення, оброблення, конфіденційність реєстрових даних, надання та використання реєстрової інформації, надання адміністративних та інших публічних послуг суб’єктам, електронний обмін даними у сферах забезпечення формування та реалізації державної аграрної політики, державної політики у сферах сільського господарства та з питань продовольчої безпеки держави;\n5) компетентний орган - центральний орган виконавчої влади, що забезпечує формування та реалізує державну аграрну політику, державну політику у сферах сільського господарства та з питань продовольчої безпеки держави;\n6) користувачі Державного аграрного реєстру (далі - користувачі) - суб’єкти Державного аграрного реєстру, треті особи та отримувачі реєстрової інформації;\n7) суб’єкти Державного аграрного реєстру (далі - суб’єкти) - користувачі, які є виробниками сільськогосподарської продукції, організаціями водокористувачів, суб’єктами агропромислового комплексу, що зареєструвалися у Державному аграрному реєстрі;\n8) треті особи - органи державної влади та органи місцевого самоврядування, центри надання адміністративних послуг, особи та організації з надання фінансових послуг, зокрема банки та інші фінансові установи, а також особи, залучені до надання суб’єктам державної підтримки, підтримки за рахунок коштів місцевих бюджетів, міжнародної технічної допомоги чи іншої допомоги (підтримки).\n2. Інші терміни вживаються у цьому Законі у значеннях, наведених у Господарському кодексі України , законах України \"Про засади державної аграрної політики та державної політики сільського розвитку\" , \"Про публічні електронні реєстри\" , \"Про захист інформації в інформаційно-комунікаційних системах\" , \"Про інформацію\" , \"Про адміністративні послуги\" , \"Про електронну ідентифікацію та електронні довірчі послуги\" , \"Про організації водокористувачів та стимулювання гідротехнічної меліорації земель\" , \"Про доступ до публічної інформації\" , \"Про адміністративну процедуру\" ."
    },
    {
      "provision_ref": "art2",
      "section": "2",
      "title": "Стаття 2. Регулювання відносин, що виникають при веденні Державного аграрного реєстру",
      "content": "1. Регулювання відносин, що виникають при веденні Державного аграрного реєстру, здійснюється відповідно до цього Закону, Господарського кодексу України , законів України \"Про засади державної аграрної політики та державної політики сільського розвитку\" , \"Про публічні електронні реєстри\" , \"Про електронну ідентифікацію та електронні довірчі послуги\" , \"Про захист інформації в інформаційно-комунікаційних системах\" , \" Про інформацію\" , \"Про адміністративні послуги\" , \"Про захист персональних даних\" , \"Про стимулювання розвитку вітчизняного машинобудування для агропромислового комплексу\" , \" Про організації водокористувачів та стимулювання гідротехнічної меліорації земель\" , \"Про аграрні ноти\" , \"Про адміністративну процедуру\" , інших законів України та прийнятих відповідно до них нормативно-правових актів."
    },
    {
      "provision_ref": "art3",
      "section": "3",
      "title": "Стаття 3. Принципи функціонування Державного аграрного реєстру",
      "content": "1. Державний аграрний реєстр функціонує на принципах:\nєдності методології створення, ведення, адміністрування, реєстрації, взаємодії та припинення Державного аграрного реєстру;\nоб’єктивності, достовірності, актуальності та повноти відомостей у Державному аграрному реєстрі;\nодноразовості реєстрації та недопущення повторного внесення ідентичної інформації;\nвідкритості, безоплатності та доступності відомостей Державного аграрного реєстру, законності їх одержання, поширення і зберігання;\nвідсутності дублювання відомостей інших реєстрів, кадастрів та інформаційних систем;\nінтероперабельності Державного аграрного реєстру;\nнадання центральному органу виконавчої влади, що реалізує державну політику у сфері статистики, інформації з Державного аграрного реєстру з метою використання у статистичних цілях;\nобов’язковості електронної інформаційної взаємодії Державного аграрного реєстру з іншими державними реєстрами, кадастрами, переліками, що містять відомості про користувачів, за допомогою прикладного програмного інтерфейсу та/або через систему електронної взаємодії електронних ресурсів шляхом забезпечення технологічної сумісності технічних рішень Державного аграрного реєстру з іншими державними реєстрами та кадастрами;\nдокументування всіх відомостей Державного аграрного реєстру;\nзаконності одержання, зберігання, оброблення та поширення (передачі) реєстрових даних та реєстрової інформації;\nзахищеності інформації Державного аграрного реєстру від несанкціонованого доступу, порушення цілісності відомостей Державного аграрного реєстру, його апаратного чи програмного забезпечення."
    },
    {
      "provision_ref": "art4",
      "section": "4",
      "title": "Стаття 4. Призначення Державного аграрного реєстру",
      "content": "1. Державний аграрний реєстр призначений для інформаційного забезпечення формування та реалізації державної аграрної політики, державної політики у сферах сільського господарства та з питань продовольчої безпеки держави, використовується для збирання, інтегрування, зберігання, оброблення, відображення, використання та надання інформації про користувачів за їхньою згодою, захисту такої інформації відповідно до Закону України \"Про захист персональних даних\", а також для забезпечення електронної інформаційної взаємодії між фізичними особами, фізичними особами - підприємцями та юридичними особами, органами державної влади, органами місцевого самоврядування, центрами надання адміністративних послуг.\n2. Використання реєстрової інформації та/або програмних засобів Державного аграрного реєстру є обов’язковим при наданні державної підтримки, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки) відповідно до законів України \"Про розвиток та державну підтримку малого і середнього підприємництва в Україні\" , \"Про Фонд часткового гарантування кредитів у сільському господарстві\" , \"Про особливості страхування сільськогосподарської продукції з державною підтримкою\" , \"Про засади державної аграрної політики та державної політики сільського розвитку\" , \"Про стимулювання розвитку вітчизняного машинобудування для агропромислового комплексу\" .\n3. Ведення Державного аграрного реєстру здійснюється шляхом:\nвнесення відомостей про користувачів та змін до таких відомостей до Державного аграрного реєстру для забезпечення актуальності таких відомостей;\nведення обліку, оброблення та систематизації інформації про користувачів відповідно до цього Закону;\nвикористання інформації Державного аграрного реєстру, в тому числі інформації, отриманої шляхом інформаційної взаємодії Державного аграрного реєстру з іншими державними реєстрами, кадастрами, переліками, для адміністрування заявок користувачів, а також документів дозвільного характеру;\nвідображення актуальних відомостей Державного аграрного реєстру в порядку його електронної інформаційної взаємодії з іншими державними реєстрами та кадастрами для забезпечення узгодженості даних."
    },
    {
      "provision_ref": "art5",
      "section": "5",
      "title": "Стаття 5. Правовий статус та джерела фінансування Державного аграрного реєстру",
      "content": "1. Державний аграрний реєстр є публічним електронним реєстром та функціонує на принципах, визначених цим Законом та Законом України \"Про публічні електронні реєстри\".\n2. Державний аграрний реєстр є державною власністю, складовою частиною Національного архівного фонду і підлягає зберіганню на постійній основі відповідно до законодавства.\n3. Ведення Державного аграрного реєстру здійснюється державною мовою.\n4. Електронна інформаційна взаємодія Державного аграрного реєстру з іншими електронними інформаційними ресурсами здійснюється безоплатно засобами системи електронної взаємодії електронних ресурсів. У разі відсутності технічної можливості передавати дані з використанням системи електронної взаємодії електронних ресурсів електронна інформаційна взаємодія суб’єктів електронної взаємодії здійснюється з використанням інших інформаційно-комунікаційних систем з дотриманням вимог статті 8 Закону України \"Про захист інформації в інформаційно-комунікаційних системах\".\n5. Порядок електронної інформаційної взаємодії Державного аграрного реєстру з іншими електронними інформаційними ресурсами, структура та формат даних, що передаються та приймаються, визначаються компетентним органом, суб’єктами владних повноважень та іншими суб’єктами, які є держателями таких електронних інформаційних ресурсів, шляхом складання відповідних протоколів та/або договорів про електронну інформаційну взаємодію.\n6. Електронна інформаційна взаємодія Державного аграрного реєстру з іншими державними реєстрами, кадастрами, переліками здійснюється у спосіб, що забезпечує доступ до таких реєстрів, кадастрів та переліків через Державний аграрний реєстр шляхом внесення до Державного аграрного реєстру реєстраційних та/або кадастрових номерів об’єктів відповідних реєстрів, кадастрів та переліків.\n7. Створення та функціонування Державного аграрного реєстру здійснюються за рахунок коштів державного бюджету, коштів міжнародної технічної допомоги, коштів іноземних суб’єктів відносин, пов’язаних з персональними даними, та інших джерел, не заборонених законом.\n8. Заходи із створення, впровадження та супроводження програмного забезпечення Державного аграрного реєстру, технічного і технологічного забезпечення, збереження та захисту даних Державного аграрного реєстру здійснюються відповідно до законів України \"Про захист інформації в інформаційно-комунікаційних системах\" , \"Про захист персональних даних\" та інших законодавчих актів, що регулюють відповідні правовідносини."
    },
    {
      "provision_ref": "art6",
      "section": "6",
      "title": "Стаття 6. Джерела інформації Державного аграрного реєстру",
      "content": "1. Джерелами інформації Державного аграрного реєстру є дані, що вносяться користувачами, адміністратором або отримуються в порядку електронної інформаційної взаємодії з електронними інформаційними ресурсами.\n2. Внесення інформації до Державного аграрного реєстру може здійснюватися також з використанням системи електронної взаємодії електронних ресурсів."
    },
    {
      "provision_ref": "art7",
      "section": "7",
      "title": "Стаття 7. Об’єкти Державного аграрного реєстру, реєстрові дані та реєстрова інформація",
      "content": "1. До об’єктів Державного аграрного реєстру належить інформація про суб’єктів.\n2. До Державного аграрного реєстру вноситься така інформація (види реєстрових даних):\nдля суб’єктів - фізичних осіб та фізичних осіб - підприємців - прізвище, ім’я, по батькові (за наявності) та реєстраційний номер облікової картки платника податків або серія (за наявності) та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідний контролюючий орган і мають відмітку в паспорті);\nдля суб’єктів - юридичних осіб - повне найменування, ідентифікаційний код згідно з ЄДРПОУ (за наявності), прізвище, ім’я, по батькові (за наявності) та реєстраційний номер облікової картки платника податків або серія (за наявності) та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідний контролюючий орган і мають відмітку в паспорті) керівника юридичної особи або іншої особи, яка може вчиняти дії від імені юридичної особи, зокрема підписувати договори, подавати документи для державної реєстрації;\nконтактні дані суб’єкта (номер телефону, адреса електронної пошти);\nмісцезнаходження суб’єкта (місцезнаходження юридичної особи або адреса місця проживання, за якою здійснюється зв’язок з фізичною особою - підприємцем, фізичною особою);\nінформація про види діяльності суб’єкта та фактична адреса здійснення такої діяльності;\nінша інформація, визначена порядком ведення та адміністрування Державного аграрного реєстру.\n3. До джерел реєстрових даних може належати інформація, отримана в порядку електронної інформаційної взаємодії з іншими електронними інформаційними ресурсами та переліками у сферах забезпечення формування та реалізації державної аграрної політики, державної політики у сферах сільського господарства та з питань продовольчої безпеки держави.\n4. Внесення інформації до Державного аграрного реєстру здійснюється шляхом формування заявок та/або подання документів в особистому електронному кабінеті з накладенням кваліфікованого електронного підпису.\n5. Строки внесення інформації до Державного аграрного реєстру визначаються Кабінетом Міністрів України з урахуванням строків, передбачених Законом України \"Про адміністративну процедуру\".\n6. До реєстрової інформації Державного аграрного реєстру належить інформація, що створюється програмними засобами Державного аграрного реєстру на основі реєстрових даних, метаданих та іншої передбаченої цим Законом інформації або їх сукупності, у тому числі реєстрова інформація з Державного реєстру виробників сільськогосподарської продукції.\n7. Реєстрова інформація є відкритою та підлягає оприлюдненню з урахуванням вимог, встановлених цим Законом, Законом України \"Про доступ до публічної інформації\" щодо інформації про розпорядження бюджетними коштами та іншими законами України.\n8. Реєстрова інформація про суб’єктів, які фактично отримали державну підтримку, підтримку за рахунок коштів місцевих бюджетів, міжнародної технічної допомоги, грантів у сільському господарстві чи іншу допомогу (підтримку), підлягає оприлюдненню, крім: для фізичних осіб - реєстраційного номера облікової картки платника податків або серії та номера паспорта громадянина України, унікального номера запису в Єдиному державному демографічному реєстрі, місця проживання, дати народження, номера рахунку в банківській чи іншій фінансовій установі, інформації про сплату податків та зборів; для юридичних осіб - номера рахунку в банківській чи іншій фінансовій установі, інформації про сплату податків та зборів.\n9. Програмні засоби ведення Державного аграрного реєстру мають забезпечувати на підставі та за результатами оброблення реєстрової інформації:\nформування окремих підсистем (розділів) Державного аграрного реєстру;\nформування витягів з Державного аграрного реєстру;\nформування аналітичної (моніторингової) інформації;\nадміністрування заявок на надання державної підтримки, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки);\nнадання адміністративних та інших публічних послуг суб’єктам.\n10. Формування витягів з Державного аграрного реєстру здійснюється суб’єктами на підставі їхньої реєстрової інформації та/або третіми особами щодо реєстрової інформації про суб’єктів за згодою таких суб’єктів в обсягах, визначених відповідними суб’єктами.\nФорми та порядок формування витягів з Державного аграрного реєстру, аналітичної (моніторингової) інформації, наборів реєстрових даних Державного аграрного реєстру визначаються Кабінетом Міністрів України.\nФормування аналітичної (моніторингової) інформації здійснюється адміністратором, технічним адміністратором або користувачами.\nФормування окремих підсистем (розділів) Державного аграрного реєстру забезпечується компетентним органом. Реєстрові дані підсистем (розділів) Державного аграрного реєстру є його реєстровими даними.\n11. Користування Державним аграрним реєстром, формування та надання витягів із зазначеного реєстру здійснюються безоплатно.\n12. Формування переліку наборів даних, що підлягають оприлюдненню (оновленню) у формі відкритих даних, з Державного аграрного реєстру здійснюється з урахуванням обмежень, визначених законодавством щодо оприлюднення персональних даних та інформації з обмеженим доступом, у тому числі інформації, що містить комерційну таємницю.\n13. Публічна інформація з Державного аграрного реєстру у формі відкритих даних підлягає оприлюдненню відповідно до Закону України \"Про доступ до публічної інформації\".\n14. Створювачами реєстрової інформації є суб’єкти.\n15. Публічними реєстраторами Державного аграрного реєстру є посадові особи держателя Державного аграрного реєстру або особи, які перебувають у трудових відносинах з держателем та здійснюють внесення даних до Державного аграрного реєстру. Права та обов’язки публічних реєстраторів Державного аграрного реєстру визначаються Законом України \"Про публічні електронні реєстри\" та порядком ведення та адміністрування Державного аграрного реєстру.\n16. Оброблення та захист персональних даних у Державному аграрному реєстрі здійснюються відповідно до Закону України \"Про захист персональних даних\".\n17. Користування реєстровою інформацією здійснюється у порядку загального доступу, спеціального доступу та електронної інформаційної взаємодії між реєстрами відповідно до Закону України \"Про публічні електронні реєстри\"."
    },
    {
      "provision_ref": "art8",
      "section": "8",
      "title": "Стаття 8. Ведення та адміністрування Державного аграрного реєстру",
      "content": "1. Власником Державного аграрного реєстру, у тому числі його програмно-технічних засобів та виключних майнових прав на його програмне забезпечення, є держава в особі держателя Державного аграрного реєстру.\n2. Держателем, адміністратором та технічним адміністратором Державного аграрного реєстру є компетентний орган.\n3. Функції технічного адміністратора на підставі договору адміністратором Державного аграрного реєстру може здійснювати державне підприємство або державна установа, що належить до сфери управління центрального органу виконавчої влади, що реалізує державну політику у сфері земельних відносин, чи інша юридична особа публічного права.\n4. Технічний адміністратор здійснює:\nсупроводження програмного забезпечення Державного аграрного реєстру;\nтехнічне і технологічне забезпечення функціонування Державного аграрного реєстру, включаючи обслуговування, моніторинг та підтримання в робочому стані обладнання, створення резервних копій та забезпечення їх зберігання, у тому числі у хмарних сервісах з урахуванням вимог законів України \"Про захист інформації в інформаційно-комунікаційних системах\" та \"Про хмарні послуги\" ;\nзбереження та захист даних Державного аграрного реєстру.\n5. Ведення та адміністрування Державного аграрного реєстру забезпечуються компетентним органом.\n6. Порядок ведення та адміністрування Державного аграрного реєстру , перелік інформації кожної підсистеми (розділу) Державного аграрного реєстру визначаються Кабінетом Міністрів України.\n7. Інформування правоволодільця про внесення до Державного аграрного реєстру інформації про нього та належні йому майно, майнові, правові та інші спеціальні статуси та змін до такої інформації здійснюється в його особистому електронному кабінеті шляхом направлення повідомлення в електронній формі протягом 10 робочих днів з дня внесення відповідної інформації."
    },
    {
      "provision_ref": "art9",
      "section": "9",
      "title": "Стаття 9. Повноваження держателя Державного аграрного реєстру",
      "content": "1. До повноважень держателя Державного аграрного реєстру належить:\nзабезпечення формування державної політики у сфері ведення Державного аграрного реєстру шляхом здійснення нормативно-правового, організаційно-методичного, інформаційного забезпечення формування та ведення Державного аграрного реєстру;\nпогодження оприлюднення програм державної підтримки, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки), надання якої здійснюватиметься за допомогою програмних засобів ведення Державного аграрного реєстру;\nпогодження розміщення інформації про умови та порядок надання державної підтримки, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки), надання якої здійснюватиметься за допомогою програмних засобів ведення Державного аграрного реєстру, а також іншої інформації, що розміщується у зазначеному реєстрі;\nзабезпечення ведення, адміністрування, функціонування Державного аграрного реєстру;\nзабезпечення авторизації, розмежування функцій і прав доступу до Державного аграрного реєстру;\nвизначення технічного адміністратора;\nрозгляд скарг на рішення, дії або бездіяльність технічного адміністратора;\nорганізація міжнародної співпраці з питань функціонування Державного аграрного реєстру;\nзабезпечення захисту цілісності бази даних, апаратного та програмного забезпечення Державного аграрного реєстру, забезпечення достовірності даних Державного аграрного реєстру, забезпечення захисту від несанкціонованого доступу, незаконного використання, незаконного копіювання, спотворення, знищення даних, забезпечення захисту відповідно до законів України \"Про захист інформації в інформаційно-комунікаційних системах\" , \"Про захист персональних даних\" та інших законодавчих актів, що регулюють відповідні правовідносини;\nздійснення інших повноважень, у тому числі повноважень адміністратора, визначених Законом України \"Про публічні електронні реєстри\"."
    },
    {
      "provision_ref": "art10",
      "section": "10",
      "title": "Стаття 10. Права та обов’язки користувачів",
      "content": "1. Користувачі, що є виробниками сільськогосподарської продукції, організаціями водокористувачів, суб’єктами агропромислового комплексу, мають право зареєструватися у Державному аграрному реєстрі самостійно або через центр надання адміністративних послуг.\nКористувачі, що є третіми особами, можуть бути зареєстровані компетентним органом, отримати доступ до реєстрових даних у межах наданих держателем Державного аграрного реєстру прав доступу до Державного аграрного реєстру, а також доступ до особистого електронного кабінету і управління своїм профілем.\n2. Доступ до особистого електронного кабінету передбачає можливість:\nвнесення інформації про користувача, доступ до такої інформації, її виправлення та видалення;\nподання та адміністрування заявок на отримання державної підтримки, а також документів дозвільного характеру;\nуправління профілем, можливість надання доступу до інформації, що міститься в особистому електронному кабінеті, третім особам;\nкористуватися іншими програмними засобами Державного аграрного реєстру.\n3. Користувачі зобов’язані:\nнадавати достовірну інформацію під час реєстрації у Державному аграрному реєстрі;\nзабезпечувати актуальність реєстрової інформації.\n4. Користувачі не несуть відповідальність за розбіжності у відомостях, що містяться в електронних інформаційних ресурсах, та відомостях, отриманих у порядку електронної інформаційної взаємодії.\n5. Інші права та обов’язки користувачів визначаються порядком, встановленим Кабінетом Міністрів України.\n6. Користувачі, які зареєструвалися у Державному аграрному реєстрі з числа суб’єктів Державного аграрного реєстру, мають право на:\nподання заявок на отримання державної підтримки, підтримки за рахунок коштів місцевих бюджетів, міжнародної технічної допомоги, грантів чи іншої допомоги (підтримки), а також документів дозвільного характеру за допомогою програмних засобів ведення Державного аграрного реєстру шляхом використання окремої підсистеми (розділу) Державного аграрного реєстру - Державного реєстру виробників сільськогосподарської продукції;\nотримання державної підтримки, підтримки за рахунок коштів місцевих бюджетів, міжнародної технічної допомоги, грантів чи іншої допомоги (підтримки) на основі інформації, що міститься в Державному аграрному реєстрі, у тому числі інформації, отриманої шляхом електронної інформаційної взаємодії Державного аграрного реєстру з іншими електронними інформаційними ресурсами, без надання відповідних відомостей у паперовій формі;\nбезкоштовне отримання інформації про себе з Державного аграрного реєстру, у тому числі у формі витягу, а також інформації, отриманої шляхом електронної інформаційної взаємодії з іншими електронними інформаційними ресурсами, з якими забезпечено інтероперабельність Державного аграрного реєстру. Інформація, отримана шляхом такої електронної інформаційної взаємодії, може використовуватися виключно для цілей, пов’язаних із здійсненням діяльності у сферах, формування та реалізацію яких забезпечує компетентний орган;\nвикористання інформації Державного аграрного реєстру, у тому числі інформації, отриманої шляхом електронної інформаційної взаємодії Державного аграрного реєстру з іншими електронними інформаційними ресурсами, зокрема з метою отримання документів дозвільного характеру;\nнадання доступу до інформації, що міститься в особистому електронному кабінеті, та прав управління своїм профілем третім особам за їхньою згодою.\n7. Користувачі з числа третіх осіб мають право на:\nвикористання інформації, що міститься у Державному аграрному реєстрі стосовно суб’єктів, у тому числі інформації, отриманої шляхом електронної інформаційної взаємодії Державного аграрного реєстру з іншими електронними інформаційними ресурсами, в обсязі, що обмежується доступом до інформації, наданим адміністратором Державного аграрного реєстру, з урахуванням прав доступу третіх осіб;\nрозміщення інформації про умови та порядок надання державної підтримки, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки), а також іншої інформації за погодженням з компетентним органом."
    },
    {
      "provision_ref": "art11",
      "section": "11",
      "title": "Стаття 11. Особливості функціонування Державного аграрного реєстру в умовах надзвичайного або воєнного стану",
      "content": "1. Під час дії в Україні надзвичайного або воєнного стану Кабінет Міністрів України може встановлювати особливий порядок функціонування Державного аграрного реєстру, у тому числі порядок віднесення інформації з Державного аграрного реєстру до інформації з обмеженим доступом, порядок спеціального доступу до такої інформації та її обробки відповідно до вимог статті 8 Закону України \"Про захист інформації в інформаційно-комунікаційних системах\", крім інформації про розпорядження бюджетними коштами.\n1. Цей Закон набирає чинності через три місяці з дня його опублікування, крім пункту 4 цього розділу, який набирає чинності з дня, наступного за днем опублікування цього Закону.\n2. Установити, що з дня набрання чинності цим Законом:\n1) інформація (відомості), що містилася у Державному аграрному реєстрі, який функціонував до дня набрання чинності цим Законом, стає інформацією (відомостями) інформаційно-комунікаційної системи \"Державний аграрний реєстр\" відповідно до цього Закону та протягом 20 робочих днів з дня набрання чинності цим Законом підлягає внесенню:\nстосовно виробників сільськогосподарської продукції - до Державного реєстру виробників сільськогосподарської продукції;\nстосовно інших суб’єктів та третіх осіб - до відповідних підсистем (розділів) інформаційно-комунікаційної системи \"Державний аграрний реєстр\";\n2) протягом двох років з дня набрання чинності цим Законом виключні майнові права інтелектуальної власності на комп’ютерну програму, що забезпечує функціонування інформаційно-комунікаційної системи \"Державний аграрний реєстр\" та Державного реєстру виробників сільськогосподарської продукції, можуть залишатися за її автором (розробником) в обсязі та на умовах, передбачених ліцензійною угодою про передачу майнових прав.\n3. Внести зміни до таких законів України:\n1) у Законі України \"Про державну підтримку сільського господарства України\" (Відомості Верховної Ради України, 2004 р., № 49, ст. 527 із наступними змінами):\nа) у статті 2 :\nпункт 2.27 викласти в такій редакції:\n\"2.27. Державний реєстр виробників сільськогосподарської продукції - державна автоматизована інформаційна система збирання, обліку, накопичення, оброблення та надання інформації про виробників сільськогосподарської продукції та сільськогосподарську діяльність, яку вони здійснюють, що є підсистемою (розділом) інформаційно-комунікаційної системи \"Державний аграрний реєстр\";\nдоповнити пунктами 2.30 і 2.31 такого змісту:\n\"2.30. Грант у сільському господарстві - цільові фінансові ресурси або майно, що надаються урядом іноземної держави, міжнародною організацією, донорською установою на безоплатній і безповоротній основі для підтримки певної галузі сільського господарства та спрямовуються на виконання програм і заходів, узгоджених донором та центральним органом виконавчої влади, що забезпечує формування державної аграрної політики, політики у сфері сільського господарства, або Кабінетом Міністрів України.\n2.31. Термін \"інформаційно-комунікаційна система \"Державний аграрний реєстр\" у цьому Законі вживається у значенні, наведеному в Законі України \"Про інформаційно-комунікаційну систему \"Державний аграрний реєстр\";\nб) у статті 2 -1 :\nназву, пункти 2 -1 .1 і 2 -1 .2 викласти в такій редакції:\n\" Стаття 2 -1 . Принципи підтримки сільського господарства України\n2 -1 .1. Принципами підтримки сільського господарства України є прозорість та публічність, прогнозованість та послідовність, справедливість та ефективність, цільове спрямування, верифікація права на підтримку та її моніторинг.\n2 -1 .2. Прозорість та публічність підтримки сільського господарства України забезпечуються шляхом:\nформування, ведення та надання відкритого доступу до державних реєстрів;\nобов’язкової реєстрації в інформаційно-комунікаційній системі \"Державний аграрний реєстр\" для отримання державної допомоги чи підтримки відповідно до закону, а також для отримання грантів у сільському господарстві;\nобов’язкового використання реєстрових даних інформаційно-комунікаційної системи \"Державний аграрний реєстр\" та/або програмних засобів її ведення для надання державної допомоги чи підтримки, а також грантів у сільському господарстві;\nобов’язкового оприлюднення реєстрових даних інформаційно-комунікаційної системи \"Державний аграрний реєстр\" щодо фактично отриманих державної допомоги чи підтримки, а також грантів у сільському господарстві відповідно до законодавства з урахуванням положень Закону України \"Про інформаційно-комунікаційну систему \"Державний аграрний реєстр\";\nу пункті 2 -1 .5 слова \"малі фермерські господарства\" у всіх відмінках замінити словами \"малі сільськогосподарські товаровиробники\" у відповідному відмінку;\nдоповнити пунктом 2 -1 .6 такого змісту:\n\"2 -1 .6. Верифікація права на отримання державної допомоги, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки) (далі - верифікація) та моніторинг цільового використання державної допомоги, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки) (далі - моніторинг цільового використання) забезпечуються шляхом обов’язкового використання даних Державного земельного кадастру та Державного реєстру речових прав на нерухоме майно, даних інших електронних інформаційних ресурсів та переліків у сферах забезпечення формування та реалізації державної аграрної політики.\nДержавна допомога, підтримка за рахунок коштів місцевих бюджетів, міжнародна технічна допомога, гранти у сільському господарстві, інша допомога (підтримка) надаються виключно щодо площ земельних ділянок (прав на них), підтверджених кадастровими та реєстровими даними, та не надаються щодо земельних ділянок (прав на них), не зареєстрованих у Державному земельному кадастрі та Державному реєстрі речових прав на нерухоме майно.\nВерифікація та моніторинг цільового використання передбачають встановлення відповідності фактичного землекористування заявленому та/або кадастровим та реєстровим даним, а також перевірку інформації про фактичну діяльність відповідного виробника сільськогосподарської продукції. При здійсненні верифікації та моніторингу цільового використання можуть використовуватися супутникові знімки. Невідповідність супутникових знімків кадастровим або реєстровим даним є підставою для виправлення помилок у відповідних кадастрових або реєстрових даних.\nПорядок здійснення верифікації та моніторингу цільового використання визначаються нормативно-правовими актами, якими регулюється надання відповідного виду державної допомоги, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки)\";\nв) статтю 2 -2 викласти в такій редакції:\n\" Стаття 2 -2 . Державний реєстр виробників сільськогосподарської продукції\n2 -2 .1. Державний реєстр виробників сільськогосподарської продукції призначений для комплексного інтегрування інформації про виробників сільськогосподарської продукції, їхні майнові, земельні, екологічні, трудові, фінансово-кредитні характеристики.\nДержавний реєстр виробників сільськогосподарської продукції використовується для електронної інформаційної взаємодії між фізичними та юридичними особами, органами державної влади, органами місцевого самоврядування, центрами надання адміністративних послуг з метою забезпечення реалізації державної аграрної політики, зокрема в частині надання державної підтримки, підтримки за рахунок коштів місцевих бюджетів, міжнародної технічної допомоги, грантів у сільському господарстві чи іншої допомоги (підтримки).\nДержавний реєстр виробників сільськогосподарської продукції є державною власністю, складовою частиною Національного архівного фонду і підлягає зберіганню та захисту на постійній основі відповідно до законодавства.\nВедення Державного реєстру виробників сільськогосподарської продукції здійснюється за рахунок коштів державного бюджету, коштів міжнародної технічної допомоги, коштів іноземних суб’єктів відносин, пов’язаних з персональними даними, та інших джерел, не заборонених законом.\nДержателем, адміністратором та технічним адміністратором Державного реєстру виробників сільськогосподарської продукції є центральний орган виконавчої влади, що забезпечує формування державної аграрної політики, політики у сфері сільського господарства.\nФункції технічного адміністратора на підставі договору з адміністратором Державного реєстру виробників сільськогосподарської продукції може здійснювати державне підприємство або державна установа, що належить до сфери управління центрального органу виконавчої влади, що реалізує державну політику у сфері земельних відносин, чи інша юридична особа публічного права.\nПорядок ведення та адміністрування Державного реєстру виробників сільськогосподарської продукції, перелік відомостей Державного реєстру виробників сільськогосподарської продукції затверджуються Кабінетом Міністрів України.\n2 -2 .2. Виробнику сільськогосподарської продукції, зареєстрованому в Державному реєстрі виробників сільськогосподарської продукції, присвоюється унікальний номер для його ідентифікації у Державному реєстрі виробників сільськогосподарської продукції та інших реєстрах, базах даних та переліках у сферах забезпечення формування та реалізації державної аграрної політики, державної політики у сферах сільського господарства та з питань продовольчої безпеки держави.\nВиробнику сільськогосподарської продукції, зареєстрованому в Державному реєстрі виробників сільськогосподарської продукції, присвоюється статус активного виробника сільськогосподарської продукції.\nВиробник сільськогосподарської продукції, на якого поширюється дія підпункту 165.1.24 пункту 165.1 статті 165 Податкового кодексу України, не може мати статусу активного виробника сільськогосподарської продукції.\n2 -2 .3. Порядок присвоєння унікального номера, підтвердження та позбавлення статусу активного виробника сільськогосподарської продукції встановлюється Кабінетом Міністрів України.\n2 -2 .4. Виробники сільськогосподарської продукції, зареєстровані у Державному реєстрі виробників сільськогосподарської продукції, вважаються такими, що зареєстровані в інформаційно-комунікаційній системі \"Державний аграрний реєстр\".\n2 -2 .5. Інформація про зареєстрованих у Державному реєстрі виробників сільськогосподарської продукції фізичних осіб, які здійснюють ведення особистого селянського господарства та не зареєстровані як фізична особа - підприємець або юридична особа:\nне є підставою для стягнення з них податків і зборів;\nвикористовується органами статистики як офіційна інформація та включається до офіційної статистичної інформації;\nвикористовується як офіційна інформація при отриманні від органів державної влади документів дозвільного та іншого характеру\";\nг) пункт 13 -1 .3 статті 13 -1 доповнити абзацом дванадцятим такого змісту:\n\"У разі несвоєчасної (неповної) протягом відповідного року сплати головою та членами сімейного фермерського господарства страхових внесків у розмірах, визначених цим пунктом, надання передбаченої цією статтею фінансової підтримки припиняється та поновлюється, за умови самостійної сплати ними суми страхового внеску у повному обсязі\";\nґ) пункт 17 -2 .1 статті 17 -2 доповнити абзацом п’ятим такого змісту:\n\"виділення бюджетної субсидії та/або компенсація витрат внаслідок надзвичайних ситуацій та/або збройної агресії, бойових дій, понесених на виконання заходів щодо охорони земель і ґрунтів сільськогосподарського призначення\";\n2) абзац п’ятий частини першої статті 4 Закону України \"Про захист персональних даних\" (Відомості Верховної Ради України, 2010 р., № 34, ст. 481; 2013 р., № 51, ст. 715; 2014 р., № 14, ст. 252) доповнити словами \"у тому числі суб’єкт надання міжнародної технічної допомоги\";\n3) у Законі України \"Про особливості страхування сільськогосподарської продукції з державною підтримкою\" (Відомості Верховної Ради України, 2012 р., № 41, ст. 491; 2021 р., № 37, ст. 317):\nа) частину першу статті 3 доповнити абзацом сьомим такого змісту:\n\"обов’язковість використання даних інформаційно-комунікаційної системи \"Державний аграрний реєстр\" та/або програмних засобів її ведення для надання державної підтримки страхування сільськогосподарської продукції\";\nб) частину сьому статті 4 доповнити словами \"зареєстровані в інформаційно-комунікаційній системі \"Державний аграрний реєстр\" відповідно до закону\";\n4) статтю 12 Закону України \"Про розвиток та державну підтримку малого і середнього підприємництва в Україні\" (Відомості Верховної Ради України, 2013 р., № 3, ст. 23) доповнити частиною третьою такого змісту:\n\"3. Державна підтримка суб’єктам малого і середнього підприємництва у сферах, формування та реалізацію яких забезпечує центральний орган виконавчої влади, що забезпечує формування та реалізує державну аграрну політику, державну політику у сферах сільського господарства та з питань продовольчої безпеки держави, надається за умови їх реєстрації в інформаційно-комунікаційній системі \"Державний аграрний реєстр\" та використання даних такої системи та/або програмних засобів її ведення відповідно до закону\";\n5) у Законі України \"Про Фонд часткового гарантування кредитів у сільському господарстві\" (Відомості Верховної Ради України, 2022 р., № 6, ст. 42):\nа) частину першу статті 13 викласти в такій редакції:\n\"1. Єдиним видом діяльності Фонду є надання часткових гарантій за кредитними зобов’язаннями суб’єктів малого і середнього підприємництва, що провадять діяльність у галузі сільського господарства. Надання часткових гарантій за кредитними зобов’язаннями суб’єктів малого і середнього підприємництва здійснюється з використанням даних інформаційно-комунікаційної системи \"Державний аграрний реєстр\" відповідно до закону\";\nб) абзац третій частини першої статті 14 доповнити словами \"та зареєстровані в інформаційно-комунікаційній системі \"Державний аграрний реєстр\".\n4. Кабінету Міністрів України:\n1) протягом трьох місяців з дня, наступного за днем опублікування цього Закону:\nпривести свої нормативно-правові акти у відповідність із цим Законом;\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n3) протягом одного року з дня набрання чинності цим Законом поінформувати Верховну Раду України про стан його виконання.\nВ. ЗЕЛЕНСЬКИЙ"
    }
  ],
  "definitions": []
}