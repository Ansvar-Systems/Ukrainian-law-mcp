{
  "id": "ua-law-2238-14",
  "type": "statute",
  "title": "Закон України (2238-14)",
  "title_en": "",
  "short_name": "2238-14",
  "status": "in_force",
  "issued_date": "2001-01-18",
  "url": "https://zakon.rada.gov.ua/laws/show/2238-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються у такому значенні:\nгалузеві нормативні витрати - сума витрат суб'єктів\nгосподарювання в процесі виробництва та реалізації\nсільськогосподарської продукції, визначена на основі суспільно\nнеобхідних по галузі нормативних витрат, продуктивності землі і\nтварин;\nзаставна ціна (ціна підтримки) - гарантована державою ціна\nпродукції, яка відшкодовує середньогалузеві нормативні витрати та\nзабезпечує мінімальний прибуток, достатній для відтворення\nвиробництва;\nзнижена кредитна ставка - ставка, яка застосовується при\nнаданні кредитів сільськогосподарським підприємствам у режимі\nспеціального кредитування;\nкомпенсація кредитних ставок - відшкодування державою частини\nвартості кредитів, одержаних сільськогосподарськими\nтоваровиробниками за комерційними ставками згідно з договорами;\nкредитне забезпечення сільського господарства - система\nзаходів держави, спрямованих на задоволення потреб\nсільськогосподарських товаровиробників у кредитних ресурсах у\nвизначений період;\nнорма прибутку - показник, що характеризує відношення\nприбутку до середньорічної вартості основних та оборотних засобів,\nвключаючи вартість землі;\nпродукція сільського господарства (сільськогосподарська\nпродукція) - продукція, що виробляється в сільському господарстві\nта відповідає кодам 01.11-01.42 та 05.00.1-05.00.42 Державного\nкласифікатора продукції та послуг ДК 016-97;\nрежим спеціального кредитування - система заходів держави,\nспрямованих на кредитне забезпечення сільськогосподарських\nпідприємств з урахуванням специфіки їх виробничо-фінансової\nдіяльності;\nсільське господарство (сільськогосподарське виробництво) -\nвид господарської діяльності з виробництва продукції, яка\nпов'язана з біологічними процесами її вирощування, призначеної для\nспоживання в сирому і переробленому вигляді та для використання на\nнехарчові цілі;\nсільськогосподарський товаровиробник - фізична або юридична\nособа, яка займається виробництвом сільськогосподарської\nпродукції, переробкою власновиробленої сільськогосподарської\nпродукції та її реалізацією;\nсільськогосподарське підприємство (включаючи селянське\n(фермерське), рибальське та рибницьке господарства) - юридична\nособа, основним видом діяльності якої є вирощування та переробка\nсільськогосподарської продукції, виручка від реалізації якої\nстановить не менше 50 відсотків загальної суми виручки.\nСтаття 2. Основні засади взаємодії органів державного\nуправління та сільськогосподарських\nтоваровиробників\nПріоритетний розвиток сільського господарства забезпечується\nшляхом:\nпідтримання стабільної законодавчої та нормативно-правової\nбази з метою забезпечення передбачуваних умов розвитку\nпідприємництва в сільському господарстві;\nневтручання органів виконавчої влади у вибір форм\nгосподарювання та господарську діяльність суб'єктів\nпідприємництва, крім випадків, передбачених законами;\nстимулювання розвитку приватного підприємництва;\nзабезпечення суб'єктам господарювання захисту прав власності\nна землю, майно та результати своєї праці;\nдержавної підтримки наукових досліджень по створенню та\nвпровадженню нових екологічно чистих ресурсозберігаючих технологій\nвирощування, поглибленої переробки сільськогосподарської сировини\nта виготовлення з неї конкурентоздатної вітчизняної продукції;\nпроведення закупок сільськогосподарської продукції до\nдержавних ресурсів;\nпідтримки сільськогосподарських товаровиробників,\nінфраструктури аграрного ринку, виробництва стратегічно важливих\nвидів сільськогосподарської продукції, спрямованих на забезпечення\nпродовольчої безпеки держави;\nформування цінового, податкового і кредитного механізмів з\nурахуванням специфіки сільського господарства як галузі з сезонним\nхарактером виробництва, уповільненим оборотом капіталу і низькою\nнормою прибутку;\nдотування виробництва продукції тваринництва, рибництва та\nрибальства, льону;\nсприяння розширенню вітчизняної сировинної бази для\nвиробництва тютюнових виробів, а саме введенням обов'язкового\nвикористання вирощеної і ферментованої в Україні тютюнової\nсировини у вітчизняних сигаретах неліцензованих марок, захищених\nзнаком для товарів України;\nпоєднання обов'язкового і добровільного страхування;\nстворення умов для забезпечення кредитами\nсільськогосподарських товаровиробників з урахуванням сезонності\nвиробництва;\nсприяння розвитку мережі дорадчих сільськогосподарських служб\nі системи моніторингу аграрного ринку.\nСтаття 3. Цінова політика і підтримка доходів виробників\nсільськогосподарської продукції\nЦінова політика в сільському господарстві здійснюється на\nоснові вільного ціноутворення у поєднанні з державним регулюванням\nта підтримкою доходів сільськогосподарських товаровиробників та\nантимонопольним контролем за цінами на продукцію сільського\nгосподарства та матеріально-технічні ресурси (послуги), що ним\nспоживаються.\nДля сільськогосподарських товаровиробників, переробних,\nпостачальницьких, обслуговуючих та інших підприємств і організацій\nціни на товари, роботи та послуги формуються виходячи з попиту і\nпропозиції з урахуванням державної підтримки на основі галузевих\nнормативних витрат і норми прибутку в середньому по народному\nгосподарству.\nЦінова політика та підтримка доходів сільськогосподарських\nтоваровиробників спрямовуються на забезпечення відтворення\nвиробництва сільськогосподарської продукції на основі\nзапровадження заставних цін (цін підтримки), регулювання доходів\nчерез систему державних дотацій та субсидій.\n( Частину четверту статті 3 виключено на підставі Закону\nN 2514-III ( 2514-14 ) від 07.06.2001 )\nДержава створює систему моніторингу цін на\nсільськогосподарську продукцію та матеріально-технічні ресурси\n(послуги), що використовуються в сільському господарстві.\nСтаття 4. Оподаткування сільськогосподарських\nтоваровиробників\nНа період дії цього Закону не вносяться зміни в\nзаконодавство, що можуть спричинити збільшення податкового\nнавантаження на сільськогосподарських товаровиробників.\nПри впровадженні результатів наукових досліджень звільняється\nвід оподаткування фінансування наукових розробок для\nсільськогосподарського товаровиробництва."
    },
    {
      "provision_ref": "art5",
      "section": "5",
      "title": "Стаття 5. Оподаткування експортно-імпортних операцій",
      "content": "Звільняються від сплати ввізного мита, оподаткування податком\nна додану вартість комплектуючі вироби та запасні частини до\nсільськогосподарської техніки.\nНе застосовується стягнення мита та інших податків при\nввезенні на митну територію України комплектуючих виробів та\nзапасних частин до сільськогосподарської техніки, засобів захисту\nрослин і тварин, які не виробляються в Україні. ( Частина друга\nстатті 5 із змінами, внесеними згідно із Законом N 2514-III\n( 2514-14 ) від 07.06.2001 )"
    },
    {
      "provision_ref": "art6",
      "section": "6",
      "title": "Стаття 6. Фіксований сільськогосподарський податок",
      "content": "На період до 1 січня 2004 року сільськогосподарські\nпідприємства сплачують фіксований сільськогосподарський податок\nвідповідно до Закону України \"Про фіксований сільськогосподарський\nподаток\" ( 320-14 )."
    },
    {
      "provision_ref": "art7",
      "section": "7",
      "title": "Стаття 7. Податок на додану вартість",
      "content": "Встановити, що до 1 січня 2004 року податок на додану\nвартість при реалізації сільськогосподарської продукції\nзалишається в розпорядженні сільськогосподарських підприємств і\nвикористовується для поповнення основних та оборотних засобів.\nДо 1 січня 2004 року сума податку на додану вартість, що\nповинна сплачуватися до бюджету переробними підприємствами усіх\nформ власності за реалізовані ними молоко та молочну продукцію,\nм'ясо та м'ясопродукти, у повному обсязі спрямовується виключно\nдля виплати дотацій сільськогосподарським товаровиробникам за\nпродані ними переробним підприємствам м'ясо в живій вазі та\nмолоко.\nСтаття 8. Збір на розвиток виноградарства, садівництва\nі хмелярства\nНа період до 1 січня 2004 року збір на розвиток\nвиноградарства, садівництва і хмелярства сплачується відповідно до\nЗакону України \"Про збір на розвиток виноградарства, садівництва і\nхмелярства\" ( 587-14 )."
    },
    {
      "provision_ref": "art9",
      "section": "9",
      "title": "Стаття 9. Строки виникнення податкових зобов'язань",
      "content": "Для підприємств, що здійснюють поставки матеріально-технічних\nресурсів та надають послуги сільськогосподарським товаровиробникам\nусіх форм власності, та для сільськогосподарських\nтоваровиробників, що здійснюють реалізацію власної\nсільськогосподарської продукції та продуктів її переробки, датою\nвиникнення податкових зобов'язань з продажу товарів (робіт,\nпослуг) є дата зарахування коштів від покупця продукції (робіт,\nпослуг) на банківський рахунок платника податків; у разі\nрозрахунків у натуральній формі - дата оприбуткування платником\nподатків продукції (робіт, послуг), отриманої в рахунок оплати за\nпоставлені (реалізовані) товари (роботи, послуги).\nСтаття 10. Використання коштів Державного бюджету\nУкраїни на розвиток сільського господарства\nЧастка видатків Державного бюджету України на фінансування\nрозвитку сільського господарства має бути не меншою 5 відсотків\nвидатків бюджету.\nСтатті видатків Державного бюджету України щодо фінансування\nсільського господарства формує безпосередньо Міністерство аграрної\nполітики України виходячи із загальних обсягів бюджетних\nасигнувань на галузь.\nСтаття 11. Особливості кредитування сільськогосподарських\nтоваровиробників\nКредитування сільськогосподарських товаровиробників\nздійснюється в поєднанні загальноприйнятого порядку надання\nкредитів зі спеціальним режимом кредитування, який враховує\nособливості ведення сільськогосподарського виробництва та умови\nпроведення економічних і земельної реформ на селі.\nСтаття 12. Державна підтримка кредитного забезпечення\nсільського господарства\nДержавна підтримка здійснюється на основі механізму\nкредитного забезпечення сільського господарства, який\nрозробляється Кабінетом Міністрів України.\nСкладовими механізму кредитного забезпечення сільського\nгосподарства є:\nвизначення обсягів кредитів за рахунок державних ресурсів,\nякі спрямовуються на розвиток сільського господарства;\nстворення інфраструктури фінансово-кредитного забезпечення\nсільського господарства;\nрежим спеціального кредитування, який передбачає за рахунок\nДержавного бюджету України компенсацію ставки за кредитами в\nрозмірі не менше 50 відсотків облікової ставки, встановленої\nНаціональним банком України.\nСтаття 13. Порядок надання та обліку кредитів, наданих у\nрежимі спеціального кредитування\nДля надання та обліку коротко-, середньо- та довгострокових\nбанківських кредитів, наданих у режимі спеціального кредитування,\nбанки відкривають окремі кредитні рахунки. Для здійснення\nсередньо- та довгострокового кредитування можуть відкриватися\nспеціальні кредитні лінії.\nКредитування здійснюється в напрямах, визначених Кабінетом\nМіністрів України, через безпосереднє спрямування банками коштів\nна оплату розрахунково-платіжних документів, поданих\nпозичальниками до сплати.\nАвансування виробництва сільськогосподарської продукції для\nдержавних потреб здійснюється шляхом перерахування виділених для\nцього коштів Державного бюджету України на окремі кредитні рахунки\nпозичальників. Авансування оформляється спеціальним договором,\nякий передбачає гарантії поставки продукції.\nСтаття 14. Звернення стягнення на земельні ділянки за\nпретензіями кредиторів\nЗвернення стягнення за претензіями кредиторів на земельну\nділянку, що належить громадянинові на праві приватної власності, а\nтакож на земельну частку (пай) не допускається, крім випадків,\nколи вони є об'єктом застави.\nСтаття 15. Відносини у сфері страхування ризиків у сільському\nгосподарстві\nОбов'язкове страхування врожаю сільськогосподарських культур\nі багаторічних насаджень здійснюється державними\nсільськогосподарськими підприємствами, а стосовно врожаю зернових\nкультур і цукрових буряків - сільськогосподарськими підприємствами\nвсіх форм власності.\nЧастково страхові платежі по обов'язковому страхуванню врожаю\nсільськогосподарських культур та багаторічних насаджень\nкомпенсуються за рахунок Державного бюджету України у розмірі не\nменше 50 відсотків витрат, понесених сільськогосподарськими\nпідприємствами."
    },
    {
      "provision_ref": "art16",
      "section": "16",
      "title": "Стаття 16. Міжнародні договори",
      "content": "Якщо міжнародним договором України, згода на обов'язковість\nякого надана Верховною Радою України, встановлено інші правила,\nніж ті, що містяться у цьому Законі, то застосовуються правила\nміжнародного договору.\nСтаття 17. Обов'язковість урахування положень цього Закону\nпри розробці і прийнятті законодавчих та інших\nнормативно-правових актів\nПоложення Закону України \"Про стимулювання розвитку\nсільського господарства на період 2001-2004 років\" є обов'язковими\nпри розробленні і прийнятті законодавчих та інших\nнормативно-правових актів.\n1. Цей Закон набирає чинності з дня його опублікування.\n2. Дія цього Закону поширюється на правовідносини, які\nвиникли після набрання чинності цим Законом.\n3. Визнати таким, що втратив чинність, абзац другий пункту 1\nрозділу VII \"Прикінцеві положення\" Закону України \"Про відновлення\nплатоспроможності боржника або визнання його банкрутом\"\n( 2343-12 ) з дня набрання чинності цим Законом.\n4. Кабінету Міністрів України:\nу тримісячний термін з дня набрання чинності цим Законом\nвнести на розгляд Верховної Ради України пропозиції щодо\nприведення законів України у відповідність із цим Законом та\nприйняти нормативно-правові акти, спрямовані на його виконання,\nпривести свої нормативно-правові акти у відповідність із цим\nЗаконом, забезпечити приведення міністерствами та іншими\nцентральними органами виконавчої влади України їх\nнормативно-правових актів у відповідність із цим Законом;\nдо 1 березня 2001 року разом з Національним банком України\nрозробити проект Закону України про особливості кредитування\nсільського господарства;\nподати у 2002 році на розгляд Верховної Ради України пакет\nпроектів законодавчих актів України щодо подальшого розвитку\nсільського господарства;\nрозробити у 2001 році для агропромислового комплексу України\nположення про визначення нормативних витрат, встановлення\nзаставних цін та порядок ціноутворення з урахуванням норми\nприбутку;\nзапровадити механізм, яким передбачити збільшення видатків\nдержавного бюджету на дотацію сільськогосподарських\nтоваровиробників пропорційно підвищенню податкового тиску на них у\nразі внесення змін до діючої системи оподаткування;\nу тримісячний термін з дня набрання чинності цим Законом\nвнести на розгляд Верховної Ради України проект Закону України про\nвнесення змін до Закону України \"Про плату за землю\" щодо\nвстановлення єдиного порядку сплати земельного податку власниками\nземлі та землекористувачами;\nвстановити, починаючи з 1 січня 2001 року, для підприємств -\nвиробників тютюнової продукції кількісний вміст ферментованого\nтютюну, вирощеного в Україні, диференційований за роками до річної\nпотреби підприємств з урахуванням досягнення 10 відсотків у 2004\nроці;\nвнести зміни до Закону України \"Про банки і банківську\nдіяльність\" у частині пільгового оподаткування щодо частки\nприбутку банків пропорційно питомій вазі ресурсів, спрямованих\nними в сільське господарство, у загальному обсязі."
    }
  ],
  "definitions": []
}