{
  "id": "ua-law-674-15",
  "type": "statute",
  "title": "Закон України (674-15)",
  "title_en": "",
  "short_name": "674-15",
  "status": "in_force",
  "issued_date": "2003-04-03",
  "url": "https://zakon.rada.gov.ua/laws/show/674-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі нижченаведені терміни вживаються у такому\nзначенні:\nареал карантинного організму - територія, на якій знаходиться\nкарантинний організм;\nвторинний карантинний огляд - огляд у середині країни\nімпортних підкарантинних матеріалів в пунктах призначення, а також\nвітчизняних підкарантинних матеріалів, які поступають із\nкарантинних зон;\nдержавний контроль з карантину рослин - контроль, що\nздійснюється посадовими особами Державної служби з карантину\nрослин України за додержанням фітосанітарних правил особами;\nкарантин рослин - правовий режим, що передбачає систему\nзаходів органів державної влади, спрямованих на захист рослинного\nсвіту України від занесення карантинних організмів;\nкарантинний дозвіл - документ, що засвідчує право на ввезення\nв Україну, а також транзит вантажу (рослин і рослинних продуктів)\nна умовах, визначених Державною службою з карантину рослин\nУкраїни;\nкарантинні (фітосанітарні) заходи - заходи, спрямовані на\nпопередження проникнення карантинного організму, усунення\nфакторів, які сприяють подальшому його поширенню, та знищення\nвогнища карантинного організму;\nкарантинна зона - територія, на якій запроваджено відповідно\nдо закону карантинний режим у зв'язку з виявленням карантинного\nорганізму;\nкарантинна лабораторія - лабораторія, де проводяться\nекспертиза зразків імпортного і вітчизняного підкарантинного\nматеріалу, наукові дослідження карантинних організмів, вивчення\nкарантинного стану відповідної території і надання методичної\nдопомоги у проведенні карантинних заходів;\nкарантинний огляд - огляд рослин (посівів і насаджень) і\nрослинної продукції, сховищ і ґрунту з метою визначення їх\nкарантинного стану;\nкарантинний організм - вид шкідника, збудника хвороби\nрослини, який відсутній або обмежено поширений на території\nУкраїни та може завдати значної шкоди рослинам і рослинним\nпродуктам;\nкарантинний режим - особливий правовий режим, що передбачає\nсистему спеціальних заходів органів державної влади, що\nздійснюються у карантинній зоні і спрямовані на локалізацію та\nліквідацію карантинних організмів;\nкарантинний сертифікат - документ, що видається органами\nДержавної служби з карантину рослин України, який засвідчує\nкарантинний стан рослин і рослинних продуктів, що вивозяться з\nкарантинної зони, визначає маршрут, умови перевезення і\nвикористання їх, тари та упаковки цих матеріалів;\nкарантинний стан - стан території, посівів, насаджень,\nвантажів і транспортних засобів на предмет зараження їх\nкарантинними організмами;\nконтрольне карантинне обстеження - вибіркове обстеження, яке\nпроводиться з метою встановлення якості раніше проведених\nкарантинних обстежень;\nліквідація карантинних організмів - знищення карантинного\nорганізму у вогнищі зараження;\nлокалізація карантинних організмів - здійснення комплексу\nкарантинних заходів, що попереджують подальше поширення\nкарантинного організму з вогнища зараження;\nобстеження підкарантинних матеріалів - збір та реєстрація\nданих огляду, моніторингу та інших процедур щодо присутності або\nвідсутності карантинного організму в даній зоні (ареалі);\nособа - юридична та (або) фізична особа;\nпервинний карантинний огляд - огляд імпортних і транзитних\nпідкарантинних матеріалів та об'єктів, транспортних засобів, який\nздійснюється в пунктах пропуску на державному кордоні України, а\nтакож вітчизняних підкарантинних матеріалів та об'єктів у місцях\nїх відвантаження;\nпідкарантинні матеріали та об'єкти - матеріали та об'єкти,\nякі можуть сприяти поширенню або за допомогою яких можуть\nпоширюватися карантинні організми, перелік яких затверджується\nКабінетом Міністрів України;\nрослини - живі рослини і частини рослин, у тому числі насіння\nі гермоплазма;\nрослинні продукти - неперероблені (у тому числі зерно), а\nтакож перероблені продукти, які за своєю природою або способом\nсвоєї переробки можуть становити ризик розповсюдження карантинних\nорганізмів;\nфітосанітарна експертиза - карантинний огляд та (або) аналіз\n(лабораторна експертиза) дослідження середньої проби\nпідкарантинного та підконтрольного матеріалу для встановлення\nнаявності карантинних та інших шкідливих організмів;\nфітосанітарний контроль - огляд, обстеження, аналіз, обробка\nпідкарантинних матеріалів з метою попередження занесення або\nсамостійного проникнення з-за кордону та (або) з карантинної зони\nкарантинних організмів, своєчасного їх виявлення, локалізації і\nліквідації;\nфітосанітарний сертифікат - документ, що видається органами\nДержавної служби з карантину рослин України, який засвідчує\nфітосанітарний стан рослин і рослинних продуктів, що\nекспортуються;\nфітосанітарний стан - сукупність або відсутність карантинних\nорганізмів, рівень їх чисельності, інтенсивності розвитку та\nпотенційної загрози;\nфітосанітарні правила - офіційний документ, виданий\nспеціально уповноваженим центральним органом виконавчої влади з\nпитань аграрної політики, який описує фітосанітарні заходи, які\nпопереджують від зараження та (або) поширення шкідливого\nорганізму, і регулює порядок переміщення, використання,\nвирощування, реалізації або переробки підкарантинних матеріалів;\nфумігація (знезараження) - обробка хімічними речовинами, які\nзнаходяться у газоподібному і рідкому стані, підкарантинних\nматеріалів, транспортних засобів з метою знищення карантинних\nорганізмів;\nшкідливий організм - рослина будь-якого виду, сорту або\nбіологічного типу, тварина або хвороботворний організм будь-якого\nвиду, біологічного типу, що здатний нанести шкоду рослинам або\nпродуктам рослинного походження."
    },
    {
      "provision_ref": "art2",
      "section": "2",
      "title": "Стаття 2. Законодавство про карантин рослин",
      "content": "Законодавство про карантин рослин базується на Конституції\nУкраїни ( 254к/96-ВР ) і складається з цього Закону та інших\nнормативно-правових актів, що прийняті відповідно до них.\nСтаття 3. Органи, що здійснюють державне управління у сфері\nкарантину рослин\nДержавне управління у сфері карантину рослин здійснюється\nКабінетом Міністрів України, спеціально уповноваженим центральним\nорганом виконавчої влади з питань аграрної політики, органами\nДержавної служби з карантину рослин України.\nСтаття 4. Повноваження Кабінету Міністрів України у сфері\nкарантину рослин\nДо повноважень Кабінету Міністрів України у сфері карантину\nрослин належить:\nзабезпечення здійснення державної політики у сфері карантину\nрослин;\nрозроблення і здійснення відповідних загальнодержавних\nпрограм;\nспрямування та координація діяльності органів Державної\nслужби з карантину рослин України;\nукладення міжнародних договорів;\nзапровадження (скасування) карантинного режиму в порядку,\nвстановленому цим Законом;\nзатвердження переліку підкарантинних матеріалів та об'єктів;\nздійснення інших повноважень з управління у сфері карантину\nрослин.\nСтаття 5. Повноваження спеціально уповноваженого\nцентрального органу виконавчої влади з питань\nаграрної політики у сфері карантину рослин\nСпеціально уповноважений центральний орган виконавчої влади з\nпитань аграрної політики в межах повноважень та відповідно до\nзакону:\nвидає нормативно-правові акти у сфері карантину рослин;\nзабезпечує здійснення державної політики у сфері карантину\nрослин;\nпризначає і звільняє з посади керівника та заступників\nкерівника Головної державної інспекції з карантину рослин України;\nзатверджує перелік карантинних організмів;\nздійснює інші повноваження з управління у сфері карантину\nрослин.\nСтаття 6. Завдання та система органів Державної служби\nз карантину рослин України\nЗавданнями Державної служби з карантину рослин України є:\nохорона території України від занесення карантинних\nорганізмів;\nвиявлення, локалізація і ліквідація карантинних організмів;\nзапобігання проникненню карантинних організмів з карантинної\nзони в регіони України, де вони відсутні;\nздійснення державного контролю за дотриманням карантинного\nрежиму і проведенням заходів з карантину рослин при вирощуванні,\nзаготівлі, вивезенні, ввезенні, транспортуванні, зберіганні,\nпереробці, реалізації та використанні підкарантинних матеріалів.\nДержавна служба з карантину рослин України включає:\nГоловну державну інспекцію з карантину рослин України, що діє\nу складі спеціально уповноваженого центрального органу виконавчої\nвлади з питань аграрної політики і підпорядковується йому;\nЦентральну науково-дослідну карантинну лабораторію і\nЦентральний фумігаційний загін, які знаходяться у віданні Головної\nдержавної інспекції з карантину рослин України;\nдержавні інспекції з карантину рослин Автономної Республіки\nКрим, областей, міст Києва і Севастополя, пункти карантину рослин\nу морських, річкових портах (на пристанях), на відповідних\nзалізничних станціях, в аеропортах (на аеродромах), на\nпідприємствах поштового зв'язку, шосейних шляхах, автовокзалах,\nавтостанціях, пунктах пропуску на державному кордоні України,\nзональні та обласні карантинні лабораторії, обласні фумігаційні\nзагони.\nУ разі необхідності пункти карантину рослин можуть\nстворюватись і на інших об'єктах, діяльність яких пов'язана із\nзаготівлею, вивезенням, ввезенням, транспортуванням, реалізацією і\nвикористанням підкарантинних матеріалів.\nСтаття 7. Повноваження Головної державної інспекції з\nкарантину рослин України\nДо повноважень Головної державної інспекції з карантину\nрослин України належить:\n1) визначення відповідно до закону порядку ввезення,\nвивезення та використання рослин і рослинних продуктів, у тому\nчислі за погодженням з карантинними службами інших держав,\nвідповідно до міжнародних договорів України;\n2) вивчення видового складу, біології та екології карантинних\nорганізмів, розробка прогнозу їх поширення з метою запобігання\nввезенню;\n3) розробка проектів нормативно-правових актів у сфері\nкарантину рослин;\n4) ведення обліку і надання інформації щодо поширення\nкарантинних організмів;\n5) проведення фітосанітарної експертизи підкарантинних\nматеріалів та об'єктів;\n6) видача відповідно до закону карантинних дозволів;\n7) внесення подання до Кабінету Міністрів України про\nзапровадження (скасування) карантинного режиму;\n8) внесення пропозицій щодо проведення науково-дослідних\nробіт з карантину рослин до спеціально уповноваженого центрального\nоргану виконавчої влади з питань аграрної політики, Української\nакадемії аграрних наук та інших науково-дослідних установ;\n9) здійснення відповідно до закону контролю за додержанням\nзаконодавства про карантин рослин, у тому числі при ввезенні з-за\nкордону рослин і рослинних продуктів;\n10) пропаганда знань з карантину рослин;\n11) державний контроль за проведенням карантинних заходів;\n12) контроль за проведенням фумігаційними загонами Державної\nслужби з карантину рослин України, підприємствами, установами та\nорганізаціями незалежно від форми власності знезараження\nпідкарантинних матеріалів та об'єктів, які переміщуються через\nдержавний кордон України та карантинні зони;\n13) призначення і звільнення з посад керівників державних\nінспекцій з карантину рослин (їх заступників) Автономної\nРеспубліки Крим, областей, міст Києва і Севастополя.\nПроведення огляду, обстеження, аналізу, знезараження та\nінспектування (оформлення карантинного дозволу) підкарантинних\nматеріалів та об'єктів і проведення спільних досліджень з\nкарантинними службами інших країн щодо встановлення відповідності\n(невідповідності) підкарантинних матеріалів та об'єктів\nфітосанітарним вимогам здійснюються відповідно до закону.\nДержавна служба з карантину рослин України для виконання\nсвоїх повноважень взаємодіє із Службою безпеки України,\nМіністерством внутрішніх справ України, Державним комітетом у\nсправах охорони державного кордону України, Державною митною\nслужбою України, місцевими державними адміністраціями.\nСтаття 8. Повноваження державних інспекцій з карантину рослин\nАвтономної Республіки Крим, областей, міст Києва\nі Севастополя\nДо повноважень державних інспекцій з карантину рослин\nАвтономної Республіки Крим, областей, міст Києва і Севастополя\nналежить:\n1) видача фітосанітарних та карантинних сертифікатів на\nрослини і рослинні продукти, що експортуються, а також вивозяться\nіз карантинних зон;\n2) проведення карантинного огляду і лабораторної експертизи\nпідкарантинних матеріалів та об'єктів, які переміщуються через\nдержавний кордон України та карантинні зони (у тому числі тих, що\nнадходять у багажі, поштових відправленнях і ручній поклажі\nпасажирів);\n3) організація оздоровлення і знезараження підкарантинних\nматеріалів та об'єктів, які переміщуються через державний кордон\nУкраїни та карантинні зони;\n4) державний контроль за проведенням карантинних заходів;\n5) організація систематичних і проведення контрольних\nобстежень сільськогосподарських і лісових угідь, місць зберігання\nі переробки рослин і рослинних продуктів, пунктів карантину рослин\nта прилеглої до них території;\n6) контроль за діяльністю інтродукційно-карантинних\nрозсадників, державних сортодільниць, оранжерей і теплиць, що\nпроводять карантинну перевірку насіння, рослин та садивного\nматеріалу, завезених з-за кордону;\n7) здійснення державного контролю за виробництвом,\nзаготівлею, транспортуванням, зберіганням, переробкою,\nвикористанням та реалізацією рослин і рослинних продуктів;\n8) вжиття відповідно до законодавства термінових заходів для\nлокалізації та ліквідації карантинних організмів, запобігання їх\nпоширенню;\n9) контроль за проведенням карантинних заходів відповідно до\nміжнародних договорів України;\n10) пропаганда знань з карантину рослин;\n11) внесення відповідних подань про запровадження\n(скасування) карантинного режиму.\nПроведення огляду, обстеження, аналізу, знезараження та\nінспектування (оформлення фітосанітарного та карантинного\nсертифікатів) підкарантинних матеріалів та об'єктів здійснюється у\nпорядку, встановленому Кабінетом Міністрів України.\nСтаття 9. Порядок запровадження та скасування карантинного\nрежиму\nУ разі виявлення карантинних організмів карантинний режим\nзапроваджується: в межах декількох областей Кабінетом Міністрів\nУкраїни за поданням Головного державного інспектора з карантину\nрослин України; на території Автономної Республіки Крим, області,\nдекількох районів, району, населеного пункту чи території окремого\nгосподарства - відповідно Радою міністрів Автономної Республіки\nКрим, місцевою державною адміністрацією за поданням відповідно\nголовних державних інспекторів з карантину рослин України,\nдержавних інспекторів з карантину рослин.\nКарантинний режим запроваджується протягом доби з моменту\nвиявлення карантинного організму.\nОрган, який прийняв рішення про запровадження або скасування\nкарантинного режиму, протягом доби повідомляє про це осіб, що\nрозташовані або проживають у карантинній зоні.\nУ рішенні про запровадження карантинного режиму обов'язково\nзазначаються:\nобставини, що спричинили запровадження карантинного режиму;\nмежі карантинної зони, у якій запроваджується карантинний\nрежим;\nчас, з якого запроваджується карантинний режим;\nкарантинні заходи, що здійснюються в карантинній зоні, та\nоргани, що їх здійснюють.\nСтаття 10. Спеціальні карантинні заходи, що здійснюються в\nкарантинній зоні\nНа підставі та в порядку, встановлених законом, у карантинній\nзоні здійснюються такі спеціальні карантинні заходи:\nогляд та обстеження підкарантинних матеріалів та об'єктів;\nздійснення контролю за проведенням локалізації та ліквідації\nкарантинних організмів особами;\nзаборона вивезення з карантинної зони заражених карантинними\nорганізмами підкарантинних матеріалів та об'єктів;\nзнезараження підкарантинних матеріалів та об'єктів;\nтехнічна переробка заражених карантинними організмами\nпідкарантинних матеріалів.\nРослини і рослинні продукти, заражені карантинними\nорганізмами, які неможливо знезаразити або направити на технічну\nпереробку, підлягають знищенню в порядку, встановленому законом.\nВикористання та вивезення підкарантинних матеріалів та\nоб'єктів з карантинної зони у випадках виявлення, локалізації та\nліквідації карантинних організмів у вогнищі зараження допускаються\nспеціально уповноваженим центральним органом виконавчої влади з\nпитань аграрної політики відповідно до закону.\nМісцеві державні адміністрації, власники (уповноважені ними\nоргани) морських і річкових портів (пристаней), залізничних\nстанцій, аеропортів (аеродромів), підприємств поштового зв'язку,\nавтовокзалів (автостанцій), посадові особи митниць та пунктів\nпропуску на державному кордоні України, на шосейних шляхах повинні\nсприяти державним інспекторам з карантину рослин у здійсненні\nкарантинних заходів.\nВідшкодування збитків, що заподіяні внаслідок неправомірних\nдій органів та посадових осіб, які забезпечують виконання\nкарантинних заходів, здійснюється відповідно до закону."
    },
    {
      "provision_ref": "art11",
      "section": "11",
      "title": "Стаття 11. Фітосанітарний контроль",
      "content": "Фітосанітарному контролю підлягають усі підкарантинні\nматеріали та об'єкти, у тому числі ті, що переміщуються через\nдержавний кордон України та карантинні зони.\nВвезення в Україну підкарантинних матеріалів та об'єктів\nпровадиться за наявності:\nфітосанітарного сертифіката, що видається державними органами\nз карантину і захисту рослин країни-експортера;\nкарантинного дозволу, що видається Головною державною\nінспекцією з карантину рослин України.\nМитне оформлення вантажів проводиться лише після проведення\nфітосанітарного контролю.\nЗразок фітосанітарного сертифіката та порядок його оформлення\nвизначаються Головною державною інспекцією з карантину рослин\nУкраїни відповідно до міжнародних договорів України.\nФорма карантинного дозволу та порядок його оформлення\nвизначаються Головною державною інспекцією з карантину рослин\nУкраїни.\nВивезення підкарантинних матеріалів за межі карантинної зони\nпровадиться за наявності карантинного сертифіката.\nФорма карантинного сертифіката та порядок його оформлення\nвизначаються Головною державною інспекцією з карантину рослин\nУкраїни.\nФітосанітарні правила ввезення з-за кордону, перевезення в\nмежах країни, транзиту, експорту і порядок переробки та реалізації\nпідкарантинних матеріалів встановлюються спеціально уповноваженим\nцентральним органом виконавчої влади з питань аграрної політики\nвідповідно до цього Закону.\nФітосанітарний контроль на державному кордоні України та\nтранспорті (в тому числі на об'єктах автомобільного, залізничного,\nводного і повітряного транспорту, митницях, на підприємствах\nпоштового зв'язку тощо) здійснюють державні інспектори з карантину\nрослин з оформленням відповідних документів. Прикордонні пункти\nкарантину рослин облаштовуються у пункті пропуску через державний\nкордон України."
    },
    {
      "provision_ref": "art12",
      "section": "12",
      "title": "Стаття 12. Фітосанітарна експертиза",
      "content": "Фітосанітарна експертиза проводиться Центральною\nнауково-дослідною карантинною лабораторією та іншими карантинними\nлабораторіями з метою виявлення у підкарантинних матеріалах та\nоб'єктах карантинних організмів.\nНа вимогу осіб можуть проводитися повторні, додаткові та інші\nвиди фітосанітарних експертиз у карантинних лабораторіях або в\nінших експертних установах відповідно до закону.\nСтаття 13. Посадові особи, які здійснюють державний\nконтроль з карантину рослин\nОрганізація та здійснення державного контролю з карантину\nрослин покладаються на головних державних інспекторів з карантину\nрослин України, їх заступників і державних інспекторів з карантину\nрослин.\nГоловним державним інспектором з карантину рослин України є\nкерівник Головної державної інспекції з карантину рослин України,\nякий призначається і звільняється з посади спеціально\nуповноваженим центральним органом виконавчої влади з питань\nаграрної політики.\nКерівник Головної державної інспекції з карантину рослин\nУкраїни має заступників, у тому числі одного першого, які\nпризначаються і звільняються з посади за поданням керівника\nГоловної державної інспекції з карантину рослин України спеціально\nуповноваженим центральним органом виконавчої влади з питань\nаграрної політики.\nКерівники державних інспекцій з карантину рослин (їх\nзаступники) Автономної Республіки Крим, областей, міст Києва і\nСевастополя призначаються і звільняються з посади керівником\nГоловної державної інспекції з карантину рослин України. Керівники\nдержавних інспекцій з карантину рослин Автономної Республіки Крим,\nобластей, міст Києва і Севастополя є головними державними\nінспекторами з карантину рослин відповідно Автономної Республіки\nКрим, областей, міст Києва і Севастополя.\nДержавними інспекторами з карантину рослин є спеціалісти\nДержавної служби з карантину рослин України.\nНа посадових осіб, яким надано повноваження державних\nінспекторів з карантину рослин, поширюється дія Закону України\n\"Про державну службу\" ( 3723-12 ).\nЗавідуючі зональними та обласними карантинними лабораторіями,\nприкордонними пунктами карантину рослин у морських, річкових\nпортах (на пристанях), на відповідних залізничних станціях, в\nаеропортах (на аеродромах), на підприємствах поштового зв'язку,\nшосейних шляхах, автовокзалах, автостанціях, начальники обласних\nфумігаційних загонів призначаються і звільняються з посади\nкерівником Головної державної інспекції з карантину рослин\nУкраїни.\nПосадові особи, які здійснюють державний контроль з карантину\nрослин, забезпечуються форменим одягом за рахунок Державного\nбюджету України.\nЗразки форменого одягу та знаки розрізнення, строки їх\nносіння та порядок забезпечення встановлюються Кабінетом Міністрів\nУкраїни.\nСтаття 14. Права і обов'язки посадових осіб, які здійснюють\nдержавний контроль з карантину рослин\nГоловний державний інспектор з карантину рослин України,\nГоловний державний інспектор з карантину рослин Автономної\nРеспубліки Крим, головні державні інспектори з карантину рослин\nобластей, міст Києва і Севастополя очолюють відповідну інспекцію з\nкарантину рослин, здійснюють державний контроль за додержанням\nзаконодавства у сфері карантину рослин.\nПід час здійснення державного контролю з карантину рослин\nГоловний державний інспектор з карантину рослин України, Головний\nдержавний інспектор з карантину рослин Автономної Республіки Крим,\nголовні державні інспектори з карантину рослин областей, міст\nКиєва і Севастополя, державні інспектори з карантину рослин у\nмежах повноважень мають право:\nпроводити фітосанітарний контроль підкарантинних матеріалів\nта об'єктів, що експортуються, імпортуються та перевозяться\nтранзитом;\nперевіряти і обстежувати рослини та рослинні продукти,\nсільськогосподарські і лісові угіддя, в тому числі контролювати\nдіяльність інтродукційно-карантинних розсадників, державних\nсортодільниць, оранжерей і теплиць, що проводять карантинну\nперевірку насіння, рослин та садивного матеріалу, завезених з-за\nкордону, на відповідній території;\nвимагати інформацію, необхідну для здійснення своїх\nповноважень;\nпроводити відбір зразків з партії рослин і рослинних\nпродуктів для проведення фітосанітарної експертизи відповідно до\nзакону;\nвидавати обов'язкові для виконання розпорядження щодо\nздійснення карантинних заходів (знезараження підкарантинних\nматеріалів, спрямовування на технічну переробку заражених\nкарантинними організмами рослин і рослинних продуктів або їх\nзнищення у разі неможливості проведення карантинних заходів\nвідповідно до закону);\nнадавати висновки органам страхування щодо завданих збитків\nвнаслідок ліквідації карантинних організмів;\nнакладати в порядку, встановленому законом, адміністративні\nстягнення на осіб, винних у порушенні законодавства про карантин\nрослин.\nГоловний державний інспектор з карантину рослин України,\nГоловний державний інспектор з карантину рослин Автономної\nРеспубліки Крим, головні державні інспектори з карантину рослин\nобластей, міст Києва і Севастополя та державні інспектори з\nкарантину рослин зобов'язані:\nу разі виявлення карантинних організмів протягом доби внести\nвідповідні подання про запровадження особливого карантинного\nрежиму;\nдіяти на підставі, в межах повноважень та у спосіб, що\nпередбачені законом, і додержуватися вимог нормативно-правових\nактів у сфері карантину рослин.\nСтаття 15. Гарантії діяльності посадових осіб, які\nздійснюють державний контроль з карантину рослин\nГоловний державний інспектор з карантину рослин України,\nГоловний державний інспектор з карантину рослин Автономної\nРеспубліки Крим, головні державні інспектори з карантину рослин\nобластей, міст Києва і Севастополя, державні інспектори з\nкарантину рослин у своїй діяльності незалежні і керуються\nКонституцією України ( 254к/96-ВР ), цим Законом, іншими актами\nзаконодавства.\nРішення державного інспектора з карантину рослин щодо\nзаборони вирощування, вивезення, ввезення, транспортування (в тому\nчислі експорт, імпорт, транзит), зберігання, реалізації чи\nвикористання підкарантинного матеріалу, прийняті в межах його\nповноважень, є обов'язковими для виконання.\nОбраза посадової особи, що здійснює державний контроль з\nкарантину рослин, а також опір, погрози, насильство та інші дії,\nщо перешкоджають виконанню покладених на неї обов'язків, тягнуть\nза собою відповідальність відповідно до закону."
    },
    {
      "provision_ref": "art16",
      "section": "16",
      "title": "Стаття 16. Права і обов'язки осіб щодо карантину рослин",
      "content": "Особи, діяльність яких пов'язана з виробництвом, переробкою,\nзберіганням, транспортуванням і торгівлею рослинами та рослинними\nпродуктами, мають право одержувати від органів Державної служби з\nкарантину рослин України інформацію про фітосанітарний стан на\nвідповідній території.\nОсобам, яким завдано шкоду внаслідок запровадження\nкарантинного режиму або у зв'язку з проведенням робіт щодо\nліквідації карантинних організмів, збитки відшкодовуються\nвідповідно до закону.\nОсоби, майно яких використовувалося з метою запобігання\nпоширенню і ліквідації карантинних організмів, мають право на\nвідшкодування завданих їм збитків відповідно до закону та у\nпорядку і розмірах, встановлених Кабінетом Міністрів України.\nОсоби, діяльність яких пов'язана з виробництвом, переробкою,\nзберіганням, транспортуванням, торгівлею рослинами і рослинними\nпродуктами, зобов'язані:\nвиконувати фітосанітарні правила;\nвиконувати розпорядження органів Державної служби з карантину\nрослин України щодо проведення відповідних карантинних заходів;\nподавати на вимогу спеціалістів Державної служби з карантину\nрослин України відомості про наявність підкарантинних матеріалів\nта об'єктів;\nсприяти систематичному огляду посівів, територій складів, де\nзберігаються підкарантинні матеріали;\nпред'являти для огляду і експертизи наявні підкарантинні\nматеріали для виявлення карантинних організмів;\nсприяти проведенню карантинних заходів у карантинних та\nприлеглих до них зонах у разі виявлення карантинних організмів.\nОсоби зобов'язані сприяти державним інспекторам з карантину\nрослин у виконанні їх повноважень.\nПравила фітосанітарного контролю є обов'язковими до виконання\nорганами державної влади та особами.\nСтаття 17. Відповідальність за порушення законодавства\nпро карантин рослин\nОсоби, винні в порушенні законодавства про карантин рослин,\nнесуть відповідальність відповідно до закону.\nСтаття 18. Наукове забезпечення Державної служби\nз карантину рослин України\nСпеціально уповноважений центральний орган виконавчої влади з\nпитань аграрної політики відповідно до закону організовує наукове\nзабезпечення Державної служби з карантину рослин України, у тому\nчислі через наукові установи, підприємства та організації\nУкраїнської академії аграрних наук.\nСтаття 19. Фінансування карантинних (фітосанітарних)\nзаходів\nФінансування карантинних (фітосанітарних) заходів\nздійснюється за рахунок коштів Державного бюджету України, коштів\nосіб та інших не заборонених законами України джерел.\nСтаття 20. Фінансування та матеріально-технічне забезпечення\nорганів Державної служби з карантину рослин\nУкраїни\nФінансування та матеріально-технічне забезпечення органів\nДержавної служби з карантину рослин України здійснюються за\nрахунок коштів загального та спеціального фондів Державного\nбюджету України.\nДжерелами фінансування Державної служби з карантину рослин\nУкраїни за рахунок спеціального фонду Державного бюджету України\nможуть бути надходження від надання платних послуг з проведення\nогляду, обстеження, аналізу, знезараження та інспектування\nпідкарантинних матеріалів, що оплачуються особами, якщо інше не\nвстановлено законом."
    },
    {
      "provision_ref": "art21",
      "section": "21",
      "title": "Стаття 21. Міжнародні договори",
      "content": "Якщо міжнародним договором України встановлені інші правила,\nніж ті, що передбачені цим Законом, то застосовуються правила\nміжнародного договору.\n1. Цей Закон набирає чинності з 1 січня 2004 року.\n2. Кабінету Міністрів України протягом шести місяців з дня\nнабрання чинності цим Законом:\nподати на розгляд Верховної Ради України пропозиції щодо\nприведення законодавчих актів України у відповідність із цим\nЗаконом;\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону\"."
    }
  ],
  "definitions": []
}