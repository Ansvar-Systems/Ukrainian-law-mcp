{
  "id": "ua-law-1201-18",
  "type": "statute",
  "title": "Закон України (1201-18)",
  "title_en": "",
  "short_name": "1201-18",
  "status": "in_force",
  "issued_date": "2014-04-10",
  "url": "https://zakon.rada.gov.ua/laws/show/1201-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Митного кодексу України\n\n(Відомості Верховної Ради (ВВР), 2014, № 23, ст.875)\n\nВерховна Рада України постановляє :\n\nI. Внести до Митного кодексу України (Відомості Верховної Ради України, 2012 р., №№ 44-48, ст. 552) такі зміни:\n\n1) доповнити статтею 3 -1 такого змісту:\n\n\" Стаття 3 -1 . Особливості застосування валютних курсів\n\n1. Для цілей здійснення митних формальностей щодо товарів і транспортних засобів комерційного призначення застосовується офіційний курс валюти України до іноземної валюти, встановлений Національним банком України, що діє на 0 годин дня подання митної декларації , або дня здійснення митних формальностей, якщо вони здійснюються без подання митної декларації\";\n\n2) у пункті 36 частини першої статті 4 слова \"міжнародних поштових та експрес-відправленнях\" виключити;\n\n3) текст статті 234 викласти в такій редакції:\n\n\"1. Товари (за винятком підакцизних), що переміщуються (пересилаються) на адресу одного одержувача (юридичної або фізичної особи) в одній депеші від одного відправника у міжнародних поштових відправленнях, на адресу одного одержувача (юридичної або фізичної особи) в одному вантажі експрес-перевізника від одного відправника у міжнародних експрес-відправленнях, якщо їх сумарна фактурна вартість не перевищує еквівалент 150 євро, не є об’єктом оподаткування митними платежами.\n\n2. Товари (за винятком підакцизних), що переміщуються (пересилаються) на адресу одного одержувача (юридичної або фізичної особи) в одній депеші від одного відправника у міжнародних поштових відправленнях, на адресу одного одержувача (юридичної або фізичної особи) в одному вантажі експрес-перевізника від одного відправника у міжнародних експрес-відправленнях, якщо їх сумарна фактурна вартість перевищує еквівалент 150 євро, оподатковуються митом відповідно до цього Кодексу та податком на додану вартість відповідно до Податкового кодексу України .\n\n3. Підакцизні товари, переміщення (пересилання) яких через митний кордон України не заборонено законом, незалежно від вартості оподатковуються митом відповідно до цього Кодексу, а також іншими податками відповідно до Податкового кодексу України\";\n\n4) у підпункті \"г\" пункту 6 частини восьмої статті 257 слова \"на день подання митної декларації\" замінити словами і цифрами \"визначений відповідно до статті 3 -1 цього Кодексу\";\n\n5) частину дванадцяту статті 259 після слів \"курси валют\" доповнити словами і цифрами \"визначені відповідно до статті 3 -1 цього Кодексу\";\n\n6) частини третю і шосту статті 260 після слів \"курси валют\" доповнити словами і цифрами \"визначені відповідно до статті 3 -1 цього Кодексу\";\n\n7) у частині першій статті 277 :\n\nу пункті 1 цифри і слово \"100 євро\" замінити цифрами і словом \"150 євро\", а слова і цифри \"крім випадків, передбачених статтею 234 цього Кодексу\" виключити;\n\nу пункті 2 слова і цифри \"статті 234 та\" виключити;\n\n8) частину четверту статті 295 викласти в такій редакції:\n\n\"4. У разі якщо для цілей обчислення митних платежів, у тому числі визначення митної вартості товарів, необхідно зробити перерахування іноземної валюти, застосовуються курси валют, визначені відповідно до статті 3 -1 цього Кодексу\";\n\n9) частини четверту і п’яту статті 298 викласти в такій редакції:\n\n\"4. Митні платежі сплачуються у валюті України. В окремих випадках, перелік яких встановлюється Кабінетом Міністрів України, митні платежі можуть бути сплачені в іноземній валюті за курсом, визначеним відповідно до статті 3 -1 цього Кодексу.\n\n5. Перерахунок сум митних платежів, визначених у валюті України, в іноземну валюту для цілей сплати митних платежів здійснюється за курсом, визначеним відповідно до статті 3 -1 цього Кодексу\";\n\n10) частину сьому статті 301 викласти в такій редакції:\n\n\"7. Повернення сплачених сум митних платежів здійснюється у валюті України. Якщо сплата або стягнення митних платежів здійснювалося в іноземній валюті, повернення сум митних платежів здійснюється за курсом валюти, визначеним відповідно до статті 3 -1 цього Кодексу, на день, коли відбулася їх сплата\";\n\n11) частину другу статті 313 викласти в такій редакції:\n\n\"2. В окремих випадках переміщення товарів територією України прохідним транзитом іноземним перевізником або уповноваженою ним особою дозволяється внесення нерезидентом суми грошової застави в іноземній валюті за курсом валюти, визначеним відповідно до статті 3 -1 цього Кодексу, на день внесення грошової застави\";\n\n12) текст статті 369 викласти в такій редакції:\n\n\"1. Особисті речі, що переміщуються (пересилаються) громадянами через митний кордон України у ручній поклажі, супроводжуваному та несупроводжуваному багажі, підлягають декларуванню шляхом учинення дій, усно або, за бажанням власника чи на вимогу органу доходів і зборів, письмово, не оподатковуються митними платежами та звільняються від подання документів, що видаються державними органами для здійснення митного контролю та митного оформлення товарів, а також від застосування до них видів державного контролю, визначених частиною першою статті 319 цього Кодексу.\n\n2. У міжнародних поштових та експрес-відправленнях особисті речі переміщуються (пересилаються) через митний кордон України у порядку та на умовах, встановлених для переміщення (пересилання) товарів\";\n\n13) у статті 374 :\n\nчастини шосту і сьому викласти в такій редакції:\n\n\"6. Товари (крім підакцизних), сумарна фактурна вартість яких не перевищує еквівалент 150 євро, що переміщуються (пересилаються) на митну територію України на адресу одного одержувача в одній депеші від одного відправника у міжнародних поштових відправленнях, на адресу одного одержувача в одному вантажі експрес-перевізника від одного відправника у міжнародних експрес-відправленнях, а також товари (крім підакцизних), сумарна фактурна вартість яких не перевищує еквівалент 150 євро, що переміщуються у несупроводжуваному багажі, підлягають усному декларуванню на підставі товаросупровідних документів та не є об’єктами оподаткування митними платежами.\n\n7. Товари (крім підакцизних), що переміщуються (пересилаються) у міжнародних поштових, міжнародних експрес-відправленнях, несупроводжуваному багажі, сумарна фактурна вартість яких перевищує еквівалент 150 євро, але не перевищує еквівалент 10000 євро, або переміщуються (пересилаються) без дотримання умов, передбачених частиною п’ятою цієї статті, підлягають письмовому декларуванню в порядку, встановленому для громадян, та оподатковуються ввізним митом за ставкою 10 відсотків та податком на додану вартість за ставкою, встановленою Податковим кодексом України . Базою оподаткування для таких товарів є частина їх сумарної фактурної вартості, що перевищує еквівалент 150 євро\";\n\nпункт 11 частини десятої виключити;\n\n14) у статті 590 :\n\nчастину першу викласти в такій редакції:\n\n\"1. Працівники органів доходів і зборів підлягають загальнообов’язковому державному соціальному страхуванню відповідно до Закону України \"Про загальнообов’язкове державне соціальне страхування від нещасного випадку на виробництві та професійного захворювання, які спричинили втрату працездатності\" ;\n\nу частинах другій, третій та четвертій слова \"державного бюджету\" замінити словами \"Фонду соціального страхування від нещасних випадків\";\n\nчастину п’яту виключити;\n\nу частині восьмій слова \"виплатою сум одноразової допомоги та\" виключити.\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім абзацу п’ятого пункту 13 розділу I цього Закону щодо виключення норми стосовно звільнення від оподаткування митними платежами товарів, що класифікуються в одній із товарних позицій 8702, 8703, 8704 (загальною масою до 3,5 тонни), 8711 згідно з УКТ ЗЕД (у кількості однієї одиниці за кожною товарною позицією), що ввозяться працівниками дипломатичної служби, які перебували за кордоном у довготермінових відрядженнях або проходили дипломатичну службу строком не менше одного року та повертаються в Україну, який набирає чинності з 1 січня 2015 року.\n\n2. Кабінету Міністрів України протягом трьох місяців з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд та приведення відповідними центральними органами виконавчої влади своїх нормативно-правових актів у відповідність із цим Законом.\n\nВиконуючий обов'язки\n\nПрезидента України,\n\nГолова Верховної Ради\n\nУкраїни\n\nО.ТУРЧИНОВ\n\nм. Київ\n\n10 квітня 2014 року\n\n№ 1201-VII\n\nПро внесення змін до Митного кодексу України\nЗакон України від 10.04.2014 № 1201-VII\n\nПрийняття від 10.04.2014\nПостійна адреса:\nhttps://zakon.rada.gov.ua/go/1201-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}