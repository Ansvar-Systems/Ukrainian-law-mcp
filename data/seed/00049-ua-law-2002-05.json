{
  "id": "ua-law-2002-05",
  "type": "statute",
  "title": "Закон України (2002-05)",
  "title_en": "",
  "short_name": "2002-05",
  "status": "in_force",
  "issued_date": "1960-12-28",
  "url": "https://zakon.rada.gov.ua/laws/show/2002-05",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art147",
      "section": "147",
      "title": "Стаття 147. Випуск або реалізація недоброякісної продукції",
      "content": "Випуск на товарний ринок або інша реалізація споживачам\nнедоброякісної, тобто такої, що не відповідає встановленим\nстандартам, нормам, правилам і технічним умовам, або некомплектної\nпродукції і товарів, здійснені відповідальними за це особами,\nвчинені протягом року після накладення адміністративного стягнення\nза такі ж порушення, -\nкараються штрафом від трьохсот до п'ятисот мінімальних\nрозмірів заробітної плати з конфіскацією випущеної продукції або\nбез такої.\nТі ж дії, якщо вони вчинені у великих розмірах або завдали\nшкоди здоров'ю чи призвели до смерті споживача, -\nкараються позбавленням волі на строк до п'яти років з\nконфіскацією випущеної продукції.\n( Стаття 147 із змінами, внесеними згідно з Указом ПВР N 4571-10\nвід 12.01.83, Законами N 3888-12 від 28.01.94, N 1685-III\n( 1685-14 ) від 20.04.2000 )\nСтаття 147-1. ( Кодекс доповнено статтею 147-1 згідно з\nУказом ПВР від 27.06.61 ( 342а-05 )\n( Стаття 147-1 виключена на підставі Закону\nN 2547-12 від 07.07.92 )\nСтаття 147-2. Злочинно-недбале використання або зберігання\nсільськогосподарської техніки\n\nЗлочинно-недбале використання або зберігання належних\nрадгоспам, колгоспам та іншим державним чи кооперативним\nорганізаціям тракторів, автомобілів, комбайнів та інших\nсільськогосподарських машин, що призвело до їх псування або\nполомки, а так само розукомплектування цих машин, —\nкараються позбавленням волі на строк до одного року, або\nвиправними роботами на строк до двох років, або штрафом від\nп'ятдесяти до ста двадцяти мінімальних розмірів заробітної плати.\nТі самі діяння, що вчинені неодноразово або завдали великої\nшкоди, —\nкараються позбавленням волі на строк до трьох років.\n( Кодекс доповнено статтею 147-2 згідно з Указом ПВР від 08.01.62\n( 52а-05 ); із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )\nСтаття 147-3. Злочинно-недбале зберігання зерна та насіння\nолійних культур\n\nЗлочинно-недбале зберігання в колгоспах, радгоспах, інших\nдержавних чи кооперативних підприємствах і організаціях зерна та\nнасіння олійних культур, що призвело до їх псування, —\nкарається позбавленням волі на строк до одного року, або\nвиправними роботами на строк до двох років, або штрафом від\nдвохсот до чотирьохсот мінімальних розмірів заробітної плати.\nТі самі діяння, що завдали великої шкоди або вчинені\nнеодноразово, —\nкараються позбавленням волі на строк до трьох років.\n( Кодекс доповнено статтею 147-3 згідно з Указом ПВР N 1434а-12\nвід 25.08.91, із змінами, внесеними згідно з Законом N 41/95-ВР\nвід 08.02.95 )\nСтаття 148. Заняття забороненими видами підприємницької\nдіяльності\nЗаняття видами підприємницької діяльності, щодо яких є\nспеціальна заборона, крім випадків, передбачених цим Кодексом, -\nкарається штрафом від ста до трьохсот мінімальних розмірів\nзаробітної плати з позбавленням права займати певні посади або\nзайматися певною діяльністю строком до трьох років та з\nконфіскацією майна чи без такої.\nТі ж дії, якщо вони завдали істотної шкоди інтересам держави,\nінших юридичних або фізичних осіб, а також якщо вони вчинені\nособою, раніше судимою за заняття забороненими видами\nпідприємницької діяльності, -\nкараються позбавленням волі на строк до п'яти років з\nпозбавленням права займати певні посади або займатися певною\nдіяльністю на строк до п'яти років та з конфіскацією майна.\n( Стаття 148 із змінами, внесеними згідно з Указами ПВР від\n10.09.62 ( 461а-06 ); N 3085-09 від 16.02.78; N 4571-10 від\n12.01.83; N 2444-11 від 27.06.86, Законом N 3888-12 від 28.01.94 )\nСтаття 148-1. ( Кодекс доповнено статтею 148-1 згідно з\nУказом ПВР N 2444-11 від 27.06.86 )\n( Стаття 148-1 виключена на підставі Закону\nN 3889-12 від 28.01.94 )\nСтаття 148-2. Ухилення від сплати податків, зборів, інших\nобов'язкових платежів\nУмисне ухилення від сплати податків, зборів, інших\nобов'язкових платежів, вчинене посадовою особою підприємства,\nустанови, організації, незалежно від форм власності, або фізичною\nособою, якщо ці діяння призвели до ненадходження до бюджетів чи\nдержавних цільових фондів коштів у значних розмірах, -\nкарається виправними роботами на строк до двох років, або\nпозбавленням права займати певні посади чи займатися певною\nдіяльністю на строк до трьох років, або штрафом у розмірі до\nтрьохсот неоподатковуваних мінімумів доходів громадян.\nТі ж діяння, вчинені за попереднім зговором групою осіб, або\nякщо вони призвели до ненадходження до бюджетів чи державних\nцільових фондів коштів у великих розмірах, -\nкараються позбавленням волі на строк до п'яти років з\nпозбавленням права займати певні посади чи займатися певною\nдіяльністю на строк до трьох років з конфіскацією майна чи без\nтакої, або виправними роботами на строк до двох років, або штрафом\nдо однієї тисячі неоподатковуваних мінімумів доходів громадян.\nДіяння, передбачені частиною 1 цієї статті, вчинені особою,\nраніше судимою за ухилення від сплати податків, зборів, інших\nобов'язкових платежів, або якщо вони призвели до ненадходження до\nбюджетів чи державних цільових фондів коштів в особливо великих\nрозмірах, -\nкараються позбавленням волі на строк від п'яти до десяти\nроків з конфіскацією майна та позбавленням права займати певні\nпосади чи займатися певною діяльністю на строк до п'яти років.\n__________________________\nПримітка. Під значним розміром коштів слід розуміти суми податку,\nзбору чи іншого обов'язкового платежу, які в сто і\nбільше разів перевищують установлений законодавством\nнеоподатковуваний мінімум доходів громадян; під великим\nрозміром коштів слід розуміти суми податку, збору чи\nіншого обов'язкового платежу, які в двісті п'ятдесят\nі більше разів перевищують установлений законодавством\nнеоподатковуваний мінімум доходів громадян; під\nособливо великим розміром коштів слід розуміти суми\nподатку, збору чи іншого обов'язкового платежу, які\nв тисячу і більше разів перевищують установлений\nзаконодавством неоподатковуваний мінімум доходів\nгромадян.\n( Кодекс доповнено статтею 148-2 згідно з Законом N 2936-12 від\n26.01.93, в редакції Законів N 3889-12 від 28.01.94, N 44/97-ВР\nвід 05.02.97 )\nСтаття 148-3. Порушення порядку заняття підприємницькою\nдіяльністю\nЗаняття підприємницькою діяльністю без державної реєстрації\nабо без спеціального дозволу (ліцензії), отримання якого\nпередбачено законодавством, якщо ці дії вчинено протягом року\nпісля накладення адміністративного стягнення за такі ж\nпорушення, -\nкараються штрафом до двохсот мінімальних розмірів заробітної\nплати з позбавленням права займати певні посади або займатися\nпевною діяльністю на строк до трьох років.\n( Кодекс доповнено статтею 148-3 згідно з Законом N 3888-12 від\n28.01.94)"
    },
    {
      "provision_ref": "art148-4",
      "section": "148-4",
      "title": "Стаття 148-4. Фіктивне підприємництво",
      "content": "Фіктивне підприємництво, тобто створення або придбання\nсуб'єктів підприємницької діяльності (юридичних осіб) без наміру\nздійснювати статутну діяльність, якщо це завдало матеріальної\nшкоди державі, банку, кредитній установі, іншим юридичним особам\nабо громадянам, -\nкарається штрафом від двохсот до чотирьохсот мінімальних\nрозмірів заробітної плати з позбавленням права займати певні\nпосади або займатися певною діяльністю на строк до трьох років.\nТі ж дії, якщо вони вчинені повторно або завдали великої\nматеріальної шкоди державі, банку, кредитним установам, іншим\nюридичним особам або громадянам, -\nкараються позбавленням волі на строк до трьох років з\nпозбавленням права займати певні посади або займатися певною\nдіяльністю на строк до п'яти років, з конфіскацією майна чи без\nтакої.\n———————————————————\nПримітка. Відповідно до статей 148-4, 148-5, 148-6, 148-7, 148-8,\n156-2, 156-3 цього Кодексу матеріальна шкода\nвважається великою, якщо вона у п'ятдесят і більше\nразів перевищує встановлений законодавством\nнеоподатковуваний мінімум доходів громадян на місяць.\n( Кодекс доповнено статтею 148-4 згідно із Законом N 3888-12 від\n28.01.94, із змінами, внесеними згідно із Законом N 79/96-ВР від\n06.03.96 )"
    },
    {
      "provision_ref": "art148-5",
      "section": "148-5",
      "title": "Стаття 148-5. Шахрайство з фінансовими ресурсами",
      "content": "Надання громадянином - підприємцем або засновником чи\nвласником суб'єкта підприємницької діяльності, а також посадовою\nособою суб'єкта підприємницької діяльності завідомо неправдивої\nінформації державним органам, банкам або іншим кредиторам з метою\nодержання субсидій, субвенцій, дотацій, кредитів чи пільг\nщодо податків за відсутності ознак розкрадання -\nкарається позбавленням волі на строк до трьох років з\nпозбавленням права займати певні посади або займатися певною\nдіяльністю на строк до трьох років.\nТі ж дії, якщо вони вчинені повторно або завдали великої\nматеріальної шкоди державі чи кредитору, -\nкараються позбавленням волі на строк від трьох до десяти\nроків з позбавленням права займати певні посади або займатися\nпевною діяльністю на строк до п'яти років з конфіскацією майна.\n( Кодекс доповнено статтею 148-5 згідно із Законом N 3888-12 від\n28.01.94 )\nСтаття 148-6. Незаконне збирання з метою використання\nабо використання відомостей, що становлять\nкомерційну таємницю\nНезаконне збирання з метою використання або використання\nвідомостей, що становлять комерційну таємницю (підприємницьке\nшпигунство), якщо це завдало великої матеріальної шкоди суб'єкту\nпідприємницької діяльності, -\nкарається позбавленням волі на строк до трьох років або\nштрафом від трьохсот до п'ятисот мінімальних розмірів заробітної\nплати.\n( Кодекс доповнено статтею 148-6 згідно із Законом N 3888-12 від\n28.01.94 )"
    },
    {
      "provision_ref": "art148-7",
      "section": "148-7",
      "title": "Стаття 148-7. Розголошення комерційної таємниці",
      "content": "Умисне розголошення комерційної таємниці без згоди її\nвласника особою, якій ця таємниця відома у зв'язку з професійною\nчи службовою діяльністю, якщо воно вчинено з корисливих або інших\nособистих мотивів і завдало великої матеріальної шкоди суб'єкту\nпідприємницької діяльності, -\nкарається позбавленням волі на строк до двох років, або\nвиправними роботами на строк до двох років, або позбавленням права\nзаймати певні посади чи займатися певною діяльністю на строк до\nтрьох років, або штрафом до п'ятдесяти мінімальних розмірів\nзаробітної плати.\n( Кодекс доповнено статтею 148-3 згідно із Законом N 3888-12 від\n28.01.94 )\nСтаття 148-8. Порушення порядку випуску (емісії) та обігу\nцінних паперів\nВипуск (емісія) громадянином або посадовою особою суб'єкта\nпідприємницької діяльності цінних паперів у формі їх відкритого\nрозміщення без реєстрації емісії у встановленому порядку -\nкарається виправними роботами на строк до двох років, або\nпозбавленням права займати певні посади, чи займатися певною\nдіяльністю на строк до трьох років, або штрафом до п'ятдесяти\nмінімальних розмірів заробітної плати.\nВнесення громадянином або посадовою особою суб'єкта\nпідприємницької діяльності в документи, які подаються для\nреєстрації емісії цінних паперів, завідомо недостовірної\nінформації, а так само затвердження таких документів, якщо ці дії\nзавдали матеріальної шкоди інвестору, -\nкарається позбавленням волі на строк до трьох років, або\nвиправними роботами на строк до двох років, або позбавленням права\nзаймати певні посади чи займатися певною діяльністю на строк до\nп'яти років, або штрафом до ста мінімальних розмірів заробітної\nплати.\nВиготовлення з метою збуту, збут чи використання іншим\nшляхом підроблених недержавних цінних паперів -\nкарається позбавленням волі на строк від трьох до семи років\nз конфіскацією майна і з позбавленням права займати певні посади\nчи займатися певною діяльністю на строк до п'яти років.\nДії, передбачені частиною 3 цієї статті, якщо вони вчинені\nповторно або організованою групою, або якщо вони завдали великої\nматеріальної шкоди інтересам держави, іншим юридичним особам або\nгромадянам, -\nкараються позбавленням волі на строк від п'яти до десяти\nроків з конфіскацією майна і з позбавленням права займати певні\nпосади або займатися певною діяльністю на строк до п'яти років.\n____________________________\nПримітка. Повторним у цій статті визнається злочин, вчинений\nособою, яка раніше вчинила будь-який із злочинів,\nпередбачених частинами 3 і 4 статті 148-8 або статтею 79\nцього Кодексу.\n( Кодекс доповнено статтею 148-8 згідно з Законом N 3888-12 від\n28.01.94, із змінами, внесеними згідно з Законом N 79/96-ВР від\n06.03.96 )"
    },
    {
      "provision_ref": "art149",
      "section": "149",
      "title": "Стаття 149. Виготовлення спиртних напоїв і торгівля ними",
      "content": "Виготовлення або зберігання з метою продажу самогону чи інших\nміцних спиртних напоїв домашнього вироблення або виготовлення з\nцією метою апаратів для їх вироблення, а так само торгівля\nзазначеними спиртними напоями чи апаратами —\nкараються позбавленням волі на строк від одного року до\nтрьох років з конфіскацією майна чи без такої, або виправними\nроботами на строк до двох років з конфіскацією майна чи без\nтакої, або штрафом від п'яти до десяти мінімальних розмірів\nзаробітної плати.\n( Стаття 149 із змінами, внесеними згідно з Указами ПВР від\n27.06.61 ( 343а-05 ); N 2047-08 від 18.09.73; N 704-11 від\n01.08.85; N 4135-11 від 12.06.87, Законами N 1255-12 від 25.06.91;\nN 2547-12 від 07.07.92, N 3888-12 від 28.01.94 )\nСтаття 150. ( Стаття 150 виключена на підставі Закону\nN 2547-12 від 07.07.92 )\nСтаття 151. ( Стаття 151 виключена на підставі Закону\nN 2547-12 від 07.07.92 )\nСтаття 152. ( Стаття 152 виключена на підставі Закону\nN 2547-12 від 07.07.92 )\nСтаття 153. Підробка знаків поштової оплати\nі проїзних квитків\nВиготовлення з метою збуту, збут або використання завідомо\nпідроблених знаків поштової оплати, маркованої продукції,\nміжнародних відповідних купонів, посвідчень особи для\nміжнародного поштового обміну, відбитків маркірувальних або\nдрукарських машин, а також квитків залізничного, водного,\nповітряного або автомобільного транспорту та інших проїзних і на\nпровіз вантажів документів —\nкарається позбавленням волі на строк до двох років, або\nвиправними роботами на той же строк.\n( Стаття 153 із змінами, внесеними згідно з Указом ПВР N 4571-10\nвід 12.01.83, Законом N 386/96-ВР від 01.10.96 )\nСтаття 153-1. Незаконне виготовлення, підробка, використання\nабо збут незаконно виготовлених і одержаних чи\nпідроблених марок акцизного збору\nНезаконне виготовлення, підробка, використання або збут\nнезаконно виготовлених і одержаних чи підроблених марок акцизного\nзбору -\nкарається позбавленням волі на строк до трьох років або\nштрафом від ста до трьохсот неоподатковуваних мінімумів доходів\nгромадян.\nТі ж дії, вчинені повторно або за попереднім зговором групою\nосіб, -\nкараються позбавленням волі на строк від трьох до п'яти років\nз конфіскацією майна або штрафом від трьохсот до тисячі\nнеоподатковуваних мінімумів доходів громадян з конфіскацією майна.\n( Кодекс доповнено статтею 153-1 згідно із Законом N 323/96-ВР\nвід 12.07.96 )\nСтаття 153-2. Незаконне виготовлення, підробка, використання\nабо збут незаконно виготовлених і одержаних чи\nпідроблених контрольних марок для маркування\nупаковок примірників аудіовізуальних\nтворів та фонограм\nНезаконне виготовлення, підробка, використання або збут\nнезаконно виготовлених і одержаних чи підроблених контрольних\nмарок для маркування упаковок примірників аудіовізуальних творів\nта фонограм -\nкарається позбавленням волі на строк до трьох років або\nштрафом від ста до трьохсот неоподатковуваних мінімумів доходів\nгромадян.\nТі ж дії, вчинені повторно або за попереднім зговором групою\nосіб, -\nкараються позбавленням волі на строк від трьох до п'яти років\nз конфіскацією майна або штрафом від трьохсот до тисячі\nнеоподатковуваних мінімумів доходів громадян з конфіскацією\nмайна.\n( Кодекс доповнено статтею 153-2 згідно із Законом N 1587-III\n( 1587-14 ) від 23.03.2000 )\nСтаття 153-3. Порушення законодавства, що регулює здійснення\nоперацій з металобрухтом\nПорушення законодавства, що регулює здійснення операцій з\nметалобрухтом, якщо ці дії вчинено протягом року після накладення\nадміністративного стягнення за такі ж порушення, -\nкараються позбавленням волі на строк до трьох років або\nштрафом від ста до п'ятисот неоподатковуваних мінімумів доходів\nгромадян.\nТі самі дії, вчинені за попереднім зговором групою осіб або\nособою, раніше судимою за злочин, передбачений цією статтею, або\nякщо вони завдали великої матеріальної шкоди підприємствам,\nустановам, організаціям або спричинили інші тяжкі наслідки, -\nкараються позбавленням волі на строк від трьох до п'яти років\nабо штрафом від п'ятисот до тисячі неоподатковуваних мінімумів\nдоходів громадян.\nПримітка. Під великою матеріальною шкодою слід розуміти\nшкоду, яка в п'ятдесят і більше разів перевищує неоподатковуваний\nмінімум доходів громадян.\n( Кодекс доповнено статтею 153-3 згідно із Законом N 2114-III\n( 2114-14 ) від 16.11.2000 )"
    },
    {
      "provision_ref": "art154",
      "section": "154",
      "title": "Стаття 154. Спекуляція",
      "content": "Спекуляція, тобто скуповування товарів або інших предметів,\nна які встановлено державні роздрібні ціни, в підприємствах\n(організаціях) торгівлі, а так само інших підприємствах, що\nздійснюють реалізацію товарів або інших предметів населенню, та їх\nперепродаж з метою наживи, —\nкарається позбавленням волі на строк до трьох років з\nконфіскацією майна чи без такої, або виправними роботами на строк\nдо двох років з конфіскацією майна чи без такої, або штрафом від\nдвохсот до чотирьохсот мінімальних розмірів заробітної плати.\nСпекуляція, вчинена неодноразово, або у великих розмірах, або\nза попереднім зговором групою осіб, а так само посадовою особою\nабо іншим працівником торгівлі чи іншого підприємства, що здійснює\nреалізацію товарів або інших предметів населенню, з використанням\nсвого службового стану, —\nкарається позбавленням волі на строк від трьох до семи років\nз конфіскацією майна або штрафом від трьохсот до восьмисот\nмінімальних розмірів заробітної плати.\nСпекуляція в особливо великих розмірах або вчинена особою,\nраніше судимою за спекуляцію, чи організованою групою, —\nкарається позбавленням волі на строк від п'яти до десяти\nроків з конфіскацією майна.\n———————————————————\nПримітка. Частина 1 цієї статті застосовується в тих випадках,\nколи розмір наживи становить понад триста карбованців\nдо двох тисяч карбованців. Під спекуляцією у великих\nрозмірах слід розуміти спекуляцію, розмір наживи від\nякої становить понад дві тисячі карбованців до десяти\nтисяч карбованців, а під спекуляцією в особливо великих\nрозмірах — понад десять тисяч карбованців.\n( Стаття 154 із змінами, внесеними згідно з Указами ПВР від\n27.06.61 ( 342а-05 ); 10.09.62 ( 461а-06 ); N 4571-10 від\n12.01.83; N 2444-11 від 27.06.86; N 8918-11 від 07.03.90, Законами\nN 1255-12 від 25.06.91; N 2547-12 від 07.07.92, N 41/95-ВР від\n08.02.95 )\nСтаття 154-1. ( Кодекс доповнено статтею 154-1 згідно з Указом\nПВР від 16.05.63 ( 360а-06 )\n( Стаття виключена на підставі Указу ПВР\nN 2547-12 від 07.07.92 )\nСтаття 154-2. ( Кодекс доповнено статтею 154-2 згідно з\nУказом ПВР N 2984-07 від 25.08.70 )\n( Стаття виключена на підставі Указу ПВР\nN 1593-09 від 22.12.76 )"
    },
    {
      "provision_ref": "art155",
      "section": "155",
      "title": "Стаття 155. Обман покупців",
      "content": "Обмірювання, обважування, перевищення встановлених роздрібних\nцін або інший обман покупців у торговельних підприємствах чи\nпідприємствах громадського харчування —\nкараються виправними роботами на строк до двох років, або\nпозбавленням права займати певні посади в торговельних\nпідприємствах і підприємствах громадського харчування на строк до\nтрьох років, або штрафом від шістдесяти до ста шістдесяти\nмінімальних розмірів заробітної плати.\nТі самі діяння, вчинені за попереднім зговором групою осіб\nабо у великих розмірах, або особою, яка раніше була засуджена за\nтакий же злочин чи злочин, передбачений статтею 155-1 цього\nКодексу, —\nкараються позбавленням волі на строк до шести років з\nконфіскацією майна і з позбавленням права займати певні посади в\nторговельних підприємствах і підприємствах громадського харчування\nна строк до п'яти років.\n( Стаття 155 із змінами, внесеними згідно з Указами ПВР N 1879-08\nвід 03.07.73, N 4571-10 від 12.01.83, Законом N 41/95-ВР від\n08.02.95 )"
    },
    {
      "provision_ref": "art155-1",
      "section": "155-1",
      "title": "Стаття 155-1. Обман замовників",
      "content": "Перевищення встановлених цін і тарифів на побутові і\nкомунальні послуги, що надаються населенню, обрахування або інший\nобман замовників у підприємствах побутового обслуговування\nнаселення і комунального господарства —\nкараються виправними роботами на строк до двох років, або\nпозбавленням права займати певні посади в підприємствах побутового\nобслуговування населення і комунального господарства на строк до\nтрьох років, або штрафом від шістдесяти до ста шістдесяти\nмінімальних розмірів заробітної плати.\nТі самі діяння, вчинені за попереднім зговором групою осіб,\nабо у великих розмірах, або особою, яка раніше була засуджена за\nтакий же злочин чи злочин, передбачений статтею 155 цього\nКодексу, —\nкараються позбавленням волі на строк до шести років з\nконфіскацією майна і з позбавленням права займати певні посади в\nпідприємствах побутового обслуговування населення і комунального\nгосподарства на строк до п'яти років.\n( Кодекс доповнено статтею 155-1 згідно з Указом ПВР N 1879-08 від\n03.07.73; із змінами, внесеними згідно з Указом ПВР N 4571-10 від\n12.01.83, Законом N 41/95-ВР від 08.02.95 )\nСтаття 155-2. Одержання незаконної винагороди від громадян\nза виконання робіт, зв'язаних з\nобслуговуванням населення\nОдержання працівником підприємства, установи або організації,\nякий не є посадовою особою, шляхом вимагательства незаконної\nвинагороди від громадянина за виконання роботи або надання послуги\nу сфері торгівлі, громадського харчування, побутового,\nкомунального, медичного, транспортного або іншого обслуговування\nнаселення, що входять в коло службових обов'язків такого\nпрацівника, —\nкарається виправними роботами на строк до одного року або\nштрафом до сорока мінімальних розмірів заробітної плати.\nТі ж дії, вчинені неодноразово або у великих розмірах, —\nкараються позбавленням волі на строк до трьох років або\nштрафом від ста до двохсот мінімальних розмірів заробітної плати.\n( Кодекс доповнено статтею 155-2 згідно з Указом ПВР N 2510-10\nвід 24.09.81, із змінами, внесеними згідно з Законом N 41/95-ВР\nвід 08.02.95 )"
    },
    {
      "provision_ref": "art155-3",
      "section": "155-3",
      "title": "Стаття 155-3. Порушення правил торгівлі",
      "content": "Продаж товарів зі складів, баз, підсобних та інших приміщень\nпідприємств (організацій) державної торгівлі (громадського\nхарчування), інших державних підприємств (організацій), споживчої\nкооперації на порушення встановлених правил, а так само під час\nтранспортування, або приховування товарів від покупців, вчинені\nпосадовою особою підприємства (організації) з використанням свого\nслужбового стану, —\nкараються позбавленням волі на строк до одного року, або\nвиправними роботами на той же строк, або штрафом від двохсот до\nчотирьохсот мінімальних розмірів заробітної плати, з позбавленням\nправа займати певні посади або займатися певною діяльністю на\nстрок до двох років.\nПродаж товарів зі складів, баз, підсобних та інших приміщень\nпідприємств (організацій) державної торгівлі (громадського\nхарчування), інших державних підприємств (організацій), споживчої\nкооперації на порушення встановлених правил, а так само під час\nтранспортування, або приховування товарів від покупців, вчинені за\nпопереднім зговором групою осіб чи у великих розмірах, —\nкараються позбавленням волі на строк до трьох років з\nконфіскацією майна чи без такої, або виправними роботами на строк\nдо двох років з конфіскацією майна чи без такої, або штрафом від\nтрьохсот до восьмисот мінімальних розмірів заробітної плати, з\nпозбавленням права займати певні посади або займатися певною\nдіяльністю на строк до п'яти років.\nПродаж товарів зі складів, баз, підсобних та інших приміщень\nпідприємств (організацій) державної торгівлі (громадського\nхарчування), інших державних підприємств (організацій), споживчої\nкооперації на порушення встановлених правил, а так само під час\nтранспортування, або приховування товарів від покупців, вчинені в\nособливо великих розмірах або особою, раніше судимою за злочини,\nпередбачені цією статтею, —\nкараються позбавленням волі на строк від трьох до семи років\nз конфіскацією майна, з позбавленням права займати певні посади\nабо займатися певною діяльністю на строк до п'яти років.\n———————————————————\nПримітка. Великим розміром продажу і приховування товарів,\nпередбаченим цією статтею, слід вважати продаж і\nприховування продуктів харчування на суму не менше\nп'ятисот карбованців, інших товарів — на суму не менше\nп'яти тисяч карбованців, а особливо великим розміром —\nна суму не менше двадцяти тисяч карбованців.\n( Кодекс доповнено статтею 155-3 згідно з Указом ПВР N 2510-10\nвід 24.09.81; із змінами, внесеними згідно з Указом ПВР N 4571-10\nвід 12.01.83; N 1432-11 від 10.12.85; N 7445-11 від 27.04.89; N\n8918-11 від 07.03.90, Законами N 1255-12 від 25.06.91, N 41/95-ВР\nвід 08.02.95 )\nСтаття 155-4. ( Кодекс доповнено статтею 155-4 згідно з\nУказом ПВР N 5838-10 від 20.09.83 )\n( Стаття 155-4 виключена на підставі Закону\nN 2547-12 від 07.07.92 )\nСтаття 155-5. Штучне підвищення і підтримання високих цін\nна товари народного споживання\nта послуги населенню\nПримушування особи до штучного підвищення чи підтримання\nвисоких цін на товари або послуги населенню шляхом насильства,\nзавдання шкоди або погрози їх застосування —\nкараються позбавленням волі на строк до двох років з\nконфіскацією майна чи без такої або штрафом від двохсот до\nчотирьохсот мінімальних розмірів заробітної плати.\nТі ж дії, вчинені особою, раніше судимою за злочини,\nпередбачені цією статтею, або організованою групою, —\nкараються позбавленням волі на строк від двох до п'яти років\nз конфіскацією майна або штрафом від трьохсот до восьмисот\nмінімальних розмірів заробітної плати.\n( Кодекс доповнено статтею 155-5 згідно з Законом N 1255-12 від\n25.06.91, із змінами, внесеними згідно з Законом N 41/95-ВР від\n08.02.95 )"
    },
    {
      "provision_ref": "art155-6",
      "section": "155-6",
      "title": "Стаття 155-6. Незаконна торговельна діяльність",
      "content": "Незаконна торговельна діяльність, тобто здійснення угод\nкупівлі-продажу товарів чи інших предметів з ухиленням від\nреєстрації в установленому порядку з метою одержання\nнеконтрольованого державою прибутку, якщо ці дії вчинені протягом\nроку після накладення адміністративного стягнення за порушення\nпорядку заняття підприємницькою діяльністю в сфері торгівлі, —\nкарається позбавленням волі на строк до двох років, або\nвиправними роботами на строк до двох років, або штрафом від\nдвохсот до чотирьохсот мінімальних розмірів заробітної плати.\nНезаконна торговельна діяльність, вчинена за попереднім\nзговором групою осіб, або з одержанням прибутку у великих\nрозмірах, —\nкарається позбавленням волі на строк від двох до п'яти років\nз конфіскацією майна чи без такої або штрафом від трьохсот до\nвосьмисот мінімальних розмірів заробітної плати.\nДії, передбачені частиною першою цієї статті, вчинені\nорганізованою групою, або особою, раніше судимою за незаконну\nторговельну діяльність чи спекуляцію, або з одержанням прибутку в\nособливо великих розмірах, —\nкараються позбавленням волі на строк від п'яти до десяти\nроків з конфіскацією майна або штрафом від чотирьохсот до\nдев'ятисот мінімальних розмірів заробітної плати.\n———————————————————\nПримітка. Великим розміром неконтрольованого державою прибутку,\nпередбаченим цією статтею, слід вважати прибуток на\nсуму не менше семи з половиною встановлених\nзаконодавством України мінімальних розмірів заробітної\nплати, а особливо великим розміром — на суму не менше\nсорока мінімальних розмірів заробітної плати.\n( Кодекс доповнено статтею 155-6 згідно з Законом N 1255-12 від\n25.06.91, із змінами, внесеними згідно з Законами N 2547-12 від\n07.07.92, N 41/95-ВР від 08.02.95 )"
    },
    {
      "provision_ref": "art155-7",
      "section": "155-7",
      "title": "Стаття 155-7. Зговір про фіксування цін",
      "content": "Зговір про встановлення (підтримання) монопольних цін\n(тарифів), скидок, надбавок, націнок з метою усунення конкуренції\nміж суб'єктами підприємницької діяльності, -\nкарається позбавленням волі на строк до трьох років або\nштрафом до двохсот мінімальних розмірів заробітної плати з\nконфіскацією майна чи без такої.\nНасильство, завдання шкоди чи погроза ними з метою штучної\nзміни або штучного фіксування цін -\nкарається позбавленням волі на строк до п'яти років або\nштрафом до трьохсот мінімальних розмірів заробітної плати з\nконфіскацією майна чи без такої.\nДії, передбачені частиною другою цієї статті, вчинені\nорганізованою групою або особою, раніше судимою за злочини,\nпередбачені цією статтею, -\nкараються позбавленням волі на строк від двох до семи років з\nконфіскацією майна.\n( Кодекс доповнено статтею 155-7 згідно з Законом N 3888-12 від\n28.01.94 )"
    },
    {
      "provision_ref": "art155-8",
      "section": "155-8",
      "title": "Стаття 155-8. Протидія законній підприємницькій діяльності",
      "content": "Протидія законній підприємницькій діяльності, тобто\nпротиправна вимога перестати займатися підприємницькою діяльністю\nчи обмежити її, укласти яку-небудь угоду, виконання якої може\nобмежити законні права чи інтереси того, хто займається\nпідприємницькою діяльністю, поєднана з погрозою насильства над\nпотерпілим або близькими йому особами, пошкодження чи знищення їх\nмайна при відсутності ознак вимагательства, -\nкарається позбавленням волі на строк до п'яти років або\nвиправними роботами на строк до двох років.\nТі самі дії, вчинені повторно, або за попереднім зговором\nгрупою осіб, або з погрозою вбивства чи нанесення тяжких тілесних\nушкоджень, або поєднані з насильством, що не є небезпечним для\nжиття і здоров'я, або з пошкодженням чи знищенням майна, -\nкараються позбавленням волі на строк від чотирьох до десяти\nроків з конфіскацією майна чи без такої.\nПротидія законній підприємницькій діяльності, вчинена\nорганізованою групою, або особливо небезпечним рецидивістом, або\nпосадовою особою з використанням посадового становища, або\nпоєднана з насильством, небезпечним для життя чи здоров'я, або\nтака, що завдала великої шкоди чи спричинила інші тяжкі\nнаслідки, -\nкарається позбавленням волі на строк від семи до п'ятнадцяти\nроків з конфіскацією майна.\n( Кодекс доповнено статтею 155-8 згідно з Законом N 530/96-ВР\nвід 20.11.96 )\nСтаття 155-9. Порушення встановленого порядку промислової\nпереробки або знищення конфіскованих спирту,\nалкогольних напоїв чи тютюнових виробів\nУмисне порушення встановленого порядку промислової переробки\nабо знищення конфіскованого спирту етилового, коньячного чи\nплодового або знищення конфіскованих алкогольних напоїв чи\nтютюнових виробів, вчинене протягом року після накладення\nадміністративного стягнення за таке ж порушення, -\nкарається штрафом від ста до однієї тисячі неоподатковуваних\nмінімумів доходів громадян з позбавленням права займати певні\nпосади або займатися певною діяльністю на строк до трьох років або\nбез такого.\nТі ж дії, вчинені особою, раніше судимою за злочин,\nпередбачений цією статтею, або організованою групою, або у великих\nрозмірах, -\nкараються позбавленням волі на строк від одного до трьох\nроків або штрафом від однієї до п'яти тисяч неоподатковуваних\nмінімумів доходів громадян, з позбавленням права займати певні\nпосади або займатися певною діяльністю на строк до п'яти років, з\nконфіскацією майна або без такої.\n( Кодекс доповнено статтею 155-9 згідно із Законом N 1685-III\n( 1685-14 ) від 20.04.2000 )\nСтаття 156. ( Стаття 156 виключена на підставі Закону\nN 3888-12 від 28.01.94 )\nСтаття 156-1. ( Кодекс доповнено статтею 156-1 згідно з\nУказом ПВР N 1527-08 від 29.03.73 )\n( Стаття 156-1 виключена на підставі Закону\nN 2547-12 від 07.07.92 )"
    },
    {
      "provision_ref": "art156-2",
      "section": "156-2",
      "title": "Стаття 156-2. Приховування банкрутства",
      "content": "Умисне приховування громадянином - засновником чи власником\nсуб'єкта підприємницької діяльності, а також посадовою особою\nсуб'єкта підприємницької діяльності своєї стійкої фінансової\nнеспроможності шляхом подання недостовірних відомостей, якщо це\nзавдало великої матеріальної шкоди кредитору, -\nкарається позбавленням волі на строк до двох років або\nштрафом до трьохсот мінімальних розмірів заробітної плати, з\nпозбавленням права займати певні посади або займатися певною\nдіяльністю строком до п'яти років.\n( Кодекс доповнено статтею 156-2 згідно з Законом N 3888-12 від\n28.01.94 )"
    },
    {
      "provision_ref": "art156-3",
      "section": "156-3",
      "title": "Стаття 156-3. Фіктивне банкрутство",
      "content": "Завідомо неправдива заява громадянина - засновника чи\nвласника суб'єкта підприємницької діяльності, а також посадової\nособи суб'єкта підприємницької діяльності про фінансову\nнеспроможність виконання вимог з боку кредиторів і зобов'язань\nперед бюджетом -\nкарається штрафом від трьохсот до п'ятисот мінімальних\nрозмірів заробітної плати з позбавленням права займати певні\nпосади або займатися певною діяльністю на строк до п'яти років.\nТі ж дії, якщо вони завдали великої матеріальної шкоди\nкредиторам або державі, -\nкараються позбавленням волі на строк до трьох років з\nконфіскацією майна чи без такої.\n( Кодекс доповнено статтею 156-3 згідно з Законом N 3888-12 від\n28.01.94 )"
    },
    {
      "provision_ref": "art156-4",
      "section": "156-4",
      "title": "Стаття 156-4. Доведення до банкрутства",
      "content": "Доведення до банкрутства, тобто умисне, з корисливих мотивів,\nіншої особистої заінтересованості або в інтересах третіх осіб\nвчинення власником або посадовою особою суб'єкта підприємницької\nдіяльності дій, що призвели до стійкої фінансової неспроможності\nсуб'єкта підприємницької діяльності, якщо це завдало істотної\nшкоди державним чи громадським інтересам або охоронюваним законом\nправам та інтересам кредиторів, -\nкарається штрафом від п'ятисот до восьмисот неоподатковуваних\nмінімумів доходів громадян з позбавленням права займати певні\nпосади або займатися певною діяльністю на строк до 5 років.\nТі ж дії, якщо вони завдали великої матеріальної шкоди, -\nкараються позбавленням волі на строк до 5 років з\nконфіскацією майна.\n( Кодекс доповнено статтею 156-4 згідно із Законом N 784-XIV\n( 784-14 ) від 30.06.99 )"
    },
    {
      "provision_ref": "art157",
      "section": "157",
      "title": "Стаття 157. Порушення ветеринарних правил",
      "content": "Порушення ветеринарних правил, що спричинило поширення\nепізоотії або інші тяжкі наслідки, -\nкарається позбавленням волі на строк до двох років, або\nвиправними роботами на той же строк, або штрафом у розмірі від\nвосьми до п'ятнадцяти мінімальних розмірів заробітної плати.\n( Стаття 157 із змінами, внесеними згідно з Указом ПВР N 4571-10\nвід 12.01.83; Законом N 4045-12 від 25.02.94 )\nСтаття 158. Порушення правил по боротьбі з хворобами і\nшкідниками рослин\nПорушення правил, встановлених з метою боротьби з хворобами і\nшкідниками рослин, що спричинило тяжкі наслідки, —\nкарається виправними роботами на строк до одного року або\nштрафом до двадцяти п'яти мінімальних розмірів заробітної плати.\n( Стаття 158 із змінами, внесеними згідно з Законом N 4044-12\nвід 25.02.94 )"
    },
    {
      "provision_ref": "art159",
      "section": "159",
      "title": "Стаття 159. Потрава посівів і пошкодження насаджень",
      "content": "Умисна потрава посівів або умисне пошкодження,\nплодово-ягідних та інших насаджень, що завдали великої шкоди\nдержавному, колгоспному чи іншому громадському господарству, —\nкараються виправними роботами на строк до двох років або\nштрафом від п'ятдесяти до ста двадцяти мінімальних розмірів\nзаробітної плати.\n( Стаття 159 із змінами, внесеними згідно з Указом ПВР N 4571-10\nвід 12.01.83, Законами N 41/95-ВР від 08.02.95, N 81/96-ВР від\n06.03.96 )"
    },
    {
      "provision_ref": "art160",
      "section": "160",
      "title": "Стаття 160. Незаконна порубка лісу",
      "content": "Незаконна порубка дерев і чагарників у лісах першої групи,\nщо виконують захисні, санітарно-гігієнічні та оздоровчі функції,\nв лісах заповідників, національних і природних парків, заповідних\nлісових ділянках, лісах, що мають наукове або історичне значення,\nприродних пам'ятках, лісопарках, якщо шкода перевищує двісті\nп'ятдесят мінімальних розмірів заробітної плати, а в інших лісах,\nщо належать до першої групи, — триста мінімальних розмірів\nзаробітної плати за таксою, встановленою для обчислення розміру\nстягнень за шкоду, заподіяну незаконною порубкою і пошкодженням\nдерев і чагарників, або незаконна порубка дерев і чагарників в\nінших лісах, якщо шкода перевищує триста п'ятдесят мінімальних\nрозмірів заробітної плати за тією ж таксою, а також порубка дерев\nі чагарників у зазначених лісах, що потягла за собою заподіяння\nшкоди в меншому розмірі, але вчинена повторно, —\nкарається позбавленням волі на строк до одного року, або\nвиправними роботами на той же строк, або штрафом від п'ятдесяти\nдо ста двадцяти мінімальних розмірів заробітної плати, з\nконфіскацією незаконно добутого.\nНезаконна порубка дерев і чагарників у будь-яких лісах,\nвчинювана систематично, або така, що вчинена вперше, але\nспричинила велику шкоду, —\nкарається позбавленням волі на строк до п'яти років, або\nвиправними роботами на строк від одного року до двох років, або\nштрафом від п'ятдесяти до ста двадцяти мінімальних розмірів\nзаробітної плати, а при корисливій заінтересованості — штрафом\nвід двохсот до чотирьохсот мінімальних розмірів заробітної плати,\nз конфіскацією незаконно добутого.\n( Стаття 160 із змінами, внесеними згідно з Указами ПВР від\n10.09.62 ( 461а-06 ), N 4571-10 від 12.01.83, Законами N 41/95-ВР\nвід 08.02.95, N 81/96-ВР від 06.03.96 )"
    },
    {
      "provision_ref": "art161",
      "section": "161",
      "title": "Стаття 161. Незаконне полювання",
      "content": "Полювання в заборонений час або в недозволених місцях, або\nзабороненими знаряддями і способами, якщо за такі ж дії протягом\nроку було застосовано адміністративне стягнення, —\nкарається виправними роботами на строк до одного року або\nштрафом від тридцяти до вісімдесяти мінімальних розмірів\nзаробітної плати, з конфіскацією всього добутого і знарядь\nполювання.\nТі самі дії, що завдали значної шкоди або вчинені особою,\nяка раніше була засуджена за незаконне полювання, а так само\nполювання на звірів і птахів, полювати на яких заборонено, або\nполювання на території державного заповідника або інших\nтериторіях та об'єктах природно-заповідного фонду чи з\nзастосуванням автомототранспортних засобів —\nкараються позбавленням волі на строк до двох років, або\nвиправними роботами на той же строк, або штрафом від ста до\nдвохсот мінімальних розмірів заробітної плати, з конфіскацією\nвсього добутого і знарядь полювання.\n( Стаття 161 із змінами, внесеними згідно з Указами ПВР N 1879-08\nвід 03.07.73, N 4571-10 від 12.01.83, Законами N 41/95-ВР від\n08.02.95, N 81/96-ВР від 06.03.96 )\nСтаття 162. Незаконне заняття рибним, звіриним або іншим\nводним добувним промислом\nНезаконне заняття рибним, звіриним або іншим водним добувним\nпромислом без належного дозволу, чи в заборонений час, або в\nнедозволених місцях, чи забороненими способами та знаряддями\nлову -\nкарається позбавленням волі на строк до одного року, або\nвиправними роботами на той же строк, або штрафом від тридцяти до\nвісімдесяти мінімальних розмірів заробітної плати, з конфіскацією\nвсього добутого, знарядь лову та плавучих засобів з їх\nприналежностями або без конфіскації.\nТе саме діяння, вчинене на територіях та об'єктах\nприродно-заповідного фонду, або якщо воно завдало значної шкоди,\nабо вчинюване систематично, чи особою, раніше судимою за\nнезаконне заняття рибним, звіриним або іншим водним добувним\nпромислом, —\nкарається позбавленням волі на строк до чотирьох років або\nвиправними роботами на строк до двох років, з конфіскацією майна\nабо без конфіскації та з обов'язковою конфіскацією всього\nдобутого, знарядь лову та плавучих засобів з їх приналежностями.\n( Стаття 162 із змінами, внесеними згідно з Указами ПВР від\n10.09.62 ( 461а-06 ), N 4571-10 від 12.01.83, Законами N 41/95-ВР\nвід 08.02.95, N 81/96-ВР від 06.03.96 )"
    },
    {
      "provision_ref": "art162-1",
      "section": "162-1",
      "title": "Стаття 162-1. Незаконне видобування корисних копалин",
      "content": "Незаконне, тобто з порушенням установленого законом порядку,\nвидобування громадянами корисних копалин, крім\nзагальнопоширених, -\nкарається позбавленням волі на строк до двох років, або\nвиправними роботами на той же строк, або штрафом до тридцяти\nмінімальних розмірів заробітної плати, з конфіскацією\nнезаконно добутого і знарядь видобування.\nТі самі дії, вчинені на територіях та об'єктах\nприродно-заповідного фонду, або якщо вони завдали великої шкоди\nдержаві, або вчинені повторно, або за попереднім зговором групою\nосіб, а так само організація посадовою особою видобування\nкорисних копалин з порушенням установленого законом порядку —\nкараються позбавленням волі на строк до п'яти років з\nконфіскацією незаконно добутого і знарядь видобування.\n( Кодекс доповнено статтею 162-1 згідно з Законом N 2703-12 від\n16.10.92, із змінами, внесеними згідно з Законами N 41/95-ВР від\n08.02.95, N 81/96-ВР від 06.03.96 )\nСтаття 163. Проведення вибухових робіт з порушенням правил\nохорони рибних запасів\nПроведення вибухових робіт з порушенням правил, що\nвстановлені з метою охорони рибних запасів, —\nкарається виправними роботами на строк до шести місяців або\nштрафом від тридцяти до вісімдесяти мінімальних розмірів\nзаробітної плати.\n( Стаття 163 із змінами, внесеними згідно з Законом N 41/95-ВР\nвід 08.02.95 )\nСтаття 163-1. Порушення законодавства про континентальний\nшельф України\nБудівництво споруд та інших установок на континентальному\nшельфі України, а також створення навколо них зон безпеки, без\nналежного на те дозволу; незабезпечення охорони споруд та інших\nустановок на континентальному шельфі України, підтримання\nпостійних засобів попередження про їх наявність і ліквідацію\nспоруд і установок, експлуатація яких остаточно припинена, а також\nневжиття в зоні безпеки заходів для захисту живих ресурсів моря\nвід шкідливих відходів —\nкараються позбавленням волі на строк до одного року з штрафом\nвід трьохсот до восьмисот мінімальних розмірів заробітної плати\nчи без такого, або штрафом від трьохсот до восьмисот мінімальних\nрозмірів заробітної плати.\nДослідження, розвідування, розробка природних багатств та\nінші роботи на континентальному шельфі України, які провадяться\nіноземними громадянами, коли це не передбачено договором між\nУкраїною і заінтересованою іноземною державою або спеціальним\nдозволом, виданим компетентними властями України, —\nкараються позбавленням волі на строк до одного року з\nконфіскацією судна, всіх знарядь та інструментів, якими\nкористувався порушник, а також всього незаконно добутого і з\nштрафом від трьохсот до восьмисот мінімальних розмірів заробітної\nплати чи без такого, або штрафом від трьохсот до восьмисот\nмінімальних розмірів заробітної плати з конфіскацією судна, всіх\nзнарядь та інструментів, якими користувався порушник, а також\nвсього незаконно добутого.\n( Кодекс доповнено статтею 163-1 згідно з Указом ПВР N 3130-08\nвід 14.10.74; із змінами, внесеними згідно з Указом ПВР N 4571-10\nвід 12.01.83, Законами N 2468-12 від 17.06.92, N 41/95-ВР від\n08.02.95 )\nГлава VII. ПОСАДОВІ ЗЛОЧИНИ\n( Глава VII в редакції Закону N 282/95-ВР від 11.07.95 )\nСтаття 164. Визначення понять, що вживаються у\nстаттях цієї глави\nПід посадовими особами розуміються особи, які постійно чи\nтимчасово здійснюють функції представників влади, а також займають\nпостійно чи тимчасово на підприємствах, в установах чи\nорганізаціях незалежно від форм власності посади, пов'язані з\nвиконанням організаційно-розпорядчих або\nадміністративно-господарських обов'язків, або виконують такі\nобов'язки за спеціальним повноваженням.\nПід посадовими особами, які займають відповідальне становище,\nрозуміються особи, зазначені у частині 1 цієї статті, посади яких\nзгідно з статтею 25 Закону України \"Про державну службу\"\n( 3723-12 ) віднесені до третьої, четвертої, п'ятої, шостої\nкатегорій, а також судді, прокурори і слідчі. Під посадовими\nособами, які займають особливо відповідальне становище,\nрозуміються особи, зазначені у частині 1 статті 9 Закону України\n\"Про державну службу\", та особи, посади яких згідно з статтею 25\nцього ж Закону віднесені до першої і другої категорій.\nІстотною шкодою, якщо вона полягає в заподіянні матеріальних\nзбитків, вважається така шкода, яка в п'ять і більше разів\nперевищує неоподатковуваний мінімум доходів громадян, а тяжкими\nнаслідками за тієї ж умови вважається шкода, яка в двадцять п'ять\nі більше разів перевищує неоподатковуваний мінімум доходів\nгромадян.\nВеликим розміром хабара вважається такий, що в 2,5 і більше\nразів перевищує неоподатковуваний мінімум доходів громадян,\nособливо великим - такий, що в 7,5 і більше разів перевищує\nнеоподатковуваний мінімум доходів громадян.\nПовторним у статтях 168-170 визнається злочин, вчинений\nособою, яка раніше вчинила будь-який із злочинів, передбачених\nцими статтями.\nВимагательством хабара визнається вимога посадовою особою\nхабара під загрозою вчинення або невчинення, з використанням влади\nчи посадового становища, дій, які можуть завдати шкоди правам чи\nзаконним інтересам того, хто дає хабара, або умисне створення\nпосадовою особою умов, за яких особа вимушена дати хабара з метою\nзапобігання шкідливим наслідкам щодо своїх прав і законних\nінтересів.\n( Стаття 164 із змінами, внесеними згідно з Указом ПВР N 4571-10\nвід 12.01.83, Законами N 3888-12 від 28.01.94, N 282/95-ВР від\n11.07.95 )\n( Офіційне тлумачення частини другої статті 164 див. в Рішенні\nКонституційного Суду N 18-рп/2003 ( v018p710-03 ) від 30.10.2003 )"
    },
    {
      "provision_ref": "art165",
      "section": "165",
      "title": "Стаття 165. Зловживання владою або посадовим становищем",
      "content": "Зловживання владою або посадовим становищем, тобто умисне, з\nкорисливих мотивів, іншої особистої заінтересованості або в\nінтересах третіх осіб, використання посадовою особою влади чи\nпосадового становища всупереч інтересам служби, якщо воно завдало\nістотної шкоди державним чи громадським інтересам або охоронюваним\nзаконом правам та інтересам окремих фізичних чи юридичних осіб, -\nкарається позбавленням волі на строк від двох до п'яти років\nабо виправними роботами на строк до двох років, з позбавленням\nправа займати певні посади чи займатися певною діяльністю на строк\nдо трьох років.\nТе саме діяння, якщо воно спричинило тяжкі наслідки, -\nкарається позбавленням волі на строк від п'яти до восьми\nроків з конфіскацією майна або без такої, з позбавленням права\nзаймати певні посади чи займатися певною діяльністю на строк до\nп'яти років.\n( Стаття 165 із змінами, внесеними згідно з Указом ПВР N 4571-10\nвід 12.01.83, Законом N 282/95-ВР від 11.07.95 )"
    },
    {
      "provision_ref": "art166",
      "section": "166",
      "title": "Стаття 166. Перевищення влади або посадових повноважень",
      "content": "Перевищення влади або посадових повноважень, тобто умисне\nвчинення посадовою особою дій, які явно виходять за межі наданих\nїй законом прав і повноважень, якщо воно завдало істотної шкоди\nдержавним чи громадським інтересам або охоронюваним законом правам\nта інтересам окремих фізичних чи юридичних осіб, -\nкарається позбавленням волі на строк від двох до п'яти років\nабо виправними роботами на строк до двох років, з позбавленням\nправа займати певні посади чи займатися певною діяльністю на строк\nдо трьох років.\nПеревищення влади або посадових повноважень, якщо воно\nсупроводжувалось насильством, застосуванням зброї або болісними і\nтакими, що ображають особисту гідність потерпілого, діями, -\nкарається позбавленням волі на строк від трьох до восьми\nроків з позбавленням права займати певні посади чи займатися\nпевною діяльністю на строк до п'яти років.\nДії, передбачені частинами 1 або 2 цієї статті, якщо вони\nспричинили тяжкі наслідки, -\nкараються позбавленням волі на строк від п'яти до дванадцяти\nроків з позбавленням права займати певні посади чи займатися\nпевною діяльністю на строк до п'яти років.\n( Стаття 166 із змінами, внесеними згідно з Указом ПВР N 4571-10\nвід 12.01.83, Законом N 282/95-ВР від 11.07.95 )"
    },
    {
      "provision_ref": "art167",
      "section": "167",
      "title": "Стаття 167. Халатність",
      "content": "Халатність, тобто невиконання або неналежне виконання\nпосадовою особою своїх службових обов'язків через недбале чи\nнесумлінне ставлення до них, що завдало істотної шкоди державним\nчи громадським інтересам або охоронюваним законом правам та\nінтересам окремих фізичних чи юридичних осіб, -\nкарається позбавленням волі на строк до трьох років, або\nвиправними роботами на строк до двох років, або штрафом від п'яти\nдо п'ятнадцяти неоподатковуваних мінімумів доходів громадян, з\nпозбавленням права займати певні посади чи займатися певною\nдіяльністю на строк до трьох років.\nТе саме діяння, якщо воно спричинило тяжкі наслідки, -\nкарається позбавленням волі на строк від двох до п'яти років\nз позбавленням права займати певні посади чи займатися певною\nдіяльністю на строк до п'яти років і штрафом від п'ятнадцяти до\nдвадцяти п'яти неоподатковуваних мінімумів доходів громадян або\nбез такого.\n( Стаття 167 із змінами, внесеними згідно з Указом ПВР N 4571-10\nвід 12.01.83, Законами N 41/95-ВР від 08.02.95, N 282/95-ВР від\n11.07.95 )"
    },
    {
      "provision_ref": "art168",
      "section": "168",
      "title": "Стаття 168. Одержання хабара",
      "content": "Одержання посадовою особою в будь-якому вигляді хабара за\nвиконання чи невиконання в інтересах того, хто дає хабара,\nбудь-якої дії з використанням наданої їй влади чи посадового\nстановища -\nкарається позбавленням волі на строк від п'яти до десяти\nроків з конфіскацією майна і позбавленням права займати певні\nпосади чи займатися певною діяльністю на строк п'ять років.\nОдержання хабара у великому розмірі, або посадовою особою,\nяка займає відповідальне становище, або за попереднім зговором\nгрупою осіб, або повторно, або поєднане з вимагательством\nхабара, -\nкарається позбавленням волі на строк від восьми до\nп'ятнадцяти років з конфіскацією майна та з позбавленням права\nзаймати певні посади чи займатися певною діяльністю на строк п'ять\nроків.\nОдержання хабара в особливо великому розмірі або посадовою\nособою, яка займає особливо відповідальне становище, -\nкарається позбавленням волі на строк від десяти до\nп'ятнадцяти років з конфіскацією майна і позбавленням права\nзаймати певні посади чи займатися певною діяльністю на строк п'ять\nроків.\n( Стаття 168 із змінами, внесеними згідно з Указами ПВР від\n10.09.62 ( 461а-06 ); N 2444-11 від 27.06.86; Законами N 2175-12\nвід 06.03.92; N 2468-12 ( 2468-12 ) від 17.06.92; N 2547-12 від\n07.07.92, N 282/95-ВР від 11.07.95 )"
    },
    {
      "provision_ref": "art169",
      "section": "169",
      "title": "Стаття 169. Посередництво в хабарництві",
      "content": "Посередництво в хабарництві -\nкарається позбавленням волі на строк від двох до восьми\nроків.\nПосередництво в хабарництві, вчинене повторно, або особою,\nяка раніше судилася за хабарництво, або з використанням свого\nпосадового становища, -\nкарається позбавленням волі на строк від семи до п'ятнадцяти\nроків з конфіскацією майна.\n( Стаття 169 із змінами, внесеними згідно з Указом ПВР від\n27.06.61 ( 342а-05 ); від 10.09.62 ( 461а-06 ), Законами N 2175-12\nвід 06.03.92, N 282/95-ВР від 11.07.95 )"
    },
    {
      "provision_ref": "art170",
      "section": "170",
      "title": "Стаття 170. Дача хабара",
      "content": "Дача хабара -\nкарається позбавленням волі на строк від трьох до восьми\nроків.\nДача хабара, вчинена повторно, -\nкарається позбавленням волі на строк від семи до п'ятнадцяти\nроків з конфіскацією майна або без такої.\nОсоба, яка дала хабар, у тому числі і валютними цінностями,\nзвільняється від кримінальної відповідальності, якщо відносно неї\nмало місце вимагательство хабара або якщо після дачі хабара вона\nдобровільно заявила про це до порушення кримінальної справи щодо\nнеї.\n( Стаття 170 із змінами, внесеними згідно з Указом ПВР від\n10.09.62 ( 461а-06 ); Законами N 2175-12 від 06.03.92, N 282/95-ВР\nвід 11.07.95 )"
    },
    {
      "provision_ref": "art171",
      "section": "171",
      "title": "Стаття 171. Провокація хабара",
      "content": "Провокація хабара, тобто свідоме створення посадовою особою\nобстановки і умов, що зумовлюють пропонування або одержання\nхабара, щоб потім викрити того, хто дав або взяв хабара, -\nкарається позбавленням волі на строк до двох років.\n( Стаття 171 в редакції Закону N 282/95-ВР від 11.07.95 )"
    },
    {
      "provision_ref": "art172",
      "section": "172",
      "title": "Стаття 172. Посадовий підлог",
      "content": "Посадовий підлог, тобто внесення посадовою особою до\nофіційних документів завідомо неправдивих відомостей, інша\nпідробка документів, а також складання і видача завідомо\nнеправдивих документів, -\nкарається позбавленням волі на строк до трьох років або\nштрафом від п'яти до п'ятнадцяти неоподатковуваних мінімумів\nдоходів громадян, з позбавленням права займати певні посади чи\nзайматися певною діяльністю на строк до п'яти років.\nТе саме діяння, якщо воно спричинило тяжкі наслідки, -\nкарається позбавленням волі на строк від трьох до семи років\nз позбавленням права займати певні посади чи займатися певною\nдіяльністю на строк до п'яти років.\n( Стаття 172 із змінами, внесеними згідно з Указом ПВР N 4571-10\nвід 12.01.83, Законом N 282/95-ВР від 11.07.95 )\nГлава VIII\n\nЗЛОЧИНИ ПРОТИ ПРАВОСУДДЯ"
    },
    {
      "provision_ref": "art173",
      "section": "173",
      "title": "Стаття 173. Завідомо незаконний арешт, затримання або привід",
      "content": "Завідомо незаконний арешт —\nкарається позбавленням волі на строк до одного року.\nЗавідомо незаконне затримання або незаконний привід —\nкарається виправними роботами на строк до одного року.\nСтаття 174. Притягнення завідомо невинного до кримінальної\nвідповідальності\nПритягнення завідомо невинного до кримінальної\nвідповідальності особою, яка провадить дізнання, слідчим або\nпрокурором з корисливих мотивів чи іншої особистої\nзаінтересованості —\nкарається позбавленням волі на строк до п'яти років.\nТе саме діяння, поєднане з обвинуваченням у вчиненні особливо\nнебезпечного державного злочину або такого іншого тяжкого злочину,\nза який згідно з законом може бути призначено покарання у вигляді\nпозбавлення волі строком на вісім років і більше чи довічного\nпозбавлення волі, або поєднане з штучним створенням доказів\nобвинувачення, —\nкарається позбавленням волі на строк до восьми років.\n( Стаття 174 із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art175",
      "section": "175",
      "title": "Стаття 175. Примушення давати показання",
      "content": "Примушення давати показання при допиті шляхом незаконних дій\nз боку особи, яка провадить дізнання або попереднє слідство,—\nкарається позбавленням волі на строк до трьох років.\nТе саме діяння, поєднане з застосуванням насильства або із\nзнущанням з особи, яку допитують, —\nкарається позбавленням волі на строк від двох до восьми\nроків.\nСтаття 176. Винесення суддями завідомо неправосудного вироку,\nрішення, ухвали або постанови\nВинесення суддями з корисливих мотивів або іншої особистої\nзаінтересованості завідомо неправосудного вироку, рішення, ухвали\nабо постанови —\nкарається позбавленням волі на строк до п'яти років.\nТе саме діяння, якщо воно спричинило тяжкі наслідки, —\nкарається позбавленням волі на строк до восьми років."
    },
    {
      "provision_ref": "art176-1",
      "section": "176-1",
      "title": "Стаття 176-1. Втручання у вирішення судових справ",
      "content": "Вплив у будь-якій формі на суддів з метою перешкодити\nвсебічному, повному і об'єктивному розглядові конкретної справи\nабо добитися винесення незаконного судового рішення —\nкарається виправними роботами на строк до одного року або\nштрафом від двохсот до чотирьохсот мінімальних розмірів\nзаробітної плати.\nТі ж дії, вчинені з використанням службового стану, —\nкараються позбавленням волі на строк до трьох років або\nвиправними роботами на строк від одного року до двох років.\n( Кодекс доповнено статтею 176-1 згідно з Указом ПВР N 9166-11 від\n04.05.90, із змінами, внесеними згідно з Законами N 41/95-ВР від\n08.02.95, N 388/96-ВР від 02.10.96 )"
    },
    {
      "provision_ref": "art176-2",
      "section": "176-2",
      "title": "Стаття 176-2. Погроза щодо судді",
      "content": "Погроза вбивством, насильством чи знищенням майна щодо\nсудді, а так само щодо його близьких родичів, у зв'язку із\nздійсненням суддею правосуддя —\nкарається позбавленням волі на строк до трьох років або\nвиправними роботами на строк від одного до двох років.\n( Кодекс доповнено статтею 176-2 згідно з Указом ПВР N 9166-11 від\n04.05.90, із змінами, внесеними згідно з Законом N 388/96-ВР від\n02.10.96 )"
    },
    {
      "provision_ref": "art176-3",
      "section": "176-3",
      "title": "Стаття 176-3. Образа судді",
      "content": "Образа судді у зв'язку з його діяльністю по здійсненню\nправосуддя —\nкарається позбавленням волі на строк до двох років, або\nвиправними роботами на той же строк, або штрафом у розмірі від\nп'ятдесяти до ста неоподатковуваних мінімумів доходів громадян.\n( Кодекс доповнено статтею 176-3 згідно з Указом ПВР N 9166-11 від\n04.05.90, із змінами, внесеними згідно з Законами N 41/95-ВР від\n08.02.95, N 388/96-ВР від 02.10.96 )"
    },
    {
      "provision_ref": "art176-4",
      "section": "176-4",
      "title": "Стаття 176-4. Невиконання судового рішення",
      "content": "Умисне невиконання посадовою особою рішення, вироку, ухвали\nчи постанови суду або перешкодження їх виконанню —\nкарається штрафом від двохсот до чотирьохсот мінімальних\nрозмірів заробітної плати.\n( Кодекс доповнено статтею 176-4 згідно з Указом ПВР N 9166-11 від\n04.05.90, із змінами, внесеними згідно з Законом N 41/95-ВР від\n08.02.95 )\nСтаття 176-5. ( Статтю 176-5 виключено на підставі Закону\nN 388/96-ВР від 02.10.96 ) Образа прокурора\nабо слідчого\nОбраза прокурора або слідчого у зв'язку з їх службовою\nдіяльністю —\nкарається виправними роботами на строк до одного року або\nштрафом від п'ятдесяти до ста двадцяти мінімальних розмірів\nзаробітної плати.\n( Кодекс доповнено статтею 176-5 згідно з Указом ПВР N 647-12 від\n18.01.91, із змінами, внесеними згідно з Законом N 41/95-ВР від\n08.02.95 )"
    },
    {
      "provision_ref": "art177",
      "section": "177",
      "title": "Стаття 177. Завідомо неправдивий донос",
      "content": "Завідомо неправдивий донос суду, прокурору, слідчому або\nоргану дізнання про вчинення злочину —\nкарається позбавленням волі на строк до двох років або\nвиправними роботами на той же строк.\nТі ж дії, поєднані з обвинуваченням в особливо небезпечному\nдержавному чи іншому тяжкому злочині або з штучним створенням\nдоказів обвинувачення, а так само вчинені з корисливою метою, —\nкараються позбавленням волі на строк від двох до семи років.\n( Стаття 177 із змінами, внесеними згідно з Указом ПВР N 4571-10\nвід 12.01.83 )"
    },
    {
      "provision_ref": "art178",
      "section": "178",
      "title": "Стаття 178. Завідомо неправдиве показання",
      "content": "Завідомо неправдиве показання свідка чи потерпілого або\nзавідомо неправдивий висновок експерта, дані при проведенні\nдізнання, попереднього слідства або в суді, а також завідомо\nнеправильний переклад, зроблений перекладачем в тих же випадках,—\nкараються позбавленням волі на строк до одного року або\nвиправними роботами на той же строк.\nТі ж дії, поєднані з обвинуваченням в особливо небезпечному\nдержавному чи іншому тяжкому злочині або з штучним створенням\nдоказів обвинувачення, а так само вчинені з корисливою метою, —\nкараються позбавленням волі на строк до п'яти років.\n( Стаття 178 із змінами, внесеними згідно з Указом ПВР\nN 4571-10 від 12.01.83 )\nСтаття 179. Відмова свідка від дачі показань або експерта\nчи перекладача від виконання покладених на них\nобов'язків\nВідмова свідка від дачі показань або відмова експерта чи\nперекладача без поважних причин від виконання покладених на них\nобов'язків у суді або при провадженні попереднього слідства чи\nдізнання —\nкарається виправними роботами на строк до шести місяців або\nштрафом від п'ятдесяти до ста двадцяти мінімальних розмірів\nзаробітної плати.\n( Стаття 179 із змінами, внесеними згідно з Указами ПВР N 4571-10\nвід 12.01.83; N 9166-11 від 04.05.90, Законом N 41/95-ВР від\n08.02.95 )\nСтаття 180. Перешкодження явці свідка, потерпілого, експерта,\nпримушування їх до відмови від дачі показань\nчи висновку, підкуп цих осіб або погроза помстою\nза раніше дані показання чи висновок\nПерешкодження явці свідка, потерпілого, експерта до суду,\nорганів попереднього слідства чи дізнання, примушування їх до\nвідмови від дачі показань чи висновку, до дачі завідомо\nнеправдивих показань чи висновку шляхом погрози вбивством,\nнасильством, знищенням майна цих осіб чи їхніх близьких родичів\nабо розголошення відомостей, що їх ганьблять, підкуп свідка,\nпотерпілого чи експерта з тією ж метою, а так само погроза вчинити\nзазначені дії з помсти за раніше дані показання чи висновок —\nкарається позбавленням волі на строк до чотирьох років або\nвиправними роботами на строк до двох років.\n( Стаття 180 із змінами, внесеними згідно з Указами ПВР N 4571-10\nвід 12.01.83; N 9166-11 від 04.05.90 )\nСтаття 181. Розголошення даних попереднього слідства або\nдізнання\nРозголошення без дозволу прокурора, слідчого або особи, що\nпровадила дізнання, даних попереднього слідства або дізнання —\nкарається виправними роботами на строк до одного року або\nштрафом до сорока мінімальних розмірів заробітної плати.\n( Стаття 181 із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )\nСтаття 181-1. Невжиття заходів безпеки щодо осіб,\nвзятих під захист\nНеприйняття рішення, несвоєчасне прийняття або прийняття\nнедостатньо обгрунтованих рішень, а так само невжиття,\nнесвоєчасне вжиття або невжиття достатніх заходів для безпеки\nпрацівників суду, правоохоронних органів або осіб, які беруть\nучасть у кримінальному судочинстві, членів їх сімей та близьких\nродичів посадовою особою органу, на який покладено функції\nзабезпечення безпеки зазначених осіб, якщо ці дії спричинили\nтяжкі наслідки, -\nкарається позбавленням волі на строк від двох до п'яти років.\n( Кодекс доповнено статтею 181-1 згідно із Законом N 1381-XIV\n( 1381-14 ) від 13.01.2000 )\nСтаття 181-2. Розголошення відомостей про заходи безпеки\nщодо осіб, взятих під захист\nРозголошення відомостей про заходи безпеки особою, якою\nприйнято рішення про ці заходи, або особою, яка їх здійснює, а так\nсамо розголошення таких відомостей особою, взятою під захист, якщо\nці дії спричинили тяжкі наслідки, -\nкарається позбавленням волі на строк від двох до п'яти років\nабо виправними роботами на строк до двох років, або штрафом від\nдесяти до двадцяти неоподатковуваних мінімумів доходів громадян.\nПримітка. Під тяжкими наслідками у статтях 181-1 і 181-2 слід\nрозуміти загибель особи, взятої під захист, або особи, якою\nздійснювалися заходи безпеки, а також заподіяння хоча б одній із\nцих осіб тяжких або середньої тяжкості тілесних ушкоджень,\nспричинення значної матеріальної шкоди.\n( Кодекс доповнено статтею 181-2 згідно із Законом N 1381-XIV\n( 1381-14 ) від 13.01.2000 )\nСтаття 182. Утаювання майна, що підлягає конфіскації, або\nутаювання чи розтрата майна, на яке накладено\nарешт або яке описано\nУтаювання майна, що підлягає конфіскації, —\nкарається виправними роботами на строк до одного року або\nштрафом від тридцяти до вісімдесяти мінімальних розмірів\nзаробітної плати.\nУтаювання або розтрата майна, на яке накладено арешт або яке\nописано, вчинені особою, якій це майно ввірено,—\nкарається позбавленням волі на строк до одного року, або\nвиправними роботами на той же строк, або штрафом від ста до\nдвохсот мінімальних розмірів заробітної плати.\n( Стаття 182 із змінами, внесеними згідно з Указами ПВР N 4571-10\nвід 12.01.83; N 7194-10 від 22.06.84, Законом N 41/95-ВР від\n08.02.95 )"
    },
    {
      "provision_ref": "art183",
      "section": "183",
      "title": "Стаття 183. Втеча з місця позбавлення волі або з-під варти",
      "content": "Втеча з місця позбавлення волі або з-під варти, вчинена\nособою, яка відбуває покарання або перебуває в попередньому\nув'язненні, -\nкарається позбавленням волі на строк від трьох до п'яти\nроків.\nТі самі діяння, вчинені повторно або за попереднім зговором\nгрупою осіб, або поєднані із заволодінням зброєю чи її\nвикористанням, або з насильством чи способом, небезпечним для\nжиття або здоров'я інших осіб, -\nкараються позбавленням волі на строк від п'яти до восьми\nроків.\n( Стаття 183 в редакції Закону N 137/94-ВР від 27.07.94 )\nСтаття 183-1. Ухилення від відбування покарання у вигляді\nпозбавлення волі\nУхилення від відбування покарання засудженого, якому\nдозволено короткостроковий виїзд з місця позбавлення волі, —\nкарається позбавленням волі на строк до одного року.\n( Кодекс доповнено статтею 183-1 згідно з Указом ПВР N 1848-09 від\n23.03.77 )\nСтаття 183-2. Невиконання вироку суду про позбавлення права\nзаймати певні посади або займатися певною\nдіяльністю\nНевиконання вироку суду про позбавлення права займати певні\nпосади або займатися певною діяльністю особою, щодо якої винесено\nвирок, —\nкарається штрафом від тридцяти до вісімдесяти мінімальних\nрозмірів заробітної плати.\n( Кодекс доповнено статтею 183-2 згідно з Указом ПВР N 4571-10 від\n12.01.83; із змінами, внесеними згідно з Указом ПВР N 9166-11 від\n04.05.90, Законом N 41/95-ВР від 08.02.95 )\nСтаття 183-3. Злісна непокора вимогам адміністрації\nвиправно-трудової установи\nЗлісна непокора законним вимогам адміністрації\nвиправно-трудової установи або інша протидія адміністрації у\nздійсненні її функцій особою, яка відбуває покарання в місцях\nпозбавлення волі, якщо ця особа за порушення вимог режиму\nвідбування покарання піддавалася протягом року стягненню у вигляді\nпереведення в приміщення камерного типу (одиночну камеру) або\nпереводилася в тюрму, —\nкараються позбавленням волі на строк до трьох років.\nТі ж дії, вчинені особливо небезпечним рецидивістом або\nособою, засудженою за тяжкий злочин,—\nкараються позбавленням волі на строк від одного року до п'яти\nроків.\n( Кодекс доповнено статтею 183-3 згідно з Указом ПВР N 5855-10 від\n23.09.83 )\nСтаття 183-4. Незаконна передача заборонених предметів\nособам, яких тримають у виправно-трудових\nустановах, слідчих ізоляторах,\nлікувально-трудових і лікувально-виховних\nпрофілакторіях\nПрихована від огляду передача або спроба передачі будь-яким\nспособом особам, яких тримають у виправно-трудових установах,\nслідчих ізоляторах, лікувально-трудових або лікувально-виховних\nпрофілакторіях, алкогольних напоїв, лікарських та інших засобів,\nщо викликають одурманювання, а так само інших заборонених для\nпередачі предметів, вчинена після накладення адміністративного\nстягнення за такі ж дії, або систематично, або у великих\nрозмірах, —\nкарається позбавленням волі на строк до двох років, або\nвиправними роботами на той же строк, або штрафом від п'ятдесяти\nдо ста двадцяти мінімальних розмірів заробітної плати.\n( Кодекс доповнено статтею 183-4 згідно з Указом ПВР N 4995-11 від\n01.12.87; із змінами, внесеними згідно з Законами N 2547-12 від\n07.07.92, N 41/95-ВР від 08.02.95 )\nСтаття 184. Втеча із спеціалізованого\nлікувального закладу\nВтеча із спеціалізованого лікувального закладу, а так само по\nдорозі до нього -\nкарається позбавленням волі на строк до одного року.\n( Стаття 184 із змінами, внесеними згідно з Указом ПВР N 4290-10\nвід 16.11.82, Законами N 2175-12 від 06.03.92, N 2547-12 від\n07.07.92, N 64/95-ВР від 15.02.95 )\nСтаття 185. ( Стаття 185 виключена на підставі\nЗакону N 2175-12 від 06.03.92 )"
    },
    {
      "provision_ref": "art186",
      "section": "186",
      "title": "Стаття 186. Приховування злочинів",
      "content": "Заздалегідь не обіцяне приховування злочинів, передбачених\nстаттями 56 (державна зрада), 56-1 (посягання на конституційний\nлад), 57 (шпигунство), 58 і 59 (посягання на життя державного\nдіяча або представника іноземної держави), 60 (диверсія), 69\n(бандитизм), 70 (контрабанда), 70-1 (контрабанда наркотичних\nзасобів, психотропних речовин або прекурсорів), 75-1 частини 2 і 3\n(незаконне переправлення осіб через державний кордон України при\nобтяжуючих обставинах), 79 (виготовлення або збут підроблених\nгрошей цінних паперів чи білетів державних лотерей), 86-1\n(розкрадання державного або колективного майна в особливо великих\nрозмірах), 86, 142 і 223 частина 2 (розбій), 93 і 234 пункт \"в\"\n(умисне вбивство при обтяжуючих обставинах), 117 частини 3 і 4\n(згвалтування, вчинене групою осіб, або згвалтування\nнеповнолітньої, або згвалтування, вчинене особливо небезпечним\nрецидивістом чи таке, що спричинило особливо тяжкі наслідки, а так\nсамо згвалтування малолітньої), 168 (одержання хабара), 190-1\n(посягання на життя судді, працівника правоохоронного органу,\nчлена громадського формування з охорони громадського порядку або\nвійськовослужбовця) цього Кодексу, —\nкарається позбавленням волі на строк до п'яти років.\nЗаздалегідь не обіцяне приховування злочинів, передбачених\nстаттями 123-1 (захоплення заложників), 124-1 (торгівля людьми),\n217-2 (угон або захоплення залізничного рухомого складу,\nповітряного, морського чи річкового судна), 217-3 частина 3\n(блокування транспортних комунікацій), 228-2 частина 2 (незаконне\nпридбання, зберігання, використання, передача або руйнування\nрадіоактивних матеріалів, якщо воно спричинило загибель людей або\nінші тяжкі наслідки), 228-3 (розкрадання радіоактивних\nматеріалів), 229-1 (незаконні виробництво, виготовлення,\nпридбання, зберігання, перевезення, пересилання чи збут\nнаркотичних засобів або психотропних речовин), 229-2 (розкрадання\nнаркотичних засобів або психотропних речовин); 229-3 частина 2\n(посів або вирощування снотворного маку чи конопель при\nобтяжуючих обставинах), 229-4 частина 2 (організація чи держання\nдому для вживання чи виготовлення наркотичних засобів або\nпсихотропних речовин при обтяжуючих обставинах), 229-12\n(використання коштів, здобутих від незаконного обігу наркотичних\nзасобів, психотропних речовин або прекурсорів), 229-15 частини 2\nі 3 (незаконне введення в організм наркотичних засобів або\nпсихотропних речовин при обтяжуючих обставинах), 229-17\n(розкрадання, незаконне виготовлення, придбання, зберігання,\nпередача чи продаж іншим особам обладнання, призначеного для\nвиготовлення наркотичних засобів або психотропних речовин);\n229-19 частини 2 і 3 (розкрадання прекурсорів при обтяжуючих\nобставинах); 229-20 частини 2 і 3 (незаконні виготовлення,\nпридбання, зберігання, перевезення або пересилання прекурсорів\nпри обтяжуючих обставинах) цього Кодексу,—\nкарається позбавленням волі на строк до п'яти років або\nвиправними роботами на строк до двох років.\nЗаздалегідь не обіцяне приховування злочинів, передбачених\nстаттями 81 частини 2, 3 і 4, 82 частини 2, 3 і 4, 83 частини 2 і\n3, 84 частини 2 і 3 (розкрадання державного або колективного майна\nпри обтяжуючих обставинах), 94 (умисне вбивство), 101 (умисне\nтяжке тілесне ушкодження), 117 частини 1 і 2 (згвалтування), 140\nчастини 2, 3 і 4 (крадіжка при обтяжуючих обставинах), 141 частини\n2, 3 і 4 (грабіж при обтяжуючих обставинах), 143 частини 2 і 3\n(шахрайство при обтяжуючих обставинах), 148-2 частина 3 (ухилення\nвід сплати податків, зборів, інших обов'язкових платежів при\nобтяжуючих обставинах), 148-8 частини 3 і 4\n(порушення порядку випуску (емісії) та обігу цінних паперів), 154\nчастини 2 і 3 (спекуляція при обтяжуючих обставинах), 169 частина\n2 та 170 частина 2 (дача хабара і посередництво в хабарництві при\nобтяжуючих обставинах), 183 (втеча з місця позбавлення волі або\nз-під варти), 215 частини 2 і 3 (порушення правил безпеки руху та\nексплуатації транспорту при обтяжуючих обставинах), 223 частина 2\n(розкрадання вогнестрільної зброї, бойових припасів або вибухових\nречовин, вчинене повторно або за попереднім зговором групою осіб\nчи особливо небезпечним рецидивістом), 228-2 частина 1 (незаконні\nпридбання, зберігання, використання, передача або руйнування\nрадіоактивних матеріалів), 241 пункти \"б\" і \"г\" (дезертирство)\nцього Кодексу, —\nкарається позбавленням волі на строк до трьох років або\nвиправними роботами на строк до двох років.\n( Стаття 186 із змінами, внесеними згідно з Указами ПВР від\n27.06.61 ( 342а-05 ); 10.09.62 ( 461а-06 ); N 1898-08 від\n23.07.73; N 2718-08 від 17.06.74; N 270-10 від 26.05.80; N 4571-10\nвід 12.01.83; N 7194-10 від 22.06.84; N 2444-11 від 27.06.86; N\n4392-11 від 31.07.87; N 4452-11 від 21.08.87; N 5723-11 від\n14.04.88, Законами N 2175-12 від 06.03.92; N 2468-12 від 17.06.92;\nN 2935-12 від 26.01.93; N 3890-12 від 28.01.94, N 64/95-ВР від\n15.02.95, N 282/95-ВР від 11.07.95, N 79/96-ВР від 06.03.96, N\n388/96-ВР від 02.10.96, N 44/97-ВР від 05.02.97, N 210/98-ВР від\n24.03.98; N 60/95-ВР від 15.02.95 - в редакції Закону N 863-XIV\n( 863-14 ) від 08.07.99, із змінами, внесеними згідно із Законами\nN 1945-III ( 1945-14 ) від 14.09.2000, N 1969-III ( 1969-14 ) від\n21.09.2000, N 2247-III ( 2247-14 ) від 18.01.2001 )"
    },
    {
      "provision_ref": "art187",
      "section": "187",
      "title": "Стаття 187. Недонесення про злочин",
      "content": "Недонесення про достовірно відомі підготовлювані або вчинені\nзлочини, передбачені статтями 56 (державна зрада), 56-1 (посягання\nна конституційний лад), 57 (шпигунство), 58 і 59 (посягання на\nжиття державного діяча або представника іноземної держави), 60\n(диверсія), 69 (бандитизм), 79 (виготовлення або збут підроблених\nгрошей цінних паперів чи білетів державних лотерей), 86-1\n(розкрадання державного або колективного майна в особливо великих\nрозмірах), 86, 142 і 223 частина 2 (розбій), 93 і 234 пункт \"в\"\n(умисне вбивство при обтяжуючих обставинах), 117 частини 3 і 4\n(згвалтування, вчинене групою осіб, або згвалтування\nнеповнолітньої, або згвалтування, вчинене особливо небезпечним\nрецидивістом чи таке, що спричинило особливо тяжкі наслідки, а так\nсамо згвалтування малолітньої), 123-1 (захоплення заложників),\n124-1 (торгівля людьми), 168 частини 2 і 3 (одержання хабара при\nобтяжуючих обставинах), 190-1 (посягання на життя судді,\nпрацівника правоохоронного органу, члена громадського формування з\nохорони громадського порядку або військовослужбовця), 217-2 (угон\nабо захоплення залізничного рухомого складу, повітряного,\nморського чи річкового судна), 217-3 частина 3 (блокування\nтранспортних комунікацій), 228-2 частина 2 (незаконне придбання,\nзберігання, використання, передача або руйнування радіоактивних\nматеріалів, якщо воно спричинило загибель людей або інші тяжкі\nнаслідки), 228-3 (розкрадання радіоактивних матеріалів), 229-1\nчастини 2 і 3 (незаконні виробництво, виготовлення, придбання,\nзберігання, перевезення, пересилання чи збут наркотичних засобів\nабо психотропних речовин при обтяжуючих обставинах), 229-2 частина\n3 (розкрадання наркотичних засобів або психотропних речовин,\nвчинене особливо небезпечним рецидивістом або шляхом розбійного\nнападу, а так само розкрадання наркотичних засобів або\nпсихотропних речовин в особливо великих розмірах), 229-12 частина\n2 (використання коштів, здобутих від незаконного обігу наркотичних\nзасобів, психотропних речовин або прекурсорів при обтяжуючих\nобставинах), 229-15 частина 3 (незаконне введення в організм\nнаркотичних засобів або психотропних речовин при обтяжуючих\nобставинах), 229-19 частина 3 (розкрадання прекурсорів, вчинене\nшляхом розбійного нападу, або організованою групою осіб, або в\nособливо великих розмірах, або особливо небезпечним рецидивістом)\nцього Кодексу, —\nкарається позбавленням волі на строк до трьох років або\nвиправними роботами на строк до двох років.\nНедонесення про достовірно відомі підготовлювані або вчинені\nзлочини, передбачені статтями 81 частини 2, 3 і 4, 82 частини 2, 3\nі 4, 83 частини 2 і 3, 84 частини 2 і 3 (розкрадання державного\nабо колективного майна при обтяжуючих обставинах), 94 (умисне\nвбивство), 101 (умисне тяжке тілесне ушкодження), 140 частини 3 і\n4, 141 частини 3 і 4, 143 частина 3 (крадіжка, грабіж та\nшахрайство при обтяжуючих обставинах), 169 частина 2 та 170\nчастина 2 (дача хабара і посередництво в хабарництві при\nобтяжуючих обставинах), 223 частина 2 (розкрадання вогнестрільної\nзброї, бойових припасів або вибухових речовин, вчинене повторно\nабо за попереднім зговором групою осіб чи особливо небезпечним\nрецидивістом) цього Кодексу, —\nкарається позбавленням волі на строк до одного року або\nвиправними роботами на той же строк.\n( Стаття 187 із змінами, внесеними згідно з Указами ПВР від\n27.06.61 ( 342а-05 ); 10.09.62 ( 461а-06 ), N 1898-08 від\n23.07.73; N 2718-08 від 17.06.74; N 270-10 від 26.05.80; N 4571-10\nвід 12.01.83; N 2444-11 від 27.06.86; N 4392-11 від 31.07.87; N\n4452-11 від 21.08.87; N 5723-11 від 14.04.88, Законами N 2468-12\nвід 17.06.92; N 2935-12 від 26.01.93, N 64/95-ВР від 15.02.95,\nN 388/96-ВР від 02.10.96, N 210/98-ВР від 24.03.98; N 60/95-ВР від\n15.02.95 - в редакції Закону N 863-XIV ( 863-14 ) від 08.07.99,\nN 1969-III ( 1969-14 ) від 21.09.2000 )\nГлава IX\n\nЗЛОЧИНИ ПРОТИ ПОРЯДКУ УПРАВЛІННЯ\nСтаття 187-1. ( Кодекс доповнено статтею 187-1 згідно з\nУказом ПВР від 09.11.66 ( 273а-06 )\n( Стаття 187-1 виключена на підставі Указу ПВР\nN 7373-11 від 14.04.89 )"
    },
    {
      "provision_ref": "art187-2",
      "section": "187-2",
      "title": "Стаття 187-2. Глум над державною символікою",
      "content": "Публічний глум над Державним гербом, Державним прапором або\nДержавним гімном України —\nкарається позбавленням волі на строк до двох років, або\nвиправними роботами на той же строк, або штрафом до тридцяти\nофіційно встановлених мінімальних розмірів заробітної плати.\nПублічний глум над офіційно встановленим або піднятим гербом\nчи прапором іноземної держави —\nкарається позбавленням волі на строк до двох років, або\nвиправними роботами на той же строк, або штрафом до тридцяти\nофіційно встановлених мінімальних розмірів заробітної плати.\n( Кодекс доповнено статтею 187-2 згідно з Указом ПВР від 09.11.66\n( 273а-06 ); із змінами, внесеними згідно з Указом ПВР N 4571-10\nвід 12.01.83, Законами 2468-12 від 17.06.92, N 41/95-ВР )\nСтаття 187-3. Організація або активна участь в групових\nдіях, що порушують громадський порядок\nОрганізація, а так само активна участь в групових діях, що\nгрубо порушують громадський порядок або зв'язані з явною непокорою\nзаконним вимогам представників влади або якщо вони спричинили\nпорушення роботи транспорту, державних або громадських\nпідприємств, установ, організацій, —\nкарається позбавленням волі на строк до трьох років, або\nвиправними роботами на строк до двох років, або штрафом від\nп'ятдесяти до ста двадцяти мінімальних розмірів заробітної плати.\n( Кодекс доповнено статтею 187-3 згідно з Указом ПВР від 09.11.66\n( 273а-06 ); із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )\nСтаття 187-4. Порушення порядку організації і проведення\nзборів, мітингів, вуличних походів і\nдемонстрацій\nПорушення встановленого порядку організації або проведення\nзборів, мітингів, вуличних походів і демонстрацій, вчинене\nорганізатором зборів, мітингу, вуличного походу або демонстрації\nпротягом року після застосування заходів адміністративного\nстягнення за такі ж дії, —\nкарається позбавленням волі на строк до шести місяців, або\nвиправними роботами на строк до одного року, або штрафом від\nдвохсот до чотирьохсот мінімальних розмірів заробітної плати.\n( Кодекс доповнено статтею 187-4 згідно з Указом ПВР N 6347-11 від\n03.08.88, із змінами, внесеними згідно з Законом N 41/95-ВР від\n08.02.95 )\nСтаття 187-5. Захват державних або громадських\nбудівель чи споруд\nЗахват державних або громадських будівель чи споруд з метою\nнезаконного користування ними або перешкодження нормальній роботі\nустанов, організацій, підприємств —\nкарається позбавленням волі на строк до п'яти років або\nвиправними роботами на строк до двох років.\n( Кодекс доповнено статтею 187-5 згідно з Указом ПВР N 9082-11 від\n20.04.90 )\nСтаття 187-6. Створення не передбачених законодавством\nвоєнізованих формувань чи груп\nСтворення не передбачених законодавством воєнізованих\nформувань чи груп або участь в їх діяльності -\nкарається позбавленням волі на строк від двох до восьми років\nз конфіскацією майна або без такої.\nКерівництво зазначеними у частині першій цієї статті\nформуваннями чи групами, їх фінансування, постачання їм зброї,\nбоєприпасів, вибухових речовин або військової техніки -\nкараються позбавленням волі на строк від трьох до десяти\nроків з конфіскацією майна чи без такої.\nУчасть у складі передбачених частиною першою цієї статті\nформувань чи груп у нападі на державні, громадські підприємства,\nустанови, організації, або окремих громадян -\nкарається позбавленням волі на строк від семи до п'ятнадцяти\nроків з конфіскацією майна або без такої.\nДії, передбачені частиною третьою цієї статті, що призвели до\nзагибелі людей чи інших тяжких наслідків, -\nкараються позбавленням волі на строк від десяти до\nп'ятнадцяти років, з конфіскацією майна.\nОсоба, яка перебувала у складі зазначених у цій статті\nформувань чи груп, звільняється від кримінальної відповідальності\nза дії, передбачені частиною першою цієї статті, якщо вона\nдобровільно вийшла з такого формування чи групи і повідомила про\nїх існування органи державної влади.\n———————————————————\nПримітка. Під воєнізованим слід розуміти формування чи групу, які\nмають організаційну структуру військового типу, а саме:\nєдиноначальність і підпорядкованість, дисципліну, а\nтакож в яких проводиться військова або стройова чи\nфізична підготовка.\n( Кодекс доповнено статтею 187-6 згідно з Законом N 1564-12 від\n18.09.91; в редакції Закону N 3582-12 від 11.11.93 )"
    },
    {
      "provision_ref": "art187-7",
      "section": "187-7",
      "title": "Стаття 187-7. Участь у збройних конфліктах інших держав",
      "content": "Участь без дозволу відповідних органів державної влади у\nзбройних конфліктах інших держав без мети отримання матеріальної\nвинагороди або іншої особистої вигоди -\nкарається позбавленням волі на строк до п'яти років.\n( Кодекс доповнено статтею 187-7 згідно з Законом N 3582-12 від\n11.11.93 )\nСтаття 187-8. Порушення законодавства про об'єднання\nгромадян\nКерівництво об'єднанням громадян, яке не легалізувалося у\nвстановленому законом порядку чи якому відмовлено у легалізації,\nабо яке примусово розпущено за рішенням суду, але продовжує діяти,\nа так само участь у діяльності таких об'єднань, вчинені повторно\nпротягом року після накладення адміністративного стягнення за такі\nж порушення, -\nкараються позбавленням волі на строк до п'яти років.\n( Кодекс доповнено статтею 187-8 згідно з Законом N 3582-12 від\n11.11.93 )\nСтаття 188. Опір представнику влади або представнику\nгромадськості, який охороняє громадський\nпорядок\nОпір представнику влади при виконанні ним службових\nобов'язків або представнику громадськості, який охороняє\nгромадський порядок, крім випадків, зазначених у статті 188-1\nцього Кодексу, —\nкарається позбавленням волі на строк до двох років, або\nвиправними роботами на той же строк, або штрафом у розмірі від\nтридцяти до вісімдесяти неоподатковуваних мінімумів доходів\nгромадян.\nТе саме діяння, поєднане з насильством або з примушенням до\nвиконання явно незаконних вимог, —\nкарається позбавленням волі на строк від двох до чотирьох\nроків.\n( Стаття 188 із змінами, внесеними згідно з Указами ПВР від\n10.09.62 ( 461а-06 ), N 4571-10 від 12.01.83, Законами N 41/95-ВР\nвід 08.02.95, N 388/96-ВР від 02.10.96 )\nСтаття 188-1. Опір працівнику міліції, члену громадського\nформування з охорони громадського порядку\nабо військовослужбовцю при виконанні ними\nобов'язків по охороні громадського порядку\nВчинення опору працівнику міліції або члену громадського\nформування з охорони громадського порядку, а також\nвійськовослужбовцю при виконанні цими особами покладених на них\nобов'язків по охороні громадського порядку —\nкарається позбавленням волі на строк від одного до трьох\nроків, або виправними роботами на той же строк, або штрафом у\nрозмірі від тридцяти до вісімдесяти неоподатковуваних мінімумів\nдоходів громадян.\nТі самі дії, поєднані з насильством або погрозою застосування\nнасильства, а так само примушення цих осіб шляхом насильства або\nпогрози застосування насильства до виконання явно незаконних дій —\nкараються позбавленням волі на строк від одного року до п'яти\nроків.\n( Кодекс доповнено статтею 188-1 згідно з Указом ПВР від 10.09.62\n( 461а-06 ); із змінами, внесеними згідно з Указами ПВР N 4571-10\nвід 12.01.83, N 6347-11 від 03.08.88, Законами N 41/95-ВР від\n08.02.95, N 388/96-ВР від 02.10.96 )\nСтаття 189. Образа представника влади або представника\nгромадськості, який охороняє громадський порядок\nПрилюдна образа представника влади при виконанні ним\nслужбових обов'язків або з приводу виконання їх, а також вчинення\nтаких же дій щодо працівника громадськості, який охороняє\nгромадський порядок, крім випадків, зазначених у статті 189-1\nцього Кодексу,—\nкарається позбавленням волі на строк до двох років, або\nвиправними роботами на той же строк, або штрафом у розмірі від\nп'ятдесяти до ста неоподатковуваних мінімумів доходів громадян.\n( Стаття 189 із змінами, внесеними згідно з Указами ПВР від\n10.09.62 ( 461а-06 ); N 4571-10 від 12.01.83, Законами N 41/95-ВР\nвід 08.02.95, N 388/96-ВР від 02.10.96 )\nСтаття 189-1. Образа працівника правоохоронного органу,\nчлена громадського формування з охорони\nгромадського порядку або військовослужбовця\nОбраза працівника правоохоронного органу у зв'язку з\nвиконанням ним службових обов'язків, а також члена громадського\nформування з охорони громадського порядку або військовослужбовця у\nзв'язку з діяльністю, пов'язаною з охороною громадського\nпорядку, -\nкарається позбавленням волі на строк до двох років, або\nвиправними роботами на той же строк, або штрафом у розмірі від\nп'ятдесяти до двохсот неоподатковуваних мінімумів доходів\nгромадян.\n( Кодекс доповнено статтею 189-1 згідно з Указами ПВР від\n10.09.62 ( 461а-06 ); із змінами, внесеними згідно з Указом ПВР N\n6347-11 від 03.08.88, Законами N 647-12 від 18.01.91, N 41/95-ВР\nвід 08.02.95, в редакції Закону N 388/96-ВР від 02.10.96 )"
    },
    {
      "provision_ref": "art189-2",
      "section": "189-2",
      "title": "Стаття 189-2. Погроза працівникові правоохоронного органу",
      "content": "Погроза вбивством, насильством чи знищенням майна\nпрацівникові правоохоронного органу, а так само його близьким\nродичам у зв'язку з виконанням ним службових обов'язків -\nкарається позбавленням волі на строк до трьох років або\nвиправними роботами на строк від одного до двох років.\n( Кодекс доповнено статтею 189-2 згідно з Указом ПВР N 647-12 від\n18.01.91; із змінами, внесеними згідно з Законом N 2468-12 від\n17.06.92, в редакції Закону N 388/96-ВР від 02.10.96 )\nСтаття 189-3. Втручання у діяльність працівника прокуратури,\nоргану внутрішніх справ, безпеки\nВплив у будь-якій формі на працівника прокуратури, органу\nвнутрішніх справ, безпеки з метою перешкодити виконанню ним\nслужбових обов'язків або добитися прийняття неправомірних рішень —\nкарається позбавленням волі на строк до одного року, або\nвиправними роботами на той же строк, або штрафом у розмірі від\nп'ятдесяти до двохсот неоподатковуваних мінімумів доходів\nгромадян.\nТі ж дії, якщо вони перешкодили запобігти злочину чи\nзатримати особу, яка його вчинила, або вчинені особою з\nвикористанням свого службового становища —\nкараються позбавленням волі на строк від одного до трьох\nроків або виправними роботами на строк від одного до двох років.\n( Кодекс доповнено статтею 189-3 згідно з Указом ПВР N 647-12 від\n18.01.91; із змінами, внесеними згідно з Законами N 2468-12 від\n17.06.92, N 41/95-ВР від 08.02.95, N 388/96-ВР від 02.10.96 )\nСтаття 189-4. Заподіяння тілесних ушкоджень судді або\nпрацівникові правоохоронного органу\nУмисне заподіяння судді, працівникові правоохоронного органу\nабо його близьким родичам середньої тяжкості тілесних ушкоджень чи\nлегких тілесних ушкоджень, а так само нанесення їм побоїв або\nвчинення інших насильницьких дій у зв'язку з виконанням суддею чи\nпрацівником правоохоронного органу службових обов'язків -\nкарається позбавленням волі на строк від двох до шести років.\nУмисне заподіяння судді, працівникові правоохоронного органу\nабо його близьким родичам тяжких тілесних ушкоджень у зв'язку з\nвиконанням ним службових обов'язків -\nкарається позбавленням волі на строк від семи до дванадцяти\nроків.\n( Кодекс доповнено статтею 189-4 згідно з Указом ПВР N 647-12 від\n18.01.91; із змінами, внесеними згідно з Законом N 2468-12 від\n17.06.92, в редакції Закону N 388/96-ВР від 02.10.96 )\nСтаття 189-5. Умисне знищення або пошкодження майна, що\nналежить судді чи працівникові правоохоронного\nоргану\nУмисне знищення або пошкодження майна, що належить судді,\nпрацівникові правоохоронного органу, а також його близьким\nродичам, у зв'язку з виконанням ним службових обов'язків -\nкарається позбавленням волі на строк від двох до п'яти років.\nТі самі дії, вчинені шляхом підпалу, застосування вибухових\nречовин чи іншим загальнонебезпечним способом, або такі, що\nспричинили людські жертви чи інші тяжкі наслідки, -\nкараються позбавленням волі на строк від шести до п'ятнадцяти\nроків.\n( Кодекс доповнено статтею 189-5 згідно з Указом ПВР N 647-12 від\n18.01.91; із змінами, внесеними згідно із Законами N 2468-12 від\n17.06.92, N 388/96-ВР від 02.10.96 )\nСтаття 190. Погроза або насильство щодо посадової особи,\nгромадського працівника або громадянина,\nякий виконує громадський обов'язок\nПогроза вбивством, нанесенням тяжких тілесних ушкоджень або\nзнищенням майна шляхом підпалу щодо посадової особи або\nгромадського працівника, застосована з метою припинити службову чи\nгромадську діяльність або змінити її характер в інтересах того,\nхто погрожує, або така ж погроза відносно громадянина у зв'язку з\nйого участю в запобіганні та присіканні злочинів і порушень\nгромадського порядку, —\nкарається позбавленням волі на строк до двох років або\nвиправними роботами на строк від одного до двох років.\nНанесення легкого тілесного ушкодження, побоїв чи вчинення\nінших насильницьких дій щодо посадової особи або громадського\nпрацівника у зв'язку з його службовою чи громадською діяльністю, а\nтак само відносно громадянина у зв'язку з його участю в\nзапобіганні та присіканні злочинів і порушень громадського\nпорядку —\nкарається позбавленням волі на строк до трьох років або\nвиправними роботами на строк до двох років.\n( Стаття 190 із змінами, внесеними згідно з Указами ПВР від\n17.08.66 ( 195а-06 ), N 4571-10 від 12.01.83, Законами N 2175-12\nвід 06.03.92, N 388/96-ВР від 02.10.96 )\nСтаття 190-1. Посягання на життя судді, працівника\nправоохоронного органу у зв'язку з виконанням\nними службових обов'язків, а також члена\nгромадського формування з охорони громадського\nпорядку або військовослужбовця у зв'язку з\nдіяльністю, пов'язаною з охороною громадського\nпорядку\n( Положення статті 190-1 Глави IX, які передбачають смертну\nкару як вид покарання, втратили чинність як такі, що є\nнеконституційними, на підставі Рішення Конституційного Суду\nN 11-рп/99 ( v011p710-99 ) від 29.12.99 )\nПосягання на життя судді, працівника правоохоронного органу\nабо його близьких родичів у зв'язку з виконанням ним службових\nобов'язків, а так само члена громадського формування з охорони\nгромадського порядку або військовослужбовця у зв'язку з\nдіяльністю, пов'язаною з охороною громадського порядку, -\nкарається позбавленням волі на строк від дев'яти до\nп'ятнадцяти років або довічним позбавленням волі.\n_______________________________\nПримітка. Під терміном \"працівник правоохоронного органу\", що\nвживається у статтях 123-1 ( 2001-05 ), 189-1, 189-2,\n189-4, 189-5 і 190-1, слід розуміти осіб, які зазначені\nу частині першій статті 2 Закону України \"Про державний\nзахист працівників суду і правоохоронних органів\"\n( 3781-12 ).\nПід терміном \"близькі родичі\", що вживається у статтях\n123-1, 176-2, 189-2, 189-4, 189-5 і 190-1, слід розуміти\nосіб, які зазначені у частині другій статті 2 Закону\nУкраїни \"Про державний захист працівників суду і\nправоохоронних органів\".\n( Кодекс доповнено статтею 190-1 згідно з Указом ПВР від 10.09.62\n( 461а-06 ); із змінами, внесеними згідно з Указом ПВР N 647-12\nвід 18.01.91, Законом N 2175-12 від 06.03.92, в редакції Закону N\n388/96-ВР від 02.10.96, N 1483-III ( 1483-14 ) від 22.02.2000 )\nСтаття 191. Самовільне присвоєння влади або звання\nпосадової особи\nСамовільне присвоєння влади або звання посадової особи,\nпоєднане з вчиненням будь-яких суспільно небезпечних діянь, —\nкарається позбавленням волі на строк до двох років або\nвиправними роботами на той же строк.\n( Стаття 191 із змінами, внесеними згідно з Указом ПВР\nN 4571-10 від 12.01.83 )\nСтаття 191-1. ( Кодекс доповнено статтею 191-1 згідно з\nУказом ПВР N 1432-11 від 10.12.85 )\n( Стаття 191-1 виключена на підставі Закону\nN 2468-12 від 17.06.92 )\nСтаття 191-2. Одержання незаконної винагороди працівником\nдержавної установи чи організації\nНезаконне одержання працівником державної установи чи\nорганізації, який не є посадовою особою, в будь-якому вигляді\nматеріальних благ або вигід майнового характеру у значному розмірі\nза виконання чи невиконання будь-яких дій з використанням\nслужбового становища -\nкарається позбавленням волі на строк до трьох років, або\nвиправними роботами на строк до двох років, або штрафом від одного\nдо 2,5 неоподатковуваних мінімумів доходів громадян.\n___________________________\nПримітка. Під незаконною винагородою у значному розмірі в цій\nстатті слід розуміти незаконну винагороду, яка у\n0,5 і більше разів перевищує неоподатковуваний\nмінімум доходів громадян.\n( Кодекс доповнено статтею 191-2 згідно з Законом N 282/95-ВР\nвід 11.07.95 )\nСтаття 192. Ухилення військовозобов'язаного від учбових\nабо перевірочних зборів та військового обліку\nУхилення військовозобов'язаного від учбових або перевірочних\nзборів —\nкарається позбавленням волі на строк до одного року, або\nвиправними роботами на той же строк, або штрафом від тридцяти до\nвісімдесяти мінімальних розмірів заробітної плати.\nТе саме діяння, вчинене шляхом заподіяння собі якогось\nпокалічення (членоушкодження), симуляції хвороби, підробки\nдокументів чи іншого обману, а так само вчинене при інших\nобтяжуючих обставинах, —\nкарається позбавленням волі на строк до трьох років.\nУхилення військовозобов'язаного від військового обліку, якщо\nраніше протягом року за таке ж діяння до винного було застосовано\nадміністративне стягнення, —\nкарається виправними роботами на строк до трьох місяців або\nштрафом до сорока мінімальних розмірів заробітної плати.\n( Стаття 192 із змінами, внесеними згідно з Указами ПВР від\n10.09.62 ( 461а-06 ); N 1516-07 від 13.01.69; N 4571-10 від\n12.01.83, Законом N 41/95-ВР від 08.02.95 )\nСтаття 193. Викрадення або пошкодження документів,\nштампів, печаток\nВикрадення, а також умисне знищення, пошкодження або\nутаювання офіціальних чи приватних документів, штампів або\nпечаток, що знаходяться на державних або громадських\nпідприємствах, в установах та організаціях, вчинене з корисливих\nмотивів або іншої особистої заінтересованості, —\nкарається позбавленням волі на строк до одного року, або\nвиправними роботами на той же строк, або штрафом до сорока\nмінімальних розмірів заробітної плати.\nТі самі діяння, якщо вони спричинили порушення роботи\nпідприємства, установи чи організації або вчинені щодо особливо\nважливих документів, штампів і печаток, —\nкараються позбавленням волі на строк до трьох років.\nВикрадення у громадян паспорта або іншого важливого\nособистого документа —\nкарається позбавленням волі на строк до одного року, або\nвиправними роботами на той же строк, або штрафом до сорока\nмінімальних розмірів заробітної плати.\n( Стаття 193 із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )\nСтаття 193-1. Купівля, продаж або інша оплатна передача\nчи одержання посвідчення або іншого\nофіційного документа\nКупівля, продаж або інша оплатна передача чи одержання\nпосвідчення або іншого офіційного документа, який видається\nпідприємством, установою, організацією і надає права або звільняє\nвід обов'язків, —\nкараються позбавленням волі на строк до одного року, або\nвиправними роботами на той же строк, або штрафом від двохсот до\nчотирьохсот мінімальних розмірів заробітної плати.\nТі ж дії, вчинені повторно, —\nкараються позбавленням волі на строк від одного року до трьох\nроків з конфіскацією майна або без такої.\n( Кодекс доповнено статтею 193-1 згідно з Указом ПВР N 596-12 від\n26.12.90, із змінами, внесеними згідно з Законом N 41/95-ВР від\n08.02.95 )\nСтаття 194. Підробка документів, штампів і печаток, збут їх\nта використання підроблених документів\nПідробка посвідчення або іншого документа, який видається\nдержавним або громадським підприємством, установою чи організацією\nі який надає права або звільняє від обов'язків, з метою\nвикористання його як самим підроблювачем, так і іншою особою, збут\nтакого документа, а так само виготовлення підроблених штампів або\nпечаток державних чи громадських підприємств, установ або\nорганізацій з тією ж метою або збут їх —\nкараються позбавленням волі на строк до двох років або\nвиправними роботами на той же строк.\nВикористання завідомо підробленого документа —\nкарається позбавленням волі на строк до одного року, або\nвиправними роботами на той же строк, або штрафом від ста до\nдвохсот мінімальних розмірів заробітної плати.\nДії, передбачені частиною 1 цієї статті, якщо вони вчинені\nповторно, —\nкараються позбавленням волі на строк до п'яти років з\nконфіскацією майна або без такої.\n( Стаття 194 із змінами, внесеними згідно з Указами ПВР\nN 4571-10 від 12.01.83, N 596-12 від 26.12.90, Законом\nN 41/95-ВР від 08.02.95 )\nСтаття 194-1. Знищення, підробка або заміна номерів вузлів\nта агрегатів транспортного засобу\nЗнищення, підробка або заміна ідентифікаційного номера\nдвигуна, шасі або кузова транспортного засобу, або заміна без\nдозволу відповідних органів державної влади номерної деталі з\nідентифікаційним номером транспортного засобу -\nкарається позбавленням волі на строк від двох до трьох років\nз конфіскацією майна або штрафом від п'ятисот до семисот\nнеоподатковуваних мінімумів доходів громадян з конфіскацією майна.\nТі ж дії, вчинені повторно або за попереднім зговором групою\nосіб, -\nкараються позбавленням волі на строк від трьох до п'яти\nроків з конфіскацією майна.\n( Кодекс доповнено статтею 194-1 згідно із Законом N 1981-III\n( 1981-14 ) від 21.09.2000 )\nСтаття 195. ( Кодекс доповнено статтею 195 згідно з\nУказом ПВР від 17.08.66 )\n( Стаття 195 виключена на підставі Закону\nN 2547-12 від 07.07.92 )\nСтаття 195-1. ( Кодекс доповнено статтею 195-1 згідно з\nУказом ПВР від 17.08.66 ( 195а-06 )\n( Стаття 195-1 виключена на підставі Закону\nN 2547-12 від 07.07.92 )\nСтаття 196. ( Стаття 196 виключена на підставі Закону\nN 2547-12 від 07.07.92 )"
    },
    {
      "provision_ref": "art196-1",
      "section": "196-1",
      "title": "Стаття 196-1. Порушення правил адміністративного нагляду",
      "content": "Злісне порушення правил адміністративного нагляду, якщо воно\nвчинено особою, до якої двічі протягом року застосовувались\nадміністративні стягнення за такі ж порушення, -\nкарається позбавленням волі на строк від шести місяців до\nдвох років або виправними роботами на той же строк.\nСамовільне залишення піднаглядним місця проживання з метою\nухилення від адміністративного нагляду, а так само неприбуття без\nповажних причин у визначений строк до обраного місця проживання\nособи, щодо якої встановлено адміністативний нагляд при звільненні\nз місць позбавлення волі, —\nкараються позбавленням волі на строк від одного року до трьох\nроків.\n( Кодекс доповнено статтею 196-1 згідно з Указом ПВР від\n17.08.66 ( 195а-06 ); із змінами, внесеними згідно з Указами ПВР N\n4571-10 від 12.01.83; N 5855-10 від 23.09.83, Законом N 265/94-ВР\nвід 01.12.94 )\nСтаття 197. ( Стаття 197 виключена на підставі Закону\nN 2547-12 від 07.07.92 )"
    },
    {
      "provision_ref": "art198",
      "section": "198",
      "title": "Стаття 198. Самоуправство",
      "content": "Самоуправство, тобто самовільне, всупереч встановленому\nзаконом порядку, вчинення будь-яких дій, правомірність яких\nоспорюється іншою особою або державним чи громадським\nпідприємством, установою чи організацією, якщо такими діями було\nзаподіяно істотної шкоди державним чи громадським інтересам або\nохоронюваним законом правам та інтересам окремих громадян, —\nкарається виправними роботами на строк до одного року, або\nштрафом до сорока мінімальних розмірів заробітної плати, або\nгромадською доганою.\n( Стаття 198 із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )"
    },
    {
      "provision_ref": "art198-1",
      "section": "198-1",
      "title": "Стаття 198-1. Порушення роботи автоматизованих систем",
      "content": "Увмисне втручання у роботу автоматизованих систем, що\nпризвело до перекручення чи знищення інформації або носіїв\nінформації, чи розповсюдження програмних і технічних засобів,\nпризначених для незаконного проникнення в автоматизовані системи і\nздатних спричинити перекручення або знищення інформації чи то\nносіїв інформації,-\nкарається позбавленням волі на строк до двох років або\nвиправними роботами на той же строк, або штрафом у розмірі від ста\nдо двохсот мінімальних розмірів заробітної плати.\nТі ж дії, якщо ними спричинено шкоду у великих розмірах, або\nвчинені повторно чи за попереднім зговором групою осіб,-\nкараються позбавленням волі на строк від двох до п'яти\nроків.\n( Кодекс доповнено статтею 198-1 згідно з Законом N 218/94-ВР\nвід 20.10.94 )\nСтаття 198-2. Примушування до виконання чи невиконання\nцивільно-правових зобов'язань\nПримушування до виконання чи невиконання цивільно-правових\nзобов'язань, тобто вимога виконати чи не виконати який-небудь\nдоговір, угоду чи інше цивільно-правове зобов'язання під погрозою\nнасильства над потерпілим або близькими йому особами, пошкодження\nчи знищення їх майна при відсутності ознак вимагательства, -\nкарається позбавленням волі на строк до трьох років або\nвиправними роботами на строк до двох років.\nПримушування до виконання чи невиконання цивільно-правових\nзобов'язань, вчинене повторно, або за попереднім зговором групою\nосіб, або під погрозою вбивства чи нанесення тяжких тілесних\nушкоджень, або поєднане з насильством, що не є небезпечним для\nжиття і здоров'я, або з пошкодженням чи знищенням майна, -\nкарається позбавленням волі на строк від двох до п'яти років.\nПримушування до виконання чи невиконання цивільно-правових\nзобов'язань, вчинене організованою групою, або особливо\nнебезпечним рецидивістом, або поєднане з насильством, небезпечним\nдля життя чи здоров'я, або таке, що завдало великої шкоди чи\nспричинило інші тяжкі наслідки, -\nкарається позбавленням волі на строк від чотирьох до восьми\nроків з конфіскацією майна або без такої.\n( Кодекс доповнено статтею 198-2 згідно з Законом N 530/96-ВР\nвід 20.11.96 )\nСтаття 199. Самовільне зайняття земельної ділянки та\nсамовільне будівництво\nСамовільне зайняття земельної ділянки, якщо за такі ж дії\nпротягом року було застосовано адміністративне стягнення, -\nкарається виправними роботами на строк від шести місяців до\nодного року або штрафом від п'ятнадцяти до двадцяти п'яти\nмінімальних розмірів заробітної плати.\nСамовільне будівництво будинків або споруд, якщо за такі ж\nдії протягом року було застосовано адміністративне стягнення, -\nкарається виправними роботами на строк від шести місяців до\nодного року або штрафом у розмірі від п'ятнадцяти до двадцяти\nп'яти мінімальних розмірів заробітної плати, з конфіскацією\nнезаконно споруджених будівель.\nОрганізація групових дій, спрямованих на самовільне зайняття\nземельної ділянки або самовільне будівництво будинків або споруд,\nа так само безпосередня участь у цих групових діях, -\nкараються позбавленням волі на строк до трьох років, або\nвиправними роботами на строк до двох років, або штрафом до сорока\nмінімальних розмірів заробітної плати, з конфіскацією незаконно\nспоруджених будівель.\nДії, передбачені цією статтею, якщо вони завдали значної\nшкоди підприємствам, установам, організаціям або окремим\nгромадянам, -\nкараються позбавленням волі на строк до п'яти років або\nштрафом до семидесяти п'яти мінімальних розмірів заробітної плати,\nз конфіскацією незаконно споруджених будівель.\n( Стаття 199 із змінами, внесеними згідно з Указом ПВР від\n10.09.62 ( 461а-06 ); N 4571-10 від 12.01.83; N 597а-12 від\n26.12.90, Законами N 2977-12 від 27.02.93, N 209/94-ВР від\n14.10.94 )\nСтаття 200. Незаконне користування емблемами і знаками\nЧервоного Хреста і Червоного Півмісяця\nНезаконне користування емблемами і розпізнавальними знаками\nЧервоного Хреста і Червоного Півмісяця, а також найменуванням\nЧервоного Хреста і Червоного Півмісяця —\nкарається виправними роботами на строк до одного року або\nштрафом до сорока мінімальних розмірів заробітної плати.\n( Стаття 200 із змінами, внесеними згідно з Законом N 41/95-ВР\nвід 08.02.95 )\nСтаття 201. Незаконне підняття Державного прапора\nУкраїни на річковому або морському судні\nПідняття Державного прапора України на річковому або\nморському судні без права на цей прапор —\nкарається позбавленням волі на строк до одного року з\nконфіскацією судна чи без конфіскації.\n( Стаття 201 із змінами, внесеними згідно з Указом ПВР N 4571-10\nвід 12.01.83, Законом N 2468-12 від 17.06.92 )\nСтаття 202. Порушення правил користування радіоустановками\nна суднах\nПорушення правил користування радіоустановками як на суднах\nУкраїни, так і на іноземних суднах, що знаходяться у водах\nУкраїни, —\nкарається позбавленням волі на строк до двох років або\nштрафом від п'ятдесяти до ста двадцяти мінімальних розмірів\nзаробітної плати.\n( Стаття 202 із змінами, внесеними згідно з Указом ПВР N 4571-10\nвід 12.01.83, Законами N 2468-12 від 17.06.92, N 41/95-ВР від\n08.02.95 )\nСтаття 203. Неподання допомоги судну і особам, що\nзазнали лиха\nНеподання допомоги капітаном судна іншому судну, що\nзіткнулося з ним, його екіпажеві та його пасажирам, а так само\nзустрінутим на морі чи іншому водному шляху особам, що зазнали\nлиха, якщо він міг подати таку допомогу без серйозної небезпеки\nдля свого судна, його екіпажу та пасажирів, —\nкарається позбавленням волі на строк до двох років або\nвиправними роботами на той же строк.\n( Стаття 203 із змінами, внесеними згідно з Указом ПВР N 4571-10\nвід 12.01.83 )\nСтаття 204. Неповідомлення капітаном назви свого судна\nпри зіткненні суден\nНеповідомлення капітаном судна іншому судну, що зіткнулося з\nним на морі, назви і порту приписки свого судна, а також і місця\nсвого відправлення та призначення, незважаючи на змогу подати ці\nвідомості, —\nкарається виправними роботами на строк до трьох місяців або\nштрафом до сорока мінімальних розмірів заробітної плати.\n( Стаття 204 із змінами, внесеними згідно з Законом N 41/95-ВР\nвід 08.02.95 )"
    },
    {
      "provision_ref": "art205",
      "section": "205",
      "title": "Стаття 205. Пошкодження морського телеграфного кабеля",
      "content": "Необережне пошкодження морського телеграфного кабеля, якщо\nвоно викликало або могло викликати перерву телеграфного\nсполучення, —\nкарається виправними роботами на строк до шести місяців або\nштрафом до сорока мінімальних розмірів заробітної плати.\n( Стаття 205 із змінами, внесеними згідно з Законом N 41/95-ВР від\n08.02.95 )\n( Нову редакцію статті 205 див. в Законі N 386/96-ВР від 01.10.96;\nвона буде введена в дію одночасно із введенням у дію закону щодо\nвнесення змін до статті 32 Кримінального кодексу України стосовно\nвизначення розміру штрафу залежно від неоподатковуваного мінімуму\nдоходів громадян згідно з Постановою ВР N 387/96-ВР від 01.10.96 )\nСтаття 205-1. ( Статтю 205-1 виключено на підставі Закону\nN 386/96-ВР від 01.10.96 ) Порушення правил\nохорони ліній зв'язку\nПорушення правил охорони ліній зв'язку, що потягло за собою\nпошкодження кабельної лінії міжміського зв'язку, якщо воно\nвикликало перерив зв'язку, —\nкарається позбавленням волі на строк до одного року, або\nвиправними роботами на той же строк, або штрафом від тридцяти до\nвісімдесяти мінімальних розмірів заробітної плати.\n( Кодекс доповнено статтею 205-1 згідно з Указом ПВР N 2377-07 від\n15.12.69, із змінами, внесеними згідно з Законом N 41/95-ВР від\n08.02.95 )\nГлава X\n\nЗЛОЧИНИ ПРОТИ ГРОМАДСЬКОЇ БЕЗПЕКИ, ГРОМАДСЬКОГО\nПОРЯДКУ ТА НАРОДНОГО ЗДОРОВ'Я"
    },
    {
      "provision_ref": "art206",
      "section": "206",
      "title": "Стаття 206. Хуліганство",
      "content": "Хуліганство, тобто умисні дії, що грубо порушують громадський\nпорядок і виражають явну неповагу до суспільства, —\nкарається позбавленням волі на строк до одного року, або\nвиправними роботами на той же строк, або штрафом від тридцяти до\nвісімдесяти мінімальних розмірів заробітної плати.\nЗлісне хуліганство, тобто ті ж дії, що відзначаються за своїм\nзмістом винятковим цинізмом чи особливою зухвалістю, або зв'язані\nз опором представнику влади чи представнику громадськості, який\nвиконує обов'язки по охороні громадського порядку, чи іншим\nгромадянам, які присікають хуліганські дії, а так само вчинені\nособою, раніше судимою за хуліганство, —\nкарається позбавленням волі на строк від одного року до п'яти\nроків.\nОсобливо злісне хуліганство, тобто дії, передбачені частинами\n1 або 2 цієї статті, якщо вони вчинені з застосуванням чи спробою\nзастосування вогнестрільної зброї або ножів, кастетів чи іншої\nхолодної зброї, а так само інших предметів, спеціально\nпристосованих для нанесення тілесних ушкоджень, —\nкарається позбавленням волі на строк від трьох до семи років.\n( Стаття 206 із змінами, внесеними згідно з Указами ПВР від\n17.08.66; N 2368-07 від 12.12.69; N 1848-09 від 23.03.77;\nN 4571-10 від 12.01.83, Законом N 41/95-ВР від 08.02.95 )\nСтаття 206-1. Заклики до вчинення дій, що загрожують\nгромадському порядку і безпеці громадян\nЗаклики до погромів, насильного виселення громадян або до\nвчинення інших дій, що загрожують громадському порядку і безпеці\nгромадян, а так само розповсюдження, виготовлення чи зберігання з\nметою розповсюдження матеріалів такого змісту (листівок, плакатів\nі т.ін.) —\nкараються виправними роботами на строк до одного року або\nштрафом від ста до двохсот мінімальних розмірів заробітної плати.\nТе саме діяння, що спричинило тяжкі наслідки або вчинене\nповторно, —\nкарається позбавленням волі на строк до п'яти років або\nвиправними роботами на строк до двох років.\n(Кодекс доповнено статтею 206-1 згідно з Указом ПВР N 9082-11 від\n20.04.90, із змінами, внесеними згідно з Законом N 41/95-ВР від\n08.02.95 )\nСтаття 206-2. Завідомо неправдиве повідомлення про\nзагрозу безпеці громадян, знищення або\nпошкодження об'єктів власності\nЗавідомо неправдиве письмове чи усне повідомлення про загрозу\nбезпеці громадян, знищення або пошкодження об'єктів приватної,\nколективної чи державної власності шляхом вибуху, підпалу або\nіншим загальнонебезпечним способом —\nкарається позбавленням волі на строк до одного року, або\nвиправними роботами на той же строк, або штрафом до тридцяти\nмінімальних розмірів заробітної плати.\nТі самі дії, якими завдано значної шкоди законним правам та\nінтересам громадян, їх об'єднанням чи державі, а також вчинені\nповторно або за попереднім зговором групою осіб, —\nкараються позбавленням волі на строк від одного до п'яти\nроків.\n( Кодекс доповнено статтею 206-2 згідно з Законом N 2935-12 від\n26.01.93, із змінами, внесеними згідно з Законом N 41/95-ВР від\n08.02.95 )\nСтаття 207. Знищення і зруйнування пам'яток історії і\nкультури\nУмисне знищення, зруйнування чи зіпсування пам'яток історії\nі культури, взятих під охорону держави, або територій та об'єктів\nприродно-заповідного фонду, —\nкарається позбавленням волі на строк до трьох років, або\nвиправними роботами на строк до двох років, або штрафом від\nп'ятдесяти до ста двадцяти мінімальних розмірів заробітної плати.\n( Стаття 207 із змінами, внесеними згідно з Указом ПВР N 4571-10\nвід 12.01.83, Законами N 41/95-ВР від 08.02.95, N 81/96-ВР від\n06.03.96 )"
    },
    {
      "provision_ref": "art207-1",
      "section": "207-1",
      "title": "Стаття 207-1. Жорстоке поводження з тваринами",
      "content": "Жорстоке поводження з тваринами, що спричинило їх загибель\nабо каліцтво, а так само мучення тварин, вчинені особою, до якої\nпротягом року було застосовано адміністративне стягнення за такі ж\nдії, —\nкараються виправними роботами на строк до шести місяців або\nштрафом до сорока мінімальних розмірів заробітної плати.\n(Кодекс доповнено статтею 207-1 згідно з Указом ПВР N 5822-11 від\n29.04.88, із змінами, внесеними згідно з Законом N 41/95-ВР від\n08.02.95 )"
    },
    {
      "provision_ref": "art208",
      "section": "208",
      "title": "Стаття 208. Втягнення неповнолітніх у злочинну діяльність",
      "content": "Втягнення неповнолітніх у злочинну діяльність, у пияцтво, у\nзаняття жебрацтвом, проституцією, азартними іграми, а так само\nвикористання неповнолітніх для цілей паразитичного існування —\nкараються позбавленням волі на строк до п'яти років.\n( Стаття 208 із змінами, внесеними згідно з Указами ПВР від\nN 2159-07 18.08.69, N 2718-08 від 17.06.74)"
    },
    {
      "provision_ref": "art208-1",
      "section": "208-1",
      "title": "Стаття 208-1. Доведення неповнолітнього до стану сп'яніння",
      "content": "Доведення неповнолітнього до стану сп'яніння особою, в\nслужбовій залежності від якої перебував неповнолітній, —\nкарається позбавленням волі на строк до двох років, або\nвиправними роботами на той же строк, або штрафом від п'ятдесяти\nдо ста двадцяти мінімальних розмірів заробітної плати.\n(Кодекс доповнено статтею 208-1 згідно з Указом ПВР N 1527-08 від\n29.03.73; із змінами, внесеними згідно з Указами ПВР N 4571-10\nвід 12.01.83; N 704-11 від 01.08.85, Законом N 41/95-ВР від\n08.02.95 )\nСтаття 208-2. Втягнення неповнолітніх у немедичне вживання\nлікарських та інших засобів, що викликають\nодурманювання\nВтягнення неповнолітніх у немедичне вживання лікарських та\nінших засобів, які не є наркотичними і які викликають\nодурманювання, —\nкарається позбавленням волі на строк до п'яти років.\n( Кодекс доповнено статтею 208-2 згідно з Указом ПВР N 4452-11 від\n21.08.87)\nСтаття 209. Посягання на здоров'я громадян під\nприводом виконання релігійних обрядів\nОрганізація або керівництво групою, діяльність якої, що\nздійснюється під приводом проповідування релігійних віровчень чи\nвиконання релігійних обрядів, поєднана з заподіянням шкоди\nздоров'ю громадян або статевою розпустою, —\nкарається позбавленням волі на строк до п'яти років.\n( Стаття 209 із змінами, внесеними згідно з Указами ПВР від\n27.06.61 ( 342а-05 ); N 4571-10 від 12.01.83, Законом N 2354-12\nвід 15.05.92 )"
    },
    {
      "provision_ref": "art210",
      "section": "210",
      "title": "Стаття 210. Держання домів розпусти і звідництво",
      "content": "Держання домів розпусти або звідництво для розпусти —\nкарається позбавленням волі на строк до п'яти років.\n( Стаття 210 із змінами, внесеними згідно з Законом N 2175-12 від\n06.03.92 )\nСтаття 211. Ввезення, виготовлення, збут і розповсюдження\nпорнографічних предметів\nВвезення в Україну з метою збуту або розповсюдження,\nвиготовлення, збут чи розповсюдження творів, зображень або інших\nпредметів порнографічного характеру -\nкарається позбавленням волі на строк до двох років або\nштрафом до дев'яноста неоподатковуваних мінімумів доходів громадян\nз конфіскацією порнографічних предметів, засобів їх виготовлення і\nрозповсюдження.\nТі ж дії щодо кіно- і відеопродукції порнографічного\nхарактеру -\nкараються позбавленням волі на строк до п'яти років або\nштрафом від дев'яноста до двохсот двадцяти п'яти неоподатковуваних\nмінімумів доходів громадян з конфіскацією порнографічної кіно- і\nвідеопродукції, засобів її виготовлення і демонстрування.\nДії, передбачені частинами 1 і 2 цієї статті, якщо вони\nвчинені повторно або за попереднім зговором групою осіб, -\nкараються позбавленням волі на строк від п'яти до десяти\nроків з конфіскацією порнографічних предметів, кіно- і\nвідеопродукції, засобів їх виготовлення, розповсюдження і\nдемонстрування, з позбавленням права займати певні посади або\nзайматися певною діяльністю на строк до п'яти років.\n( Стаття 211 із змінами, внесеними згідно з Указом ПВР N 4571-10\nвід 12.01.83; Законами N 41/95-ВР від 08.02.95, N 497/96-ВР від\n14.11.96 )\nСтаття 211-1. Ввезення, виготовлення або розповсюдження\nтворів, що пропагують культ насильства і\nжорстокості\nВвезення в Україну з метою збуту чи розповсюдження,\nвиготовлення, збут, розповсюдження або зберігання з метою збуту чи\nрозповсюдження творів, що пропагують культ насильства і\nжорстокості, -\nкарається позбавленням волі на строк до трьох років або\nштрафом до ста тридцяти п'яти неоподатковуваних мінімумів доходів\nгромадян з конфіскацією творів, що пропагують культ насильства і\nжорстокості, засобів їх виготовлення та розповсюдження.\nТі ж дії щодо кіно- і відеопродукції, що пропагують культ\nнасильства і жорстокості, -\nкараються позбавленням волі на строк до п'яти років або\nштрафом від ста тридцяти п'яти до двохсот двадцяти п'яти\nнеоподатковуваних мінімумів доходів громадян з конфіскацією кіно-\nі відеопродукції, що пропагує культ насильства і жорстокості,\nзасобів її виготовлення і демонстрування.\nДії, передбачені частинами 1 і 2 цієї статті, якщо вони\nвчинені повторно чи за попереднім зговором групою осіб, -\nкараються позбавленням волі на строк від п'яти до десяти\nроків з конфіскацією творів та кіно- і відеопродукції, що\nпропагують культ насильства і жорстокості, засобів їх виготовлення\nі демонстрування, з позбавленням права займати певні посади або\nзайматися певною діяльністю на строк до п'яти років.\n( Кодекс доповнено статтею 211-1 згідно з Указом ПВР N 2753-11\nвід 18.08.86, із змінами, внесеними згідно з Законом N 41/95-ВР\nвід 08.02.95, в редакції Закону N 497/96-ВР від 14.11.96 )"
    },
    {
      "provision_ref": "art212",
      "section": "212",
      "title": "Стаття 212. Глум над могилою",
      "content": "Глум над могилою, а так само викрадення предметів, що\nзнаходяться в могилі чи на могилі, —\nкараються позбавленням волі на строк до трьох років, або\nвиправними роботами на строк до двох років, або штрафом від\nп'ятдесяти до ста двадцяти мінімальних розмірів заробітної плати.\n( Стаття 212 із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )\nСтаття 213. Придбання або збут майна, завідомо здобутого\nзлочинним шляхом\nЗаздалегідь не обіцяне придбання майна, завідомо здобутого\nзлочинним шляхом, —\nкарається позбавленням волі на строк до одного року, або\nвиправними роботами на той же строк, або штрафом від тридцяти до\nвісімдесяти мінімальних розмірів заробітної плати, або\nгромадською доганою.\nТі самі дії, вчинені у великих розмірах, —\nкараються позбавленням волі на строк до двох років з штрафом\nвід ста до двохсот мінімальних розмірів заробітної плати чи без\nтакого або виправними роботами на строк до двох років.\nЗаздалегідь не обіцяні збут або зберігання з метою збуту, а\nтак само придбання з метою збуту майна, завідомо здобутого\nзлочинним шляхом, —\nкараються позбавленням волі на строк до п'яти років з\nштрафом від ста до двохсот мінімальних розмірів заробітної плати\nабо виправними роботами на строк до двох років з конфіскацією\nмайна або без такої.\nДії, передбачені частиною 3 цієї статті, вчинені у вигляді\nпромислу, або у великих розмірах, або особливо небезпечним\nрецидивістом, —\nкараються позбавленням волі на строк до семи років з\nконфіскацією майна чи без такої.\n( Стаття 213 із змінами, внесеними згідно з Указами ПВР від\n10.09.62 ( 461а-06 ); N 4571-10 від 12.01.83; N 2444-11 від\n27.06.86, Законами N 2175-12 від 06.03.92, N 41/95-ВР від\n08.02.95 )\nСтаття 213-1. ( Кодекс доповнено статтею 213-1 згідно\nз Указом ПВР N 6976-11 від 14.12.88 )\n( Стаття 213-1 виключена на підставі Закону\nN 3888-12 від 28.01.94 )\nСтаття 214. ( Стаття 214 виключена на підставі Закону\nN 2547-12 від 07.07.92\nСтаття 214-1. ( Кодекс доповнено статтею 214-1 згідно з\nУказом ПВР N 2631-07 від 18.03.70 )\n( Стаття 214-1 виключена на підставі Указу ПВР\nN 140-09 від 04.09.75 )\nСтаття 215. Порушення правил безпеки руху та експлуатації\nтранспорту особами, які керують транспортними\nзасобами\nПорушення правил безпеки руху та експлуатації транспорту\nособою, яка керує транспортним засобом, що спричинило потерпілому\nлегкі чи середньої тяжкості тілесні ушкодження, —\nкарається позбавленням волі на строк до трьох років, або\nвиправними роботами на строк до двох років, або штрафом від ста\nдо двохсот мінімальних розмірів заробітної плати, з позбавленням\nправа керувати транспортними засобами на строк до трьох років або\nбез такого.\nТі самі дії, що спричинили смерть потерпілого або заподіяння\nйому тяжкого тілесного ушкодження, —\nкараються позбавленням волі на строк до десяти років з\nпозбавленням права керувати транспортними засобами на строк до\nп'яти років або без такого.\nДії, передбачені частиною 1 цієї статті, що спричинили\nзагибель кількох осіб, —\nкараються позбавленням волі на строк від трьох до п'ятнадцяти\nроків з позбавленням права керувати транспортними засобами на\nстрок до п'яти років або без такого.\n———————————————————\nПримітка. Під транспортними засобами у цій статті та статтях\n215-2, 215-3 і 215-4 слід розуміти всі види\nавтомобілів, трактори та інші самохідні машини, трамваї\nі тролейбуси, а також мотоцикли та інші механічні\nтранспортні засоби.\n( Стаття 215 із змінами, внесеними згідно з Указами ПВР N\n1198-07 від 02.10.68; N 4571-10 від 12.01.83; N 704-11 від\n01.08.85; N 1818-12 від 15.11.91, Законами N 2547-12 від\n07.07.92, N 41/95-ВР від 08.02.95, N 1981-III ( 1981-14 ) від\n21.09.2000 )\nСтаття 215-1. ( Кодекс доповнено статтею 215-1 згідно з\nУказом ПВР N 1198-07 від 02.10.68 )\n( Стаття 215-1 виключена на підставі Указу ПВР\nN 1818-12 від 15.11.91 )\nСтаття 215-2. Випуск в експлуатацію технічно несправних\nтранспортних засобів\nВипуск в експлуатацію завідомо технічно несправних\nтранспортних засобів, або інше грубе порушення правил їх\nексплуатації, що забезпечують безпеку руху, вчинене особою,\nвідповідальною за технічний стан або експлуатацію транспортних\nзасобів, якщо це спричинило наслідки, зазначені в статті 215 цього\nКодексу, —\nкарається позбавленням волі на строк до п'яти років, або\nвиправними роботами на строк до двох років, або штрафом від ста\nдо двохсот мінімальних розмірів заробітної плати, з позбавленням\nправа займати посади, зв'язані з відповідальністю за технічний\nстан або експлуатацію транспортних засобів, на строк до п'яти\nроків або без такого.\n( Кодекс доповнено статтею 215-2 згідно з Указом ПВР N 1198-07 від\n02.10.68; із змінами, внесеними згідно Указами ПВР N 4571-10 від\n12.01.83; N 704-11 від 01.08.85; N 1818-12 від 15.11.91, Законом\nN 41/95-ВР від 08.02.95 )"
    },
    {
      "provision_ref": "art215-3",
      "section": "215-3",
      "title": "Стаття 215-3. Незаконне заволодіння транспортним засобом",
      "content": "Незаконне заволодіння транспортним засобом з будь-якою\nметою -\nкарається позбавленням волі на строк від трьох до п'яти років\nз конфіскацією майна або штрафом від однієї до однієї тисячі\nдвохсот неоподатковуваних мінімумів доходів громадян з\nконфіскацією майна.\nТі ж дії, вчинені за попереднім зговором групою осіб або\nповторно, або поєднані з насильством, що не є небезпечним для\nжиття або здоров'я потерпілого, або з погрозою застосування такого\nнасильства, або вчинені з проникненням в приміщення чи інше\nсховище, або якщо вони завдали значної матеріальної шкоди\nпотерпілому, -\nкараються позбавленням волі на строк від п'яти до десяти\nроків з конфіскацією майна.\nДії, передбачені частинами 1 або 2 цієї статті, поєднані з\nнасильством, небезпечним для життя чи здоров'я потерпілого, або з\nпогрозою застосування такого насильства, або вчинені організованою\nгрупою чи особливо небезпечним рецидивістом, -\nкараються позбавленням волі на строк від десяти до\nп'ятнадцяти років з конфіскацією майна.\nЗвільняється від кримінальної відповідальності судом особа,\nяка вперше вчинила дії, передбачені цією статтею (за винятком\nвипадків незаконного заволодіння транспортним засобом з\nзастосуванням будь-якого насильства до потерпілого чи погрозою\nзастосування такого насильства), але добровільно заявила про це\nправоохоронним органам, повернула транспортний засіб власнику і\nповністю відшкодувала завдані збитки.\nПримітка. Під незаконним заволодінням транспортним засобом в\nцій статті слід розуміти вчинене умисно, з будь-якою метою\nпротиправне вилучення будь-яким способом транспортного засобу у\nвласника чи користувача всупереч їх волі.\nВідповідно до частини 2 цієї статті під повторністю слід\nрозуміти вчинення таких дій особою, яка раніше вчинила незаконне\nзаволодіння транспортним засобом або злочин, передбачений статтями\n69, 81-84, 86, 86-1, 86-2, 140-144, 217-2, 223, 228-3, 229-17 ,\n229-19 цього Кодексу.\n( Кодекс доповнено статтею 215-3 згідно з Указом ПВР N 1198-07\nвід 02.10.68; із змінами, внесеними згідно з Указами ПВР N\n4571-10 від 12.01.83, N 704-11 від 01.08.85; N 1818-12 від\n15.11.91, Законом N 2935-12 від 26.01.93, в редакції Закону\nN 1981-III ( 1981-14 ) від 21.09.2000 )\nСтаття 215-4. Допуск до керування транспортними засобами\nводіїв, які перебувають у стані сп'яніння\nДопуск до керування транспортними засобами водіїв, які\nперебувають у стані сп'яніння, вчинений особою, відповідальною за\nтехнічний стан або експлуатацію транспортних засобів, якщо це\nспричинило наслідки, зазначені у статті 215 цього Кодексу, —\nкарається позбавленням волі на строк до п'яти років, або\nвиправними роботами на строк до двох років, або штрафом від ста\nдо двохсот мінімальних розмірів заробітної плати, з позбавленням\nправа займати посади, зв'язані з відповідальністю за технічний\nстан або експлуатацію транспортних засобів, на строк до п'яти\nроків.\n( Кодекс доповнено статтею 215-4 згідно з Указом ПВР N 704-11 від\n01.08.85; із змінами, внесеними згідно з Указом ПВР N 1818-12 від\n15.11.91, Законом N 41/95-ВР від 08.02.95 )\nСтаття 215-5. Порушення правил, норм і стандартів, що\nстосуються забезпечення безпеки дорожнього\nруху\nПорушення правил, норм і стандартів, що стосуються\nзабезпечення безпеки дорожнього руху, вчинене особою,\nвідповідальною за будівництво, реконструкцію, ремонт або утримання\nшляхів, вулиць, залізничних переїздів, інших шляхових споруд, якщо\nце спричинило наслідки, зазначені у статті 215 цього Кодексу, -\nкарається позбавленням волі на строк до п'яти років, або\nвиправними роботами на строк до двох років, або штрафом до десяти\nмінімальних розмірів заробітної плати.\n( Кодекс доповнено статтею 215-5 згідно з Законом N 3785-12 від\n23.12.93 )\nСтаття 216. ( Стаття 216 втратила чинність на підставі\nУказу ПВР N 1198-07 від 02.10.68 )"
    },
    {
      "provision_ref": "art217",
      "section": "217",
      "title": "Стаття 217. Порушення діючих на транспорті правил",
      "content": "Порушення діючих на транспорті правил охорони порядку і\nбезпеки руху, що спричинило людські жертви або інші тяжкі\nнаслідки, —\nкарається позбавленням волі на строк до трьох років, або\nвиправними роботами на строк до двох років, або штрафом від\nп'ятдесяти до ста двадцяти мінімальних розмірів заробітної плати.\n( Стаття 217 із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )"
    },
    {
      "provision_ref": "art217-1",
      "section": "217-1",
      "title": "Стаття 217-1. Самовільна без потреби зупинка поїзда",
      "content": "Самовільна без потреби зупинка поїзда стоп-краном, шляхом\nроз'єднання повітряної гальмової магістралі або іншим способом,\nякщо це спричинило порушення нормального руху поїздів, —\nкарається позбавленням волі на строк до двох років, або\nвиправними роботами на той же строк, або штрафом від п'ятдесяти\nдо ста двадцяти мінімальних розмірів заробітної плати.\nТі ж дії, якщо вони спричинили нещасні випадки з людьми,\nаварію, пошкодження рухомого складу або інші тяжкі наслідки, —\nкараються позбавленням волі на строк до восьми років.\n( Кодекс доповнено статтею 217-1 згідно з Указом ПВР від 18.11.63\n( 677а-06 ); із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )\nСтаття 217-2. Угон або захоплення залізничного рухомого\nскладу, повітряного, морського чи річкового\nсудна\nУгон або захоплення залізничного рухомого складу,\nповітряного, морського чи річкового судна, а також захоплення\nвокзалу, аеродрому, порту чи іншого транспортного підприємства,\nустанови, організації —\nкараються позбавленням волі на строк до восьми років.\nТі самі дії, вчинені за попереднім зговором групою осіб, а\nтакож із застосуванням насильства чи погроз, або такі, що\nспричинили аварію транспортного засобу, зазначеного в частині 1\nцієї статті, чи інші тяжкі наслідки, —\nкараються позбавленням волі на строк від трьох до десяти\nроків з конфіскацією майна або без такої.\nДії, передбачені частинами 1 і 2 цієї статті, якщо вони\nспричинили загибель однієї чи більшої кількості осіб або\nзаподіяння тяжких тілесних ушкоджень, —\nкараються позбавленням волі на строк від п'яти до п'ятнадцяти\nроків з конфіскацією майна.\n( Кодекс доповнено статтею 217-2 згідно з Указом ПВР N 1898-08 від\n23.07.73; в редакції Закону N 2935-12 від 26.01.93 )"
    },
    {
      "provision_ref": "art217-3",
      "section": "217-3",
      "title": "Стаття 217-3. Блокування транспортних комунікацій",
      "content": "Умисне блокування транспортних комунікацій шляхом\nвлаштування перешкод, встановлення постів чи в інший спосіб, яке\nспричинило або могло спричинити порушення нормальної роботи\nзалізничного, повітряного, водного, автомобільного, міського\nелектричного чи магістрального трубопровідного транспорту, —\nкарається позбавленням волі на строк до двох років, або\nвиправними роботами на той же строк, або штрафом до п'ятнадцяти\nмінімальних розмірів заробітної плати.\nТі самі дії, вчинені із створенням загрози для життя або\nздоров'я людей чи повторно, або за попереднім зговором групою\nосіб, або пов'язані з незаконним доглядом вантажів, багажу чи\nперевіркою документів, —\nкараються позбавленням волі на строк до чотирьох років.\nДії, передбачені частинами 1 або 2 цієї статті, якщо вони\nспричинили нещасні випадки з людьми чи інші тяжкі наслідки, -\nкараються позбавленням волі на строк від п'яти до п'ятнадцяти\nроків.\n( Кодекс доповнено статтею 217-3 згідно з Законом N 2935-12 від\n26.01.93 )\nСтаття 217-4. Примушування працівника транспорту до\nневиконання своїх службових обов'язків\nПримушування працівника залізничного, повітряного, водного,\nавтомобільного, міського електричного чи магістрального\nтрубопровідного транспорту до невиконання своїх службових\nобов'язків шляхом погрози вбивством, заподіяння тяжких тілесних\nушкоджень або знищення майна цього працівника або його близьких\nродичів —\nкарається позбавленням волі на строк до двох років, або\nвиправними роботами на той же строк, або штрафом від п'яти до\nдесяти мінімальних розмірів заробітної плати.\nТі самі дії, вчинені повторно або за попереднім зговором\nгрупою осіб, —\nкараються позбавленням волі на строк до п'яти років або\nвиправними роботами на строк до двох років.\n( Кодекс доповнено статтею 217-4 згідно з Законом N 2935-12 від\n26.01.93 )"
    },
    {
      "provision_ref": "art218",
      "section": "218",
      "title": "Стаття 218. Порушення правил безпеки гірничих робіт",
      "content": "Порушення правил безпеки гірничих робіт, якщо воно заподіяло\nшкоду здоров'ю людей або завідомо могло спричинити людські жертви\nчи інші тяжкі наслідки, —\nкарається позбавленням волі на строк до трьох років або\nвиправними роботами на строк до двох років.\nТе саме діяння, якщо воно спричинило людські жертви або інші\nтяжкі наслідки, —\nкарається позбавленням волі на строк до восьми років.\n( Стаття 218 із змінами, внесеними згідно з Указом ПВР N 4571-10\nвід 12.01.83 )\nСтаття 219. Порушення правил при проведенні будівельних\nробіт\nПорушення при проведенні будівельних робіт будівельних і\nсанітарних правил, а також порушення правил експлуатації\nбудівельних механізмів, якщо воно заподіяло шкоду здоров'ю людей\nабо завідомо могло спричинити людські жертви чи інші тяжкі\nнаслідки, —\nкарається позбавленням волі на строк до одного року, або\nвиправними роботами на той же строк, або штрафом до двадцяти\nмінімальних розмірів заробітної плати.\nТе саме діяння, якщо воно спричинило людські жертви або інші\nтяжкі наслідки, —\nкарається позбавленням волі на строк до п'яти років або\nвиправними роботами на строк до двох років.\n( Стаття 219 із змінами, внесеними згідно з Указами ПВР\nN 3086-09 від 16.02.78, N 4571-10 від 12.01.83, Законом\nN 8/95-ВР від 19.01.95 )\nСтаття 220. Порушення правил безпеки на вибуховонебезпечних\nпідприємствах або у вибуховонебезпечних цехах\nПорушення виробничо-технічної дисципліни або правил, що\nзабезпечують безпеку виробництва на вибуховонебезпечних\nпідприємствах або у вибуховонебезпечних цехах, —\nкарається позбавленням волі на строк до одного року, або\nвиправними роботами на той же строк, або штрафом до двадцяти\nп'яти мінімальних розмірів заробітної плати.\nТе саме діяння, якщо воно спричинило людські жертви або інші\nтяжкі наслідки, —\nкарається позбавленням волі на строк до десяти років.\n( Стаття 220 із змінами, внесеними згідно з Указом ПВР N 4571-10\nвід 12.01.83, Законом N 8/95-ВР від 19.01.95 )\nСтаття 220-1. Порушення встановлених законодавством вимог\nпожежної безпеки\nПорушення встановлених законодавством вимог пожежної безпеки,\nякщо воно спричинило виникнення пожежі, якою заподіяно шкоду\nздоров'ю людей або майнову шкоду у великому розмірі, -\nкарається позбавленням волі на строк до трьох років, або\nвиправними роботами на строк до двох років, або штрафом від\nп'ятдесяти до ста двадцяти неоподатковуваних мінімумів доходів\nгромадян.\nТе саме діяння, якщо воно спричинило людські жертви, майнову\nшкоду в особливо великому розмірі або інші тяжкі наслідки, -\nкарається позбавленням волі на строк від трьох до восьми\nроків.\n( Кодекс доповнено статтею 220-1 згідно з Указом ПВР N 3086-09 від\n16.02.78; із змінами, внесеними згідно з Указом ПВР N 4571-10 від\n12.01.83, Законом N 41/95-ВР від 08.02.95, в редакції Закону N\n651/97-ВР від 19.11.97 )\nСтаття 221. Порушення правил зберігання, використання,\nобліку та перевозки вибухових речовин\nПорушення правил зберігання, використання, обліку або\nперевозки вибухових речовин, а також незаконна пересилка цих\nречовин поштою або багажем —\nкараються позбавленням волі на строк до одного року або\nвиправними роботами на строк до двох років.\nТі самі діяння, якщо вони спричинили людські жертви або інші\nтяжкі наслідки, —\nкараються позбавленням волі на строк від трьох до дванадцяти\nроків.\n( Стаття 221 із змінами, внесеними згідно з Указами ПВР N 4571-10\nвід 12.01.83; N 5723-11 від 14.04.88, Законом N 2935-12 від\n26.01.93 )\nСтаття 221-1. Незаконний провіз на повітряному судні\nвибухових або легкозаймистих речовин\nПровіз пасажиром на повітряному судні вибухових або\nлегкозаймистих речовин —\nкарається позбавленням волі на строк до трьох років, або\nвиправними роботами на строк до двох років, або штрафом від\nтридцяти до вісімдесяти мінімальних розмірів заробітної плати.\nТі самі дії, що спричинили тяжкі наслідки, —\nкараються позбавленням волі на строк від трьох до десяти\nроків.\n( Кодекс доповнено статтею 221-1 згідно з Указом ПВР N 2534-08 від\n21.03.74; із змінами, внесеними згідно з Указом ПВР N 4571-10 від\n12.01.83, Законом N 41/95-ВР від 08.02.95 )\nСтаття 222. Незаконне носіння, зберігання, придбання,\nвиготовлення і збут вогнестрільної чи холодної\nзброї, бойових припасів та вибухових речовин\nНосіння, зберігання, придбання, виготовлення або збут\nвогнестрільної зброї (крім гладкоствольної мисливської), бойових\nприпасів або вибухових речовин без відповідного дозволу —\nкараються позбавленням волі на строк від двох до семи років.\nОсоба, яка добровільно здала вогнестрільну зброю, бойові\nприпаси або вибухові речовини, що зберігались у неї без\nвідповідного дозволу, звільняється від кримінальної\nвідповідальності.\nНосіння, виготовлення або збут кинджалів, фінських ножів або\nіншої холодної зброї без відповідного дозволу —\nкараються позбавленням волі на строк до п'яти років, або\nвиправними роботами на строк до двох років.\n( Стаття 222 із змінами, внесеними згідно з Указами ПВР від\n27.06.61 ( 342а-05 ); N 3130-08 від 14.10.74; N 4571-10 від\n12.01.83, Законом N 2935-12 від 26.01.93 )\nСтаття 223. Розкрадання вогнестрільної зброї, бойових\nприпасів або вибухових речовин\nРозкрадання вогнестрільної зброї (крім гладкоствольної\nмисливської), бойових припасів до неї або вибухових речовин —\nкарається позбавленням волі на строк від трьох до десяти\nроків.\nТе саме діяння, вчинене шляхом розбійного нападу, або\nповторно, або за попереднім зговором групою осіб, чи особливо\nнебезпечним рецидивістом, —\nкарається позбавленням волі на строк від шести до п'ятнадцяти\nроків з конфіскацією майна або без конфіскації.\n( Стаття 223 із змінами, внесеними згідно з Указами ПВР від\n27.06.61 ( 342а-05 ); N 4571-10 від 12.01.83, Законами N 2175-12\nвід 06.03.92; N 2935-12 від 26.01.93 )\nСтаття 224. Недбале зберігання вогнестрільної зброї і\nбоєприпасів\nНедбале зберігання вогнестрільної зброї і боєприпасів, якщо\nце потягло за собою людські жертви або інші тяжкі наслідки, —\nкарається позбавленням волі на строк до чотирьох років або\nвиправними роботами на строк до двох років.\n( Стаття 224 із змінами, внесеними згідно з Законом N 2935-12 від\n26.01.93 )\nСтаття 224-1. ( Кодекс доповнено статтею 224-1 згідно з\nУказом ПВР N 2942-10 від 24.12.81 )\n( Стаття 224-1 виключена на підставі Закону\nN 2547-12 від 07.07.92 )\nСтаття 225. Незаконна пересилка легкозаймистих або їдких\nречовин\nНезаконна пересилка поштою або багажем легкозаймистих або\nїдких речовин, якщо це спричинило тяжкі наслідки, —\nкарається позбавленням волі на строк до п'яти років або\nвиправними роботами на строк до двох років.\n( Стаття 225 із змінами, внесеними згідно з Указом ПВР N 4571-10\nвід 12.01.83 )"
    },
    {
      "provision_ref": "art226",
      "section": "226",
      "title": "Стаття 226. Незаконне лікарювання",
      "content": "Заняття лікарюванням як професією, здійснюване особою, яка не\nмає належної медичної освіти, якщо це спричинило розлад здоров'я\nабо смерть, —\nкарається позбавленням волі на строк до трьох років."
    },
    {
      "provision_ref": "art227",
      "section": "227",
      "title": "Стаття 227. Порушення правил по боротьбі з епідеміями",
      "content": "Порушення обов'язкових правил, встановлених з метою\nзапобігання епідемічним та іншим заразним захворюванням і боротьби\nз ними, якщо ці дії спричинили або завідомо могли спричинити\nпоширення заразних захворювань, —\nкарається позбавленням волі на строк до одного року, або\nвиправними роботами на той же строк, або штрафом від п'ятдесяти\nдо ста двадцяти мінімальних розмірів заробітної плати.\n( Стаття 227 із змінами, внесеними згідно з Указом ПВР N 4571-10\nвід 12.01.83, Законом N 41/95-ВР від 08.02.95 )\nСтаття 227-1. Утаювання або перекручення відомостей про стан\nекологічної обстановки чи захворюваності\nнаселення\nУтаювання або навмисне перекручення посадовою особою\nвідомостей про стан екологічної, в тому числі радіаційної,\nобстановки, який зв'язаний з забрудненням землі, водних ресурсів,\nатмосферного повітря, продуктів харчування і негативно впливає на\nздоров'я людей, рослинний і тваринний світ, а також про стан\nзахворюваності населення в районах з підвищеною екологічною\nнебезпекою -\nкарається виправними роботами на строк до одного року або\nштрафом від шістдесяти до ста шістдесяти мінімальних розмірів\nзаробітної плати.\nТе саме діяння, вчинене повторно або таке, що завдало значної\nшкоди здоров'ю людей чи спричинило інші тяжкі наслідки, —\nкарається позбавленням волі на строк до трьох років або\nвиправними роботами на строк від одного року до двох років, з\nпозбавленням права займати певні посади на строк до трьох років.\n( Кодекс доповнено статтею 227-1 згідно з Указом ПВР N 8711-11 від\n19.01.90, із змінами, внесеними згідно з Законом N 41/95-ВР від\n08.02.95 )\nСтаття 227-2. Заготівля, переробка або збут радіоактивно\nзабруднених продуктів харчування чи іншої\nпродукції\nЗаготівля, переробка з метою збуту або збут продуктів\nхарчування чи іншої продукції, радіоактивно забруднених понад\nрівні, що допускаються, якщо ці дії вчинені протягом року після\nнакладення адміністративного стягнення за таке ж порушення, —\nкараються позбавленням волі на строк до двох років, або\nвиправними роботами на той же строк, або штрафом від двохсот до\nчотирьохсот мінімальних розмірів заробітної плати.\nЗаготівля, переробка з метою збуту або збут продуктів\nхарчування чи іншої продукції, радіоактивно забруднених понад\nрівні, що допускаються, якщо вони завдали шкоди здоров'ю людей або\nпотягли за собою інші тяжкі наслідки, —\nкараються позбавленням волі на строк до п'яти років.\n( Кодекс доповнено статтею 227-2 згідно з Указом ПВР N 661-12 від\n28.01.91, із змінами, внесеними згідно з Законом N 41/95-ВР від\n08.02.95 )"
    },
    {
      "provision_ref": "art228",
      "section": "228",
      "title": "Стаття 228. Забруднення водойм і атмосферного повітря",
      "content": "Забруднення рік, озер, водосховищ, каналів, ставків,\nтимчасових водотоків, джерел та інших водних об'єктів, підземних\nвод неочищеними та незнезараженими стічними водами, покидьками та\nвідходами промислових, сільськогосподарських, комунальних та інших\nпідприємств, установ та організацій, продуктами виробництва,\nпально-мастильними матеріалами, сировиною, а так само забруднення\nатмосферного повітря промисловими та іншими шкідливими речовинами,\nякщо розмір заподіяних збитків, розрахованих на основі відповідних\nнормативних актів, затверджених у встановленому порядку, перевищує\nп'ятсот мінімальних розмірів заробітної плати -\nкараються виправними роботами на строк до одного року або\nштрафом від п'ятдесяти до ста двадцяти мінімальних розмірів\nзаробітної плати.\nТі самі дії, якщо вони призвели до захворювання людей,\nмасового знищення об'єктів тваринного і рослинного світу або\nрозмір заподіяних збитків, розрахованих на основі відповідних\nнормативних актів, затверджених у встановленому порядку, перевищує\nтисячу мінімальних розмірів заробітної плати -\nкараються позбавленням волі на строк до п'яти років.\n( Стаття 228 із змінами, внесеними згідно з Указами ПВР N 1879-08\nвід 03.07.73, N 4571-10 від 12.01.83, Законами N 41/95-ВР від\n08.02.95, N 81/96-ВР від 06.03.96 )\nСтаття 228-1. Забруднення моря речовинами, шкідливими для\nздоров'я людей або для живих ресурсів моря,\nабо іншими відходами і матеріалами\nНезаконне скидання з метою поховання в межах внутрішніх\nморських і територіальних вод України з суден та інших плавучих\nзасобів, повітряних суден, платформ чи інших штучно споруджених у\nморі конструкцій речовин, шкідливих для здоров'я людей або для\nживих ресурсів моря, або інших відходів і матеріалів, які можуть\nзавдати шкоди зонам відпочинку чи перешкоджати іншим законним\nвидам використання моря, а так само незаконне скидання з метою\nпоховання у відкритому морі з суден та інших плавучих засобів,\nповітряних суден, платформ чи інших штучно споруджених у морі\nконструкцій зазначених речовин, відходів і матеріалів, якщо\nрозмір заподіяних збитків, розрахованих на основі відповідних\nнормативних актів, затверджених у встановленому порядку,\nперевищує п'ятсот мінімальних розмірів заробітної плати —\nкараються позбавленням волі на строк до одного року, або\nвиправними роботами на той же строк, або штрафом від трьохсот до\nвосьмисот мінімальних розмірів заробітної плати.\nЗабруднення внутрішніх морських і територіальних вод України\nвнаслідок незаконного скидання в цих водах з суден та інших\nплавучих засобів, повітряних суден, платформ чи інших штучно\nспоруджених у морі конструкцій або невжиття необхідних заходів для\nвідвернення втрат ними речовин, шкідливих для здоров'я людей або\nдля живих ресурсів моря, або сумішей, що містять такі речовини\nпонад встановлені норми, або інших відходів і матеріалів, які\nможуть завдати шкоди зонам відпочинку чи перешкоджати іншим\nзаконним видам використання моря, а так само забруднення вод\nвідкритого моря внаслідок незаконного скидання з суден та інших\nплавучих засобів, повітряних суден, платформ чи інших штучно\nспоруджених у морі конструкцій або невжиття необхідних заходів для\nвідвернення втрат ними зазначених речовин, сумішей, відходів і\nматеріалів на порушення міжнародних договорів України, якщо\nрозмір заподіяних збитків, розрахованих на основі відповідних\nнормативних актів, затверджених у встановленому порядку,\nперевищує тисячу мінімальних розмірів заробітної плати —\nкараються позбавленням волі на строк до двох років, або\nвиправними роботами на той же строк, або штрафом від чотирьохсот\nдо дев'ятисот мінімальних розмірів заробітної плати.\nТі самі дії, що завдали істотної шкоди здоров'ю людей або\nживим ресурсам моря, зонам відпочинку чи іншим законним видам\nвикористання моря, —\nкараються позбавленням волі на строк до п'яти років або\nштрафом від п'ятисот до однієї тисячі мінімальних розмірів\nзаробітної плати.\nНеподання відповідальними за те посадовими особами суден та\nінших плавучих засобів, повітряних суден, платформ чи інших штучно\nспоруджених у морі конструкцій адміністрації найближчого порту\nУкраїни, а у випадках скидання з метою поховання — і організації,\nяка видає дозволи на скидання, відомостей про підготовлюване або\nздійснене внаслідок крайньої потреби скидання або невідворотні\nвтрати ними в межах внутрішніх морських і територіальних вод\nУкраїни речовин, шкідливих для здоров'я людей або для живих\nресурсів моря, або сумішей, що містять такі речовини понад\nвстановлені норми, або інших відходів і матеріалів, які можуть\nзавдати шкоди зонам відпочинку чи перешкоджати іншим законним\nвидам використання моря, а так само неподання адміністрації\nнайближчого порту України, а у випадках скидання з метою поховання\n— і організації, яка видає дозволи на скидання , відповідальними\nза те посадовими особами суден та інших плавучих засобів,\nповітряних суден, платформ чи інших штучно споруджених у морі\nконструкцій відомостей про підготовлюване або здійснене внаслідок\nкрайньої потреби скидання зазначених речовин, сумішей, відходів і\nматеріалів у відкритому морі, якщо за такі самі дії протягом року\nбуло застосовано адміністративне стягнення —\nкараються виправними роботами на строк до одного року або\nштрафом від ста до двохсот мінімальних розмірів заробітної плати.\n( Кодекс доповнено статтею 228-1 згідно з Указом ПВР N 3130-08\nвід 14.10.74, із змінами, внесеними згідно з Указами ПВР N 497-10\nвід 09.07.80, N 4571-10 від 12.01.83, Законами N 2468-12 від\n17.06.92, N 41/95-ВР від 08.02.95, N 81/96-ВР від 06.03.96 )\nСтаття 228-2. Незаконне придбання, зберігання, використання,\nпередача або руйнування радіоактивних\nматеріалів\nНезаконне придбання, зберігання, використання, передача або\nруйнування радіоактивних матеріалів (джерел іонізуючого\nвипромінювання, радіоактивних речовин і ядерних матеріалів, що\nперебувають у будь-якому фізичному стані в установці або у виробі\nчи в іншому будь-якому вигляді), —\nкарається позбавленням волі на строк до п'яти років.\nТі ж дії, якщо вони спричинили загибель людей або інші тяжкі\nнаслідки, -\nкараються позбавленням волі на строк до десяти років.\n( Кодекс доповнено статтею 228-2 згідно з Указом ПВР N 5723-11 від\n14.04.88 )"
    },
    {
      "provision_ref": "art228-3",
      "section": "228-3",
      "title": "Стаття 228-3. Розкрадання радіоактивних матеріалів",
      "content": "Розкрадання радіоактивних матеріалів —\nкарається позбавленням волі на строк від трьох до десяти\nроків з конфіскацією майна або без такої.\n( Кодекс доповнено статтею 228-3 згідно з Указом ПВР N 5723-11 від\n14.04.88 )\nСтаття 228-4. Погроза вчинення розкрадання радіоактивних\nматеріалів або їх використання\nПогроза вчинити розкрадання радіоактивних матеріалів з метою\nспонукання держави, міжнародної організації, фізичної або\nюридичної особи вчинити будь-яку дію або утриматися від неї, якщо\nбули підстави побоюватися здійснення цієї погрози, —\nкарається позбавленням волі на строк до трьох років.\nПогроза використати радіоактивні матеріали з метою спричинити\nзагибель людей або інші тяжкі наслідки, якщо були підстави\nпобоюватися здійснення цієї погрози, —\nкарається позбавленням волі на строк до п'яти років.\n( Кодекс доповнено статтею 228-4 згідно з Указом ПВР N 5723-11 від\n14.04.88 )\nСтаття 228-5. Порушення правил зберігання, використання,\nобліку, перевозки радіоактивних матеріалів\nПорушення правил зберігання, використання, обліку, перевозки\nрадіоактивних матеріалів та інших правил поводження з ними, —\nкарається позбавленням волі на строк до трьох років, або\nвиправними роботами на строк до двох років, або штрафом від\nп'ятдесяти до ста двадцяти мінімальних розмірів заробітної плати.\nТі ж дії, якщо вони спричинили загибель людей або інші тяжкі\nнаслідки, —\nкараються позбавленням волі на строк до десяти років.\n( Кодекс доповнено статтею 228-5 згідно з Указом ПВР N 5723-11\nвід 14.04.88, із змінами, внесеними згідно з Законами N 41/95-ВР\nвід 08.02.95, N 81/96-ВР від 06.03.96 )\nСтаття 228-6. Незаконний вивіз за межі України сировини,\nматеріалів, обладнання для створення зброї,\nа також військової і спеціальної техніки\nПорушення встановленого порядку вивозу за межі України\nсировини, матеріалів, обладнання, технологій, які можуть\nвикористовуватися для створення ракетної, ядерної, хімічної, інших\nвидів зброї, військової і спеціальної техніки або надання послуг\nпо створенню зброї, військової та спеціальної техніки, а так само\nнезаконний їх вивіз, запасних частин до них та військового майна\nпри відсутності ознак контрабанди, —\nкарається позбавленням волі на строк від трьох до восьми\nроків з конфіскацією майна.\n( Кодекс доповнено статтею 228-6 згідно з Законом N 2613-12 від\n17.09.92)\nСтаття 228-7. Незаконне ввезення на територію України\nвідходів і вторинної сировини\nВвезення на територію України або транзит через її територію\nвідходів чи вторинної сировини без належного дозволу -\nкарається штрафом до сімдесяти п'яти мінімальних розмірів\nзаробітної плати.\nВвезення на територію Укрїни речовин чи матеріалів, що\nналежать до категорії небезпечних відходів, які забороняються для\nввезення, -\nкарається позбавленням волі на строк до трьох років або\nштрафом до ста п'ятдесяти мінімальних розмірів заробітної плати.\n( Кодекс доповнено статтею 228-7 згідно з Законом N 4043-12 від\n25.02.94)\nСтаття 228-8. Виробництво продукції з відходів чи з їх\nвикористанням або збут такої продукції без\nвідповідної нормативно-технічної та\nтехнологічної документації\nВиробництво продукції з відходів чи з їх використанням або\nзбут такої продукції без відповідної нормативно-технічної та\nтехнологічної документації, погодженої в установленому порядку, що\nзавдало шкоди здоров'ю людей, -\nкарається виправними роботами на строк до одного року або\nштрафом від п'ятдесяти до ста неоподатковуваних мінімумів доходів\nгромадян.\nТі самі дії, що вчинені повторно або спричинили інші тяжкі\nнаслідки, -\nкараються позбавленням волі на строк до двох років або\nштрафом від п'ятдесяти до ста неоподатковуваних мінімумів доходів\nгромадян.\n( Кодекс доповнено статтею 228-8 згідно із Законом N 1288-XIV\n( 1288-14 ) від 14.12.99 )"
    },
    {
      "provision_ref": "art228-9",
      "section": "228-9",
      "title": "Стаття 228-9. Самовільне складування чи видалення відходів",
      "content": "Самовільне складування чи видалення відходів без отриманих у\nвстановленому порядку дозволів спеціально уповноважених органів\nвиконавчої влади у сфері поводження з відходами, якщо це\nспричинило тяжкі наслідки, -\nкарається позбавленням волі на строк до двох років або\nштрафом від п'ятдесяти до ста неоподатковуваних мінімумів доходів\nгромадян.\n( Кодекс доповнено статтею 228-9 згідно із Законом N 1288-XIV\n( 1288-14 ) від 14.12.99 )\nСтаття 228-10. Залучення неповнолітніх до організованого\nзбирання відходів (як вторинної сировини),\nнебезпечних для здоров'я\nЗалучення неповнолітніх до організованого збирання відходів\n(як вторинної сировини), небезпечних для здоров'я, -\nкарається штрафом від п'ятнадцяти до тридцяти\nнеоподатковуваних мінімумів доходів громадян.\nТі самі дії, що спричинили тяжкі наслідки, -\nкараються позбавленням волі на строк до п'яти років або\nштрафом від п'ятдесяти до ста неоподатковуваних мінімумів доходів\nгромадян.\n( Кодекс доповнено статтею 228-10 згідно із Законом N 1288-XIV\n( 1288-14 ) від 14.12.99 )\nСтаття 229. Виготовлення, придбання, зберігання або\nзбут отруйних і сильнодіючих речовин\nВиготовлення, придбання або зберігання з метою збуту, а так\nсамо збут отруйних або сильнодіючих речовин, що не є наркотичними\nабо психотропними речовинами, вчинені без спеціального на те\nдозволу, -\nкараються позбавленням волі на строк до трьох років або\nштрафом від ста до трьохсот мінімальних розмірів заробітної плати.\nПорушення встановлених правил виробництва, зберігання,\nвідпуску, обліку, перевезення, пересилання отруйних або\nсильнодіючих речовин, що не є наркотичними або психотропними\nречовинами, -\nкарається позбавленням волі на строк до одного року або\nштрафом до двохсот мінімальних розмірів заробітної плати.\n( Стаття 229 із змінами, внесеними згідно з Указами ПВР N 2718-08\nвід 17.06.74; N 4571-10 від 12.01.83, Законами N 41/95-ВР від\n08.02.95, N 64/95-ВР від 15.02.95 )\nСтаття 229-1. Незаконні виробництво, виготовлення,\nпридбання, зберігання, перевезення,\nпересилання чи збут наркотичних засобів\nабо психотропних речовин\nНезаконні виробництво, виготовлення, придбання, зберігання,\nперевезення чи пересилання з метою збуту, а так само незаконний\nзбут наркотичних засобів або психотропних речовин -\nкарається позбавленням волі на строк від трьох до десяти\nроків з конфіскацією майна або без такої.\nТі ж дії, вчинені повторно або за попереднім зговором групою\nосіб, або особою, яка раніше вчинила один із злочинів,\nпередбачених статтями 229-2 - 229-5, 229-15 , 229-19 , 229-20 цього\nКодексу, або із залученням неповнолітнього, а так само збут\nнаркотичних засобів або психотропних речовин у місцях, що\nвикористовуються для проведення навчальних, спортивних і\nкультурних заходів, та в інших місцях масового перебування\nгромадян, або якщо предметом таких дій були наркотичні засоби або\nпсихотропні речовини у великих розмірах чи особливо небезпечні\nнаркотичні засоби або психотропні речовини, -\nкараються позбавленням волі на строк від п'яти до дванадцяти\nроків з конфіскацією майна.\nДії, передбачені частинами 1 чи 2 цієї статті, вчинені у\nвигляді промислу або організованою групою чи особливо небезпечним\nрецидивістом, а так само, якщо предметом цих дій були наркотичні\nзасоби або психотропні речовини в особливо великих розмірах, -\nкараються позбавленням волі на строк від восьми до\nп'ятнадцяти років з конфіскацією майна.\n___________________________\nПримітка. Великий та особливо великий розмір наркотичних\nзасобів і психотропних речовин визначається\nспеціально уповноваженим органом виконавчої влади\nв галузі охорони здоров'я.\n( Кодекс доповнено статтею 229-1 згідно з Указом ПВР N 2718-08 від\n17.06.74; із змінами, внесеними згідно з Указом ПВР N 4452-11 від\n21.08.87, Законами N 64/95-ВР від 15.02.95; N 60/95-ВР від\n15.02.95 - в редакції Закону N 863-XIV ( 863-14 ) від 08.07.99 )\nСтаття 229-2. Розкрадання наркотичних засобів або\nпсихотропних речовин\n\nРозкрадання наркотичних засобів або психотропних речовин -\nкарається позбавленням волі на строк від трьох до шести років\nз конфіскацією майна або без такої.\nТі ж дії, вчинені повторно або за попереднім зговором групою\nосіб, або із застосуванням насильства, що не є небезпечним для\nжиття чи здоров'я, або з погрозою застосування такого насильства,\nабо особою, якій зазначені засоби і речовини було довірено у\nзв'язку з її службовим станом чи під охорону, а так само особою,\nяка раніше вчинила один із злочинів, передбачених статтями 229-1,\n229-3 - 229-5, 229-12, 229-15 , 229-16 , 229-19 , 229-20 цього\nКодексу, або розкрадання наркотичних засобів чи психотропних\nречовин у великих розмірах -\nкараються позбавленням волі на строк від п'яти до дванадцяти\nроків з конфіскацією майна з позбавленням права займати певні\nпосади або займатися певною діяльністю на строк до п'яти років.\nРозкрадання наркотичних засобів або психотропних речовин,\nвчинене особливо небезпечним рецидивістом, або шляхом розбійного\nнападу, а так само розкрадання наркотичних засобів або\nпсихотропних речовин у особливо великих розмірах -\nкарається позбавленням волі на строк від семи до п'ятнадцяти\nроків з конфіскацією майна.\n( Кодекс доповнено статтею 229-2 згідно з Указом ПВР N 2718-08 від\n17.06.74; із змінами, внесеними згідно з Указом ПВР N 4452-11 від\n21.08.87, Законом N 64/95-ВР від 15.02.95 )\nСтаття 229-3. Посів або вирощування снотворного\nмаку чи конопель\nНезаконний посів або вирощування снотворного маку чи\nконопель, вчинені повторно протягом року після накладення\nадміністративного стягнення за такі ж діяння, -\nкарається позбавленням волі на строк до п'яти років або\nштрафом від ста до трьохсот мінімальних розмірів заробітної плати.\nНезаконний посів або вирощування снотворного маку чи конопель\nодноособово, або за попереднім зговором групою осіб з метою\nзбуту-придбання макової соломи чи конопель, а також незаконний\nпосів або вирощування снотворного маку чи конопель в кількості\nп'ятисот і більше рослин, чи особою, яка була засуджена за цією\nстаттею чи раніше вчинила один із злочинів, передбачених статтями\n229-1, 229-2, 229-4 - 229-6, 229-15 - 229-17 , 229-19 , 229-20 цього\nКодексу, -\nкараються позбавленням волі на строк від п'яти до дванадцяти\nроків з конфіскацією майна.\n( Кодекс доповнено статтею 229-3 згідно з Указом ПВР N 2718-08 від\n17.06.74; із змінами, внесеними згідно з Указом ПВР N 4452-11 від\n21.08.87, Законом N 64/95-ВР від 15.02.95 )\nСтаття 229-4. Організація або держання дому для\nвживання чи виготовлення наркотичних\nзасобів або психотропних речовин\nОрганізація або держання дому для вживання чи виготовлення\nнаркотичних засобів або психотропних речовин, а так само надання\nприміщення з цією метою -\nкарається позбавленням волі на строк від п'яти до десяти\nроків з конфіскацією майна або без такої.\nТі ж дії, вчинені повторно або з корисливою метою, або групою\nосіб, або із залученням неповнолітнього, або особливо небезпечним\nрецидивістом, -\nкараються позбавленням волі на строк від семи до дванадцяти\nроків з конфіскацією майна.\n( Кодекс доповнено статтею 229-4 згідно з Указом ПВР N 2718-08 від\n17.06.74; із змінами, внесеними згідно з Указом ПВР N 4452-11 від\n21.08.87, Законом N 64/95-ВР від 15.02.95 )\nСтаття 229-5. Схиляння до вживання наркотичних засобів\nабо психотропних речовин\nСхиляння до вживання наркотичних засобів або психотропних\nречовин -\nкарається позбавленням волі на строк від двох до п'яти років.\nТа ж дія, вчинена повторно, або щодо двох чи більше осіб або\nнеповнолітнього, або особливо небезпечним рецидивістом, а так само\nособою, яка раніше вчинила один із злочинів, передбачених статтями\n229-1 - 229-4, 229-15 , 229-16 цього Кодексу , -\nкарається позбавленням волі на строк від п'яти до десяти\nроків.\n( Кодекс доповнено статтею 229-5 згідно з Указом ПВР N 2718-08 від\n17.06.74; із змінами, внесеними згідно з Указом ПВР N 4452-11 від\n21.08.87, Законом N 64/95-ВР від 15.02.95 )\nСтаття 229-6. Незаконні виробництво, виготовлення,\nпридбання, зберігання, перевезення чи\nпересилання наркотичних засобів або\nпсихотропних речовин без мети збуту\nНезаконні виробництво, виготовлення, придбання, зберігання,\nперевезення чи пересилання наркотичних засобів або психотропних\nречовин без мети збуту -\nкараються позбавленням волі на строк до трьох років або\nштрафом від двохсот до п'ятисот мінімальних розмірів заробітної\nплати.\nТі ж дії, вчинені повторно або за попереднім зговором групою\nосіб чи особою, яка раніше вчинила один із злочинів, передбачених\nстаттями 229-1 - 229-5, 229-15 , 229-16 , 229-17 , 229-19 , 229-20\nцього Кодексу, або якщо предметом таких дій були наркотичні засоби\nчи психотропні речовини у великих розмірах, -\nкараються позбавленням волі на строк від двох до шести років.\nДії, передбачені частинами 1 чи 2 цієї статті, вчинені із\nзалученням неповнолітнього або особливо небезпечним рецидивістом,\nа так само якщо предметом таких дій були наркотичні засоби чи\nпсихотропні речовини в особливо великих розмірах, -\nкараються позбавленням волі на строк від п'яти до восьми\nроків.\n( Кодекс доповнено статтею 229-6 згідно з Указом ПВР N 2718-08 від\n17.06.74; із змінами, внесеними згідно з Указами ПВР N 4571-10\nвід 12.01.83; N 4452-11 від 21.08.87, Законами N 64/95-ВР від\n15.02.95; N 60/95-ВР від 15.02.95 - в редакції Закону N 863-XIV\n( 863-14 ) від 08.07.99 )\nСтаття 229-7. Порушення встановлених правил обігу\nнаркотичних засобів, психотропних\nречовин і прекурсорів\nПорушення встановлених правил посіву або вирощування\nснотворного маку чи конопель, а так само порушення правил\nвиготовлення, зберігання, обліку, відпуску, розподілу, торгівлі,\nперевезення, пересилання чи використання наркотичних засобів,\nпсихотропних речовин і прекурсорів -\nкарається позбавленням волі на строк до трьох років або\nштрафом від ста до трьохсот мінімальних розмірів заробітної плати,\nз позбавленням права займати певні посади чи займатися певною\nдіяльністю на строк до трьох років.\nТі ж дії, вчинені повторно або які призвели до розкрадання\nнаркотичних засобів, психотропних речовин чи прекурсорів або їх\nнестачі у великих розмірах, -\nкараються позбавленням волі на строк від трьох до п'яти років\nабо штрафом від двохсот до п'ятисот мінімальних розмірів\nзаробітної плати, з позбавленням права займати певні посади чи\nзайматися певною діяльністю на строк до п'яти років.\n( Кодекс доповнено статтею 229-7 згідно з Указом ПВР N 2718-08 від\n17.06.74; із змінами, внесеними згідно з Указами ПВР N 4571-10\nвід 12.01.83; N 4452-11 від 21.08.87, Законом N 64/95-ВР від\n15.02.95 )\nСтаття 229-8. Незаконні виробництво, придбання,\nзберігання, перевезення, пересилання\nнаркотичних засобів або психотропних\nречовин без мети збуту в невеликих розмірах\nНезаконні виробництво, придбання, зберігання, перевезення,\nпересилання наркотичних засобів або психотропних речовин без мети\nзбуту в невеликих розмірах, вчинені повторно протягом року після\nнакладення адміністративного стягнення за такі ж порушення, -\nкараються позбавленням волі на строк до двох років або\nштрафом від ста до трьохсот мінімальних розмірів заробітної плати.\n_________________________\nПримітка. Невеликий розмір наркотичних засобів та\nпсихотропних речовин визначається спеціально\nуповноваженим органом виконавчої влади в галузі\nохорони здоров'я.\n( Кодекс доповнено статтею 229-8 згідно з Указом ПВР N 4452-11 від\n21.08.87; із змінами, внесеними згідно з Указом ПВР N 663-12 від\n28.01.91, Законами N 41/95-ВР від 08.02.95, N 64/95-ВР від\n15.02.95; N 60/95-ВР від 15.02.95 - в редакції Закону N 863-XIV\n( 863-14 ) від 08.07.99 )\nСтаття 229-9. ( Стаття 229-9 виключена на підставі Закону\nN 64/95-ВР від 15.02.95 ) Незаконні посів або\nвирощування олійного маку і конопель\nНезаконні посів або вирощування олійного маку, а також\nконопель, крім видів, зазначених у частині першій статті 229-3\nцього Кодексу, вчинені повторно протягом року після накладення\nадміністративного стягнення за такі ж порушення, —\nкараються позбавленням волі на строк до трьох років, або\nвиправними роботами на строк до двох років.\nНезаконні посів або вирощування олійного маку, а також\nконопель, крім видів, зазначених у частині першій статті 229-3\nцього Кодексу, вчинені особою, яка раніше вчинила один із\nзлочинів, передбачених частиною першою цієї статті, статтями 229-1\n— 229-5 цього Кодексу, —\nкараються позбавленням волі на строк до восьми років.\n( Кодекс доповнено статтею 229-9 згідно з Указом ПВР N 4452-11 від\n21.08.87)\nСтаття 229-10. Звільнення від відповідальності у зв'язку з\nдобровільною здачею наркотичних засобів,\nпсихотропних речовин чи зверненням за\nмедичною допомогою\nОсоба, яка добровільно здала наркотичні засоби, психотропні\nречовини і вказала джерело їх придбання чи сприяла розкриттю\nзлочинів, пов'язаних з їх незаконним обігом, звільняється від\nкримінальної відповідальності за незаконні їх виробництво,\nвиготовлення, придбання, зберігання, перевезення, пересилання\n(частина 1 статті 229-1, частина 1 статті 229-6, стаття 229-8\nцього Кодексу).\nЗвільняється від кримінальної відповідальності за незаконні\nвиробництво, виготовлення, придбання, зберігання, перевезення,\nпересилання вжитих наркотичних засобів або психотропних речовин\n(частина 1 статті 229-6) особа, яка добровільно звернулася до\nмедичного закладу і розпочала лікування від наркоманії.\n( Кодекс доповнено статтею 229-10 згідно з Указом ПВР N 4452-11\nвід 21.08.87; із змінами, внесеними згідно з Указом ПВР N 663-12\nвід 28.01.91, Законами N 64/95-ВР від 15.02.95; N 60/95-ВР від\n15.02.95 - в редакції Закону N 863-XIV ( 863-14 ) від 08.07.99 )\nСтаття 229-11. Організація або держання дому для\nвживання одурманюючих засобів\nОрганізація або держання дому для вживання з метою\nодурманювання лікарських та інших засобів, що не є наркотичними\nабо психотропними, а так само надання приміщень для такої мети -\nкарається позбавленням волі на строк від одного до трьох\nроків або штрафом від ста до трьохсот мінімальних розмірів\nзаробітної плати.\n( Кодекс доповнено статтею 229-11 згідно з Указом ПВР N 4452-11\nвід 21.08.87, із змінами, внесеними згідно з Законами N 41/95-ВР\nвід 08.02.95, N 64/95-ВР від 15.02.95 )\nСтаття 229-12. Використання коштів, здобутих від\nнезаконного обігу наркотичних засобів,\nпсихотропних речовин і прекурсорів\nРозміщення фінансових коштів, здобутих від незаконного обігу\nнаркотичних засобів, психотропних речовин або прекурсорів, у\nбанках, на підприємствах та в інших структурах незалежно від форм\nвласності або придбання за такі кошти об'єктів, що підлягають\nприватизації, чи обладнання для виробничих та інших потреб, або\nвикористання таких коштів і майна з метою продовження незаконного\nобігу наркотичних засобів, психотропних речовин або прекурсорів -\nкарається позбавленням волі на строк від трьох до десяти\nроків з конфіскацією майна.\nДії, передбачені частиною 1 цієї статті, вчинені повторно або\nза попереднім зговором групою осіб, або у великих розмірах, -\nкараються позбавленням волі на строк від восьми до\nп'ятнадцяти років з конфіскацією майна і з позбавленням права\nзаймати певні посади або займатися певною діяльністю на строк до\nп'яти років.\n_____________________________\nПримітка. Під великим розміром слід розуміти кошти, загальна\nвартість яких становить двісті і більше\nмінімальних розмірів заробітної плати.\n( Кодекс доповнено статтею 229-12 згідно з Законом N 64/95-ВР\nвід 15.02.95 )\nСтаття 229-13. Незаконні виготовлення, підробка,\nвикористання чи збут підроблених документів\nна отримання наркотичних засобів,\nпсихотропних речовин або прекурсорів\nНезаконні виготовлення, підробка, використання або збут\nпідроблених чи незаконно одержаних документів, які надають право\nна отримання наркотичних засобів, психотропних речовин або\nпрекурсорів, -\nкараються позбавленням волі на строк до трьох років або\nштрафом від ста до трьохсот мінімальних розмірів заробітної плати.\nТі ж дії, вчинені повторно або за попереднім зговором групою\nосіб чи особою, яка раніше вчинила один із злочинів, передбачених\nстаттями 229-1 - 229-6, 229-12, 229-15 - 229-17 , 229-19 , 229-20\nцього Кодексу, -\nкараються позбавленням волі на строк від трьох до шести років\nз конфіскацією майна або без такої.\n( Кодекс доповнено статтею 229-13 згідно з Законом N 64/95-ВР\nвід 15.02.95 )\nСтаття 229-14. Незаконна видача рецепта на право придбання\nнаркотичних засобів або психотропних речовин\nНезаконна видача рецепта на право придбання наркотичних\nзасобів або психотропних речовин з корисливих мотивів чи іншої\nособистої заінтересованості -\nкарається позбавленням волі на строк до трьох років або\nштрафом від ста до трьохсот мінімальних розмірів заробітної плати,\nз позбавленням права займати певні посади чи займатися певною\nдіяльністю на строк до трьох років.\nТі ж дії, вчинені повторно, -\nкараються позбавленням волі на строк від двох до п'яти років\nз позбавленням права займати певні посади або займатися певною\nдіяльністю на строк до п'яти років.\n( Кодекс доповнено статтею 229-14 згідно з Законом N 64/95-ВР\nвід 15.02.95 )\nСтаття 229-15. Незаконне введення в організм наркотичних\nзасобів або психотропних речовин\nНезаконне введення будь-яким способом в організм іншої особи\nпроти її волі наркотичних засобів або психотропних речовин -\nкарається позбавленням волі на строк від двох до п'яти років\nабо штрафом від двохсот до п'ятисот мінімальних розмірів\nзаробітної плати.\nТі ж дії, вчинені повторно, або особою, яка раніше вчинила\nодин із злочинів, передбачених статтями 229-1 - 229-6, 229-12,\n229-13, 229-15 , 229-16 , 229-19 , 229-20 цього Кодексу, або вчинені\nщодо двох і більше осіб, або якщо вони спричинили середньої\nтяжкості чи тяжке тілесне ушкодження, -\nкараються позбавленням волі на строк від трьох до десяти\nроків.\nДії, передбачені частиною 1 цієї статті, вчинені щодо\nнеповнолітнього чи особи, яка перебуває в безпорадному стані, чи\nвагітної жінки, або вчинені особливо небезпечним рецидивістом,\nабо якщо вони були пов'язані з введенням в організм іншої особи\nособливо небезпечних наркотичних засобів чи психотропних речовин,\nа так само, якщо внаслідок таких дій настала смерть потерпілого, -\nкараються позбавленням волі на строк від п'яти до дванадцяти\nроків.\n( Кодекс доповнено статтею 229-15 згідно з Законом N 64/95-ВР\nвід 15.02.95 )\nСтаття 229-16. Незаконне публічне вживання\nнаркотичних засобів\nВідкрите або вчинене групою осіб незаконне вживання\nнаркотичних засобів у місцях, що використовуються для проведення\nнавчальних, спортивних і культурних заходів, та в інших місцях\nмасового перебування громадян -\nкарається позбавленням волі на строк до чотирьох років або\nштрафом від ста до трьохсот мінімальних розмірів заробітної плати.\nТі ж дії, вчинені повторно або особою, яка раніше вчинила\nодин із злочинів, передбачених статтями 229-1 - 229-6, 229-13,\n229-15 цього Кодексу, або вчинені особливо небезпечним\nрецидивістом, -\nкараються позбавленням волі на строк від трьох до п'яти\nроків.\n( Кодекс доповнено статтею 229-16 згідно з Законом N 64/95-ВР\nвід 15.02.95 )\nСтаття 229-17. Розкрадання, незаконні виготовлення,\nпридбання, зберігання, передача чи продаж\nіншим особам обладнання, призначеного для\nвиготовлення наркотичних засобів або\nпсихотропних речовин\nРозкрадання, незаконні виготовлення, придбання, зберігання,\nпередача чи продаж іншим особам обладнання, призначеного для\nвиготовлення наркотичних засобів або психотропних речовин, -\nкараються позбавленням волі на строк до трьох років або\nштрафом від двохсот до п'ятисот мінімальних розмірів заробітної\nплати.\nТі ж дії, вчинені повторно, або за попереднім зговором групою\nосіб, або особою, яка раніше вчинила один із злочинів,\nпередбачених статтями 229-1 - 229-6, 229-12, 229-13, 229-15 ,\n229-19 , 229-20 цього Кодексу, -\nкараються позбавленням волі на строк від двох до шести років\nз конфіскацією майна або без такої.\nДії, передбачені частиною 1 цієї статті, вчинені\nорганізованою групою чи з метою виготовлення особливо небезпечних\nнаркотичних засобів або психотропних речовин, а так само вчинені\nособливо небезпечним рецидивістом, -\nкараються позбавленням волі на строк від п'яти до дванадцяти\nроків з конфіскацією майна.\n( Кодекс доповнено статтею 229-17 згідно з Законом N 64/95-ВР\nвід 15.02.95 )\nСтаття 229-18. Повідомлення завідомо неправдивих\nвідомостей про обіг наркотичних засобів,\nпсихотропних речовин і прекурсорів\nПовідомлення в офіційних документах завідомо неправдивих\nвідомостей, які стосуються обігу наркотичних засобів, психотропних\nречовин і прекурсорів, -\nкарається позбавленням волі на строк від одного до трьох\nроків з позбавленням права займати певні посади або займатися\nпевною діяльністю на строк до п'яти років, або штрафом від ста до\nтрьохсот мінімальних розмірів заробітної плати.\n( Кодекс доповнено статтею 229-18 згідно з Законом N 64/95-ВР\nвід 15.02.95 )"
    },
    {
      "provision_ref": "art229-19",
      "section": "229-19",
      "title": "Стаття 229-19. Розкрадання прекурсорів",
      "content": "Розкрадання прекурсорів з метою збуту, а так само їх збут -\nкарається позбавленням волі на строк від двох до п'яти років\nз конфіскацією майна або без такої або штрафом від двохсот до\nп'ятисот мінімальних розмірів заробітної плати.\nТі ж дії, вчинені повторно, або за попереднім зговором групою\nосіб, або з застосуванням насильства, що не є небезпечним для\nжиття чи здоров'я, або з погрозою застосування такого насильства,\nабо особою, якій прекурсори було довірено у зв'язку із службовим\nстаном чи під охорону, або розкрадання прекурсорів у великих\nрозмірах -\nкараються позбавленням волі на строк від трьох до семи років\nз конфіскацією майна або без такої з позбавленням права займати\nпевні посади чи займатися певною діяльністю на строк до п'яти\nроків.\nДії, передбачені частинами 1 чи 2, вчинені шляхом розбійного\nнападу, або організованою групою осіб, або в особливо великих\nрозмірах, або особливо небезпечним рецидивістом, -\nкараються позбавленням волі на строк від п'яти до дванадцяти\nроків з конфіскацією майна з позбавленням права займати певні\nпосади чи займатися певною діяльністю на строк до п'яти років.\n_________________________\nПримітка. Великий та особливо великий розмір прекурсорів\nвизначається спеціально уповноваженим органом\nвиконавчої влади в галузі охорони здоров'я.\n( Кодекс доповнено статтею 229-19 згідно з Законом N 64/95-ВР\nвід 15.02.95; із змінами, внесеними згідно із Законом N 60/95-ВР\nвід 15.02.95 - в редакції Закону N 863-XIV ( 863-14 ) від\n08.07.99 )\nСтаття 229-20. Незаконні виготовлення, придбання,\nзберігання, перевезення або\nпересилання прекурсорів\nНезаконні виготовлення, придбання, зберігання, перевезення\nабо пересилання прекурсорів -\nкараються позбавленням волі на строк до трьох років або\nштрафом від ста до трьохсот мінімальних розмірів заробітної плати.\nТі ж дії, вчинені повторно, або за попереднім зговором групою\nосіб, або у великих розмірах, або з метою збуту, а так само\nнезаконний збут прекурсорів -\nкараються позбавленням волі на строк від трьох до восьми\nроків з конфіскацією майна або без такої.\nДії, передбачені частиною 1, вчинені організованою групою\nосіб, або в особливо великих розмірах, або особливо небезпечним\nрецидивістом, -\nкараються позбавленням волі на строк від шести до дванадцяти\nроків з конфіскацією майна.\n( Кодекс доповнено статтею 229-20 згідно з Законом N 64/95-ВР\nвід 15.02.95 )\nСтаття 230. ( Стаття 230 виключена на підставі Указу ПВР\nN 2718-08 від 17.06.74 )\nГлава XI\n\nВІЙСЬКОВІ ЗЛОЧИНИ"
    },
    {
      "provision_ref": "art231",
      "section": "231",
      "title": "Стаття 231. Поняття військового злочину",
      "content": "Військовими злочинами визнаються передбачені цією главою\nзлочини проти встановленого порядку несення військової служби,\nвчинені військовослужбовцями, а також військовозобов'язаними під\nчас проходження ними учбових або перевірних зборів.\nЗа відповідними статтями цієї глави несуть відповідальність\nза злочини проти встановленого для них порядку несення служби\nсолдати, матроси, сержанти, старшини, прапорщики, мічмани та особи\nофіцерського складу органів безпеки, а також особи, щодо яких є\nспеціальна вказівка в законодавстві України.\nСпівучасть у військових злочинах осіб, не згаданих у цій\nстатті, тягне відповідальність за відповідними статтями цієї\nглави.\n( Стаття 231 із змінами, внесеними згідно з Указами ПВР N 3130-08\nвід 14.10.74; N 6591-10 від 29.02.84, Законом N 2468-12 від\n17.06.92 )"
    },
    {
      "provision_ref": "art232",
      "section": "232",
      "title": "Стаття 232. Непокора",
      "content": "а) Непокора, тобто відкрита відмова виконати наказ\nначальника, а так само інше умисне невиконання наказу —\nкарається позбавленням волі на строк від одного року до п'яти\nроків.\nб) Те саме діяння, коли воно вчинене групою осіб або\nспричинило тяжкі наслідки, —\nкарається позбавленням волі на строк від трьох до десяти\nроків.\nв) Непокора, вчинена у воєнний час або в бойовій\nобстановці, —\nкарається довічним позбавленням волі або позбавленням волі на\nстрок від п'яти до десяти років.\n( Стаття 232 із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art233",
      "section": "233",
      "title": "Стаття 233. Невиконання наказу",
      "content": "а) Невиконання наказу начальника, вчинене при відсутності\nознак, вказаних у пункті \"а\" статті 232 цього Кодексу, —\nкарається позбавленням волі на строк від трьох місяців до\nтрьох років.\nб) Те саме діяння при наявності пом'якшуючих обставин —\nтягне застосування правил Дисциплінарного статуту Збройних\nСил.\nв) Діяння, передбачене пунктом \"а\" цієї статті, вчинене у\nвоєнний час або в бойовій обстановці, —\nкарається позбавленням волі на строк від трьох до десяти\nроків.\n( Стаття 233 із змінами, внесеними згідно з Указом ПВР N 4571-10\nвід 12.01.83, Законом N 2468-12 від 17.06.92 )\nСтаття 234. Опір начальникові або примушення його до\nпорушення службових обов'язків\nа) Опір начальникові, а також іншій особі, що виконує\nпокладені на неї обов'язки по військовій службі, або примушення їх\nдо порушення цих обов'язків —\nкарається позбавленням волі на строк від одного року до п'яти\nроків.\nб) Ті самі діяння, вчинені групою осіб або з застосуванням\nзброї, або коли вони спричинили тяжкі наслідки, —\nкараються позбавленням волі на строк від трьох до десяти\nроків.\nв) Діяння, передбачені пунктом \"б\" цієї статті, якщо вони\nзв'язані з умисним вбивством начальника або іншої особи, що\nвиконує обов'язки по військовій службі, або коли вони були вчинені\nу воєнний час чи в бойовій обстановці, —\nкараються довічним позбавленням волі або позбавленням волі на\nстрок від п'яти до п'ятнадцяти років.\n( Стаття 234 із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art235",
      "section": "235",
      "title": "Стаття 235. Погроза начальникові",
      "content": "а) Погроза вбивством, заподіянням тілесних ушкоджень або\nнанесенням побоїв начальникові в зв'язку з виконанням ним\nобов'язків по військовій службі —\nкарається позбавленням волі на строк від трьох місяців до\nтрьох років.\nб) Те саме діяння при пом'якшуючих обставинах —\nтягне застосування правил Дисциплінарного статуту Збройних\nСил.\nв) Діяння, передбачене пунктом \"а\" цієї статті, вчинене у\nвоєнний час або в бойовій обстановці, —\nкарається позбавленням волі на строк від трьох до десяти\nроків.\n( Стаття 235 із змінами, внесеними згідно з Указом ПВР N 4571-10\nвід 12.01.83, Законом N 2468-12 від 17.06.92 )"
    },
    {
      "provision_ref": "art236",
      "section": "236",
      "title": "Стаття 236. Насильницькі дії щодо начальника",
      "content": "а) Нанесення тілесних ушкоджень або побоїв начальникові в\nзв'язку з виконанням ним обов'язків по військовій службі —\nкарається позбавленням волі на строк від двох до десяти\nроків.\nб) Ті самі діяння, вчинені у воєнний час або в бойовій\nобстановці, якщо вони спричинили тяжкі наслідки, —\nкараються довічним позбавленням волі або позбавленням волі на\nстрок від п'яти до п'ятнадцяти років.\n( Стаття 236 із змінами, внесеними згідно із Законом N 1483-III\n( 1483-14 ) від 22.02.2000 )\nСтаття 237. Образа підлеглим начальника або начальником\nпідлеглого\nОбраза насильницькою дією підлеглим начальника, а так само\nначальником підлеглого —\nкарається позбавленням волі на строк від шести місяців до\nп'яти років.\n( Стаття 237 із змінами, внесеними згідно з Указами ПВР N 4571-10\nвід 12.01.83; N 6591-10 від 29.02.84 )\nСтаття 238. Порушення статутних правил взаємовідносин між\nвійськовослужбовцями при відсутності між\nними відносин підлеглості\nа) Порушення статутних правил взаємовідносин між\nвійськовослужбовцями при відсутності між ними відносин\nпідлеглості, яке виразилося в нанесенні побоїв чи іншому\nнасильстві, —\nкарається позбавленням волі на строк до двох років.\nб) Те саме діяння, вчинене щодо кількох осіб, або таке, що\nспричинило заподіяння потерпілому менш тяжкого або легкого\nтілесного ушкодження, —\nкарається позбавленням волі на строк до п'яти років.\nв) Діяння, передбачені пунктами \"а\" і \"б\" цієї статті,\nвчинені групою осіб або з застосуванням зброї, а так само такі, що\nспричинили тяжкі наслідки, —\nкараються позбавленням волі на строк до дванадцяти років.\n( Стаття 238 із змінами, внесеними згідно з Указами ПВР N 4571-10\nвід 12.01.83; N 6591-10 від 29.02.84 )"
    },
    {
      "provision_ref": "art239",
      "section": "239",
      "title": "Стаття 239. Самовільна відлучка",
      "content": "а) Самовільна відлучка з частини або з місця служби\nвійськовослужбовця строкової служби, а так само нез'явлення його в\nстрок без поважних причин на службу при увільненні з частини, при\nпризначенні, переводі, з відрядження, з відпустки або з\nлікувального закладу тривалістю понад одну добу, але не більше\nтрьох діб, або хоч і менше доби, але вчинена повторно протягом\nтрьох місяців, —\nкараються направленням в дисциплінарний батальйон на строк\nвід трьох місяців до двох років.\nб) Ті самі діяння, вчинені у воєнний час, —\nкараються позбавленням волі на строк від двох до десяти\nроків.\nв) Діяння, передбачені пунктом \"а\" цієї статті, вчинені\nвійськовослужбовцем, який відбуває покарання в дисциплінарному\nбатальйоні, —\nкараються позбавленням волі на строк від одного року до трьох\nроків.\nг) Діяння, передбачені пунктом \"а\" цієї статті, при\nпом'якшуючих обставинах —\nтягнуть застосування правил Дисциплінарного статуту Збройних\nСил.\n( Стаття 239 із змінами, внесеними згідно з Указами ПВР 26.04.65\n( 317а-06 ); N 4571-10 від 12.01.83, Законом N 2468-12 від\n17.06.92 )"
    },
    {
      "provision_ref": "art240",
      "section": "240",
      "title": "Стаття 240. Самовільне залишення частини або місця служби",
      "content": "а) Самовільне залишення частини або місця служби\nвійськовослужбовцем строкової служби, а так само нез'явлення його\nв строк без поважних причин на службу при увільненні з частини,\nпри призначенні, переводі, з відрядження, з відпустки або з\nлікувального закладу тривалістю понад три доби, але не більше\nмісяця, —\nкараються позбавленням волі на строк від одного року до п'яти\nроків.\nб) Самовільне залишення частини або місця служби особою\nофіцерського складу, прапорщиком, мічманом чи військовослужбовцем\nнадстрокової служби, а так само нез'явлення їх в строк на службу\nбез поважних причин тривалістю понад десять діб, але не більше\nмісяця, або хоч і менше десяти діб, але більше трьох діб, вчинені\nповторно на протязі року, —\nкараються позбавленням волі на строк від одного року до п'яти\nроків.\nв) Діяння, передбачені пунктами \"а\" і \"б\" цієї статті, якщо\nсамовільна відсутність тривала понад місяць, —\nкараються позбавленням волі на строк від трьох до семи років.\nг) Діяння, передбачені пунктами \"а\" і \"б\" цієї статті,\nвчинені у воєнний час, якщо самовільна відсутність тривала понад\nодну добу, —\nкараються позбавленням волі на строк від п'яти до десяти\nроків.\n( Стаття 240 із змінами, внесеними згідно з Указом ПВР N 3130-08\nвід 14.10.74; N 6591-10 від 29.02.84 )"
    },
    {
      "provision_ref": "art241",
      "section": "241",
      "title": "Стаття 241. Дезертирство",
      "content": "а) Дезертирство, тобто залишення військової частини або місця\nслужби з метою ухилитися від військової служби, а так само\nнез'явлення з тією ж метою на службу при призначенні, переводі, з\nвідрядження, з відпустки або з лікувального закладу, вчинене\nвійськовослужбовцем строкової служби, —\nкарається позбавленням волі на строк від трьох до семи років.\nб) Ті самі діяння, вчинені у воєнний час,—\nкараються довічним позбавленням волі або позбавленням волі на\nстрок від п'яти до десяти років.\nв) Дезертирство, вчинене особою офіцерського складу,\nпрапорщиком, мічманом або військовослужбовцем надстрокової\nслужби, —\nкарається позбавленням волі на строк від п'яти до семи років.\nг) Те саме діяння, вчинене у воєнний час, —\nкарається довічним позбавленням волі або позбавленням волі на\nстрок від семи до десяти років.\n( Стаття 241 із змінами, внесеними згідно з Указом ПВР N 3130-08\nвід 14.10.74, Законом N 1483-III ( 1483-14 ) від 22.02.2000 )"
    },
    {
      "provision_ref": "art242",
      "section": "242",
      "title": "Стаття 242. Самовільне залишення частини в бойовій обстановці",
      "content": "Самовільне залишення частини або місця служби в бойовій\nобстановці, незалежно від тривалості, —\nкарається довічним позбавленням волі або позбавленням волі на\nстрок від трьох до десяти років.\n( Стаття 242 із змінами, внесеними згідно із Законом N 1483-III\n( 1483-14 ) від 22.02.2000 )\nСтаття 243. Ухилення від військової служби шляхом\nчленоушкодження або іншим способом\nа) Ухилення військовослужбовця від несення обов'язків\nвійськової служби шляхом заподіяння собі якогось покалічення\n(членоушкодження) або шляхом симуляції хвороби, підробки\nдокументів чи іншого обману, а так само відмова від несення\nобов'язків військової служби —\nкараються позбавленням волі на строк від трьох до семи років.\nб) Ті самі діяння, вчинені у воєнний час або в бойовій\nобстановці, —\nкараються довічним позбавленням волі або позбавленням волі на\nстрок від п'яти до десяти років.\n( Стаття 243 із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art244",
      "section": "244",
      "title": "Стаття 244. Промотання або втрата військового майна",
      "content": "а) Продаж, застава або передача в користування\nвійськовослужбовцем строкової служби виданих йому для особистого\nкористування предметів обмундирування чи спорядження (промотання),\nа так само втрата або зіпсування цих предметів внаслідок порушення\nправил їх зберігання —\nкараються направленням у дисциплінарний батальйон на строк\nвід трьох місяців до одного року.\nб) Ті самі діяння при пом'якшуючих обставинах —\nтягнуть застосування правил Дисциплінарного статуту Збройних\nСил.\nв) Діяння, передбачені пунктом \"а\" цієї статті, вчинені у\nвоєнний час або в бойовій обстановці, —\nкараються позбавленням волі на строк від одного року до п'яти\nроків.\nг) Втрата або зіпсування ввірених для службового користування\nзброї, боєприпасів, засобів пересування, предметів технічного\nпостачання або іншого військового майна внаслідок порушення правил\nїх зберігання —\nкарається позбавленням волі на строк від одного року до трьох\nроків.\nд) Діяння, передбачені пунктом \"г\" цієї статті, вчинені у\nвоєнний час або в бойовій обстановці, —\nкараються позбавленням волі на строк від двох до семи років.\n( Стаття 244 із змінами, внесеними згідно з Указом ПВР N 4571-10\nвід 12.01.83, Законом N 2468-12 від 17.06.92 )\nСтаття 245. Умисне знищення або пошкодження військового\nмайна\nа) Умисне знищення або пошкодження зброї, боєприпасів,\nзасобів пересування, військової техніки чи іншого військового\nмайна, при відсутності ознак особливо небезпечного державного\nзлочину, —\nкарається позбавленням волі на строк від одного року до п'яти\nроків.\nб) Те саме діяння, якщо воно спричинило тяжкі наслідки, —\nкарається позбавленням волі на строк від трьох до десяти\nроків.\nв) Діяння, передбачене пунктом \"б\" цієї статті, вчинене у\nвоєнний час або в бойовій обстановці, —\nкарається позбавленням волі на строк від п'яти до десяти\nроків або довічним позбавленням волі.\n( Стаття 245 із змінами, внесеними згідно із Законом N 1483-III\n( 1483-14 ) від 22.02.2000 )\nСтаття 245-1. Порушення правил поводження із зброєю,\nа також з речовинами і предметами, що\nстановлять підвищену небезпеку для оточуючих\nа) Порушення правил поводження із зброєю, а також\nбоєприпасами, вибуховими, радіоактивними та іншими речовинами і\nпредметами, що становлять підвищену небезпеку для оточуючих, яке\nспричинило заподіяння потерпілому тілесних ушкоджень, —\nкарається позбавленням волі на строк до трьох років.\nб) Те саме діяння, яке спричинило заподіяння тілесних\nушкоджень кільком особам або смерть потерпілого, —\nкарається позбавленням волі на строк від одного року до\nдесяти років.\nв) Діяння, передбачене пунктом \"а\" цієї статті, яке\nспричинило загибель кількох осіб чи інші тяжкі наслідки, —\nкарається позбавленням волі на строк від трьох до п'ятнадцяти\nроків.\n( Кодекс доповнено статтею 245-1 згідно з Указом ПВР N 6591-10 від\n29.02.84 )"
    },
    {
      "provision_ref": "art246",
      "section": "246",
      "title": "Стаття 246. Порушення правил водіння або експлуатації машин",
      "content": "Порушення правил водіння або експлуатації бойової,\nспеціальної чи транспортної машини, що спричинило нещасні випадки\nз людьми або інші тяжкі наслідки, —\nкарається позбавленням волі на строк від двох до десяти\nроків."
    },
    {
      "provision_ref": "art247",
      "section": "247",
      "title": "Стаття 247. Порушення правил польотів або підготовки до них",
      "content": "Порушення правил польотів або підготовки до них, що\nспричинило катастрофу або інші тяжкі наслідки, —\nкарається позбавленням волі на строк від трьох до десяти\nроків."
    },
    {
      "provision_ref": "art248",
      "section": "248",
      "title": "Стаття 248. Порушення правил кораблеводіння",
      "content": "Порушення правил кораблеводіння, що спричинило загибель або\nсерйозні пошкодження корабля, людські жертви чи інші тяжкі\nнаслідки, —\nкарається позбавленням волі на строк від трьох до десяти\nроків."
    },
    {
      "provision_ref": "art249",
      "section": "249",
      "title": "Стаття 249. Порушення статутних правил караульної служби",
      "content": "а) Порушення статутних правил караульної (вахтової) служби і\nвиданих на розвиток цих правил наказів і розпоряджень —\nкарається позбавленням волі на строк до трьох років.\nб) Те саме діяння при пом'якшуючих обставинах —\nтягне застосування правил Дисциплінарного статуту Збройних\nСил.\nв) Діяння, передбачене пунктом \"а\" цієї статті, що спричинило\nшкідливі наслідки, для запобігання яким призначено даний караул\n(вахту), —\nкарається позбавленням волі на строк від одного року до\nдесяти років.\nг) Порушення статутних правил патрулювання, що спричинило\nшкідливі наслідки, для запобігання яким призначено даний\nпатруль, —\nкарається позбавленням волі на строк до п'яти років.\nд) Діяння, передбачені пунктами \"а\" і \"г\" цієї статті,\nвчинені у воєнний час або в бойовій обстановці, —\nкараються позбавленням волі на строк від двох до семи років.\nе) Діяння, передбачене пунктом \"в\" цієї статті, вчинене у\nвоєнний час або в бойовій обстановці, —\nкарається позбавленням волі на строк від трьох до десяти\nроків або довічним позбавленням волі.\n( Стаття 249 із змінами, внесеними згідно з Указами ПВР від\n26.04.65 ( 317а-06 ); N 4571-10 від 12.01.83; N 6591-10 від\n29.02.84, Законами N 2468-12 від 17.06.92, N 1483-III ( 1483-14 )\nвід 22.02.2000 )"
    },
    {
      "provision_ref": "art250",
      "section": "250",
      "title": "Стаття 250. Порушення правил несення прикордонної служби",
      "content": "а) Порушення правил несення прикордонної служби особою, яка\nвходить до складу наряду по охороні державного кордону України, —\nкарається позбавленням волі на строк від одного року до трьох\nроків.\nб) Те саме діяння при пом'якшуючих обставинах —\nтягне застосування правил Дисциплінарного статуту Збройних\nСил.\nв) Діяння, передбачене пунктом \"а\" цієї статті, що спричинило\nтяжкі наслідки, —\nкарається позбавленням волі на строк від трьох до десяти\nроків.\n( Стаття 250 із змінами, внесеними згідно з Указом ПВР N 4571-10\nвід 12.01.83, Законом N 2468-12 від 17.06.92 )"
    },
    {
      "provision_ref": "art251",
      "section": "251",
      "title": "Стаття 251. Порушення правил несення бойового дежурства",
      "content": "а) Порушення правил несення бойового дежурства (бойової\nслужби) по своєчасному виявленню і відбиттю раптового нападу на\nУкраїну або по захисту і забезпеченню безпеки —\nкарається позбавленням волі на строк від одного року до п'яти\nроків.\nб) Те саме діяння при пом'якшуючих обставинах —\nтягне застосування правил Дисциплінарного статуту Збройних\nСил.\nв) Діяння, передбачене пунктом \"а\" цієї статті, що спричинило\nтяжкі наслідки, —\nкарається позбавленням волі на строк від трьох до десяти\nроків.\nг) Діяння, передбачені пунктами \"а\" і \"в\" цієї статті,\nвчинені у воєнний час, —\nкараються довічним позбавленням волі або позбавленням волі на\nстрок від п'яти до п'ятнадцяти років.\n( Стаття 251 із змінами, внесеними згідно з Указами ПВР від\n26.04.65 ( 317а-06 ); N 4571-10 від 12.01.83; N 6491-10 від\n29.02.84, Законами N 2468-12 від 17.06.92, N 1483-III ( 1483-14 )\nвід 22.02.2000 )"
    },
    {
      "provision_ref": "art252",
      "section": "252",
      "title": "Стаття 252. Порушення статутних правил внутрішньої служби",
      "content": "а) Порушення особою, яка входить у добовий наряд частини\n(крім караулу і вахти), статутних правил внутрішньої служби —\nкарається позбавленням волі на строк від трьох до шести\nмісяців.\nб) Те саме діяння при пом'якшуючих обставинах —\nтягне застосування правил Дисциплінарного статуту Збройних\nСил.\nв) Діяння, передбачене пунктом \"а\" цієї статті, якщо воно\nспричинило шкідливі наслідки, запобігання яким входило в обов'язок\nданої особи, —\nкарається позбавленням волі на строк від шести місяців до\nдвох років.\nг) Діяння, передбачене пунктом \"в\" цієї статті, вчинене у\nвоєнний час або в бойовій обстановці, —\nкарається позбавленням волі на строк від одного року до п'яти\nроків.\n( Стаття 252 із змінами, внесеними згідно з Указом ПВР\nN 4571-10 від 12.01.83, Законом N 2468-12 від 17.06.92 )\nСтаття 253. Розголошення військової таємниці або втрата\nдокументів, що містять військову таємницю\nа) Розголошення відомостей військового характеру, що\nстановлять державну таємницю, при відсутності ознак зради\nбатьківщини, —\nкарається позбавленням волі на строк від двох до п'яти років.\nб) Втрата документів, що містять відомості військового\nхарактеру, які становлять державну таємницю, або предметів,\nвідомості про які становлять державну таємницю, особою, якій ці\nдокументи або предмети були довірені, якщо втрата стала\nрезультатом порушення встановлених правил поводження з зазначеними\nдокументами або предметами, —\nкарається позбавленням волі на строк від одного року до трьох\nроків.\nв) Діяння, передбачені пунктами \"а\" і \"б\" цієї статті, якщо\nвони спричинили тяжкі наслідки, —\nкараються позбавленням волі на строк від п'яти до десяти\nроків.\nг) Розголошення військових відомостей, які не підлягають\nоголошенню, але не становлять державної таємниці, —\nкарається позбавленням волі на строк від трьох місяців до\nодного року.\nд) Діяння, передбачене пунктом \"г\" цієї статті, при\nпом'якшуючих обставинах —\nтягне застосування правил Дисциплінарного статуту Збройних\nСил.\n( Стаття 253 із змінами, внесеними згідно з Указом ПВР N 4571-10\nвід 12.01.83, Законом N 2468-12 від 17.06.92 )\nСтаття 254. Зловживання військової посадової особи\nвладою чи посадовим становищем\nа) Зловживання військової посадової особи владою чи посадовим\nстановищем, вчинене з корисливих мотивів, іншої особистої\nзаінтересованості або в інтересах третіх осіб, якщо воно завдало\nістотної шкоди, -\nкарається позбавленням волі на строк до п'яти років.\nб) Те саме діяння, якщо воно спричинило тяжкі наслідки, -\nкарається позбавленням волі на строк від п'яти до восьми\nроків з конфіскацією майна або без такої.\nв) Діяння, передбачені пунктами \"а\" і \"б\" цієї статті,\nвчинені у воєнний час або в бойовій обстановці, -\nкараються позбавленням волі на строк від восьми до\nп'ятнадцяти років або довічним позбавленням волі.\n_____________________________\nПримітка. Під військовими посадовими особами розуміються\nвійськові начальники, а так само інші\nвійськовослужбовці, які займають постійно чи\nтимчасово посади, пов'язані з виконанням\nорганізаційно-розпорядчих або\nадміністративно-господарських обов'язків, або\nвиконують такі обов'язки за спеціальним дорученням\nповноважного командування.\nУ статтях 254, 254-1, 254-2, 254-3 цього Кодексу\nістотною шкодою, якщо вона полягає в заподіянні\nматеріальних збитків, вважається така шкода, яка в\nп'ять і більше разів перевищує неоподатковуваний\nмінімум доходів громадян, а тяжкими наслідками за тієї\nж умови вважається шкода, яка в двадцять п'ять і\nбільше разів перевищує неоподатковуваний мінімум\nдоходів громадян.\n( Стаття 254 із змінами, внесеними згідно з Указами ПВР N 4571-10\nвід 12.01.83; N 6591-10 від 29.02.84, Законами N 282/95-ВР від\n11.07.95, N 1483-III ( 1483-14 ) від 22.02.2000 )"
    },
    {
      "provision_ref": "art254-1",
      "section": "254-1",
      "title": "Стаття 254-1. Халатне ставлення до служби",
      "content": "а) Халатне ставлення військової посадової особи до служби,\nяке завдало істотної шкоди, -\nкарається позбавленням волі на строк до трьох років.\nб) Те саме діяння, якщо воно спричинило тяжкі наслідки, -\nкарається позбавленням волі на строк від трьох до семи років.\nв) Діяння, передбачені пунктами \"а\" і \"б\" цієї статті,\nвчинені у воєнний час або в бойовій обстановці, -\nкараються позбавленням волі на строк від семи до десяти\nроків.\n( Кодекс доповнено статтею 254-1 згідно з Указом ПВР N 6591-10 від\n29.02.84, із змінами, внесеними згідно з Законами N 2468-12 від\n17.06.92, N 282/95-ВР від 11.07.95 )\nСтаття 254-2. Перевищення військовою посадовою\nособою влади чи посадових повноважень\nа) Незаконне використання транспортних засобів, споруджень чи\nіншого військового майна або незаконне використання підлеглого для\nособистих послуг чи послуг іншим особам, а так само інше\nперевищення військовою посадовою особою влади чи посадових\nповноважень, крім передбаченого пунктом \"б\" цієї статті, якщо ці\nдії завдали істотної шкоди, -\nкарається позбавленням волі на строк до п'яти років.\nб) Застосування нестатутних методів впливу щодо підлеглого,\nабо перевищення дисциплінарної влади, якщо ці дії завдали істотної\nшкоди, а так само застосування насильства щодо підлеглого, -\nкарається позбавленням волі на строк від трьох до п'яти\nроків.\nв) Діяння, передбачене пунктом \"б\" цієї статті, вчинене із\nзастосуванням зброї, а так само діяння, передбачене пунктами \"а\"\nчи \"б\" цієї статті, якщо воно спричинило тяжкі наслідки, -\nкарається позбавленням волі на строк від п'яти до дванадцяти\nроків з конфіскацією майна або без такої.\nг) Діяння, передбачене пунктами \"а\", \"б\" або \"в\" цієї статті,\nвчинене у воєнний час або в бойовій обстановці, -\nкарається позбавленням волі на строк від восьми до\nп'ятнадцяти років або довічним позбавленням волі.\n( Кодекс доповнено статтею 254-2 згідно з Законом N 282/95-ВР від\n11.07.95; із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art254-3",
      "section": "254-3",
      "title": "Стаття 254-3. Бездіяльність військової влади",
      "content": "а) Умисне неприпинення злочину, що вчиняється підлеглим, або\nнепорушення військовою посадовою особою, що є органом дізнання,\nкримінальної справи щодо підлеглого, який вчинив злочин, а так\nсамо інше умисне невиконання військовою посадовою особою дій, які\nвона за своїми посадовими обов'язками повинна була виконати, якщо\nце завдало істотної шкоди, -\nкарається позбавленням волі на строк до п'яти років.\nб) Те саме діяння, якщо воно спричинило тяжкі наслідки, -\nкарається позбавленням волі на строк від п'яти до восьми\nроків з конфіскацією майна або без такої.\nв) Діяння, передбачені пунктами \"а\" і \"б\" цієї статті,\nвчинені у воєнний час або в бойовій обстановці, -\nкараються позбавленням волі на строк від восьми до\nп'ятнадцяти років або довічним позбавленням волі.\n( Кодекс доповнено статтею 254-3 згідно з Законом N 282/95-ВР від\n11.07.95;із змінами, внесеними згідно із Законом N 1483-III\n( 1483-14 ) від 22.02.2000 )\nСтаття 255. Здача або залишення ворогові засобів ведення\nвійни\nЗдача ворогові начальником ввірених йому військових сил, а\nтак само не викликане бойовою обстановкою залишення ворогові\nукріплень, бойової техніки та інших засобів ведення війни, якщо\nзазначені дії вчинені не з метою сприяння ворогові, —\nкарається позбавленням волі на строк від трьох до десяти\nроків або довічним позбавленням волі.\n( Стаття 255 із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art256",
      "section": "256",
      "title": "Стаття 256. Залишення гинучого військового корабля",
      "content": "а) Залишення гинучого військового корабля командиром, який не\nвиконав до кінця своїх службових обов'язків, а так само особою із\nскладу команди корабля без належного на те розпорядження\nкомандира —\nкарається позбавленням волі на строк від п'яти до десяти\nроків.\nб) Те саме діяння, вчинене у воєнний час або в бойовій\nобстановці, —\nкарається довічним позбавленням волі або позбавленням волі на\nстрок від десяти до п'ятнадцяти років.\n( Стаття 256 із змінами, внесеними згідно із Законом N 1483-III\n( 1483-14 ) від 22.02.2000 )\nСтаття 257. Самовільне залишення поля бою або відмова\nдіяти зброєю\nСамовільне залишення поля бою під час бою або відмова під час\nбою діяти зброєю —\nкарається довічним позбавленням волі або позбавленням волі\nстроком на п'ятнадцять років.\n( Стаття 257 із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art258",
      "section": "258",
      "title": "Стаття 258. Добровільна здача в полон",
      "content": "Добровільна здача в полон через боягузтво або малодушність —\nкарається довічним позбавленням волі або позбавленням волі\nстроком на п'ятнадцять років.\n( Стаття 258 із змінами, внесеними згідно із Законом N 1483-III\n( 1483-14 ) від 22.02.2000 )\nСтаття 259. Злочинні дії військовослужбовця, який\nперебуває в полоні\nа) Добровільна участь військовослужбовця, який перебуває в\nполоні, у роботах, що мають воєнне значення, або в інших заходах,\nякі завідомо можуть завдати шкоди Україні або союзним з нею\nдержавам, при відсутності ознак зради батьківщини, —\nкарається позбавленням волі на строк від трьох до десяти\nроків.\nб) Насильство над іншими військовополоненими або жорстоке\nповодження з ними з боку військовополоненого, який перебуває на\nстановищі старшого, —\nкарається позбавленням волі на строк від трьох до десяти\nроків.\nв) Вчинення військовослужбовцем, який перебуває в полоні,\nдій, спрямованих на шкоду іншим військовополоненим, з корисливих\nмотивів або з метою забезпечення поблажливого до себе ставлення з\nбоку ворога —\nкарається позбавленням волі на строк від одного року до трьох\nроків.\n( Стаття 259 із змінами, внесеними згідно з Законом N 2468-12 від\n17.06.92)"
    },
    {
      "provision_ref": "art260",
      "section": "260",
      "title": "Стаття 260. Мародерство",
      "content": "Викрадення на полі бою речей, що знаходяться при вбитих і\nпоранених (мародерство), —\nкарається позбавленням волі на строк від трьох до десяти\nроків або довічним позбавленням волі.\n( Стаття 260 із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art261",
      "section": "261",
      "title": "Стаття 261. Насильство над населенням у районі воєнних дій",
      "content": "Розбій, протизаконне знищення майна, насильство, а так само\nпротизаконне відібрання майна під приводом воєнної необхідності,\nвчинювані щодо населення в районі воєнних дій, —\nкараються позбавленням волі на строк від трьох до десяти\nроків або довічним позбавленням волі.\n( Стаття 261 із змінами, внесеними згідно із Законом N 1483-III\n( 1483-14 ) від 22.02.2000 )"
    },
    {
      "provision_ref": "art262",
      "section": "262",
      "title": "Стаття 262. Погане поводження з військовополоненими",
      "content": "а) Погане поводження з військовополоненими, яке мало місце\nнеодноразово або зв'язане з особливою жорстокістю, або спрямоване\nпроти хворих і поранених, а так само недбале виконання обов'язків\nщодо хворих і поранених особами, на яких покладено лікування їх і\nпіклування про них, при відсутності ознак більш тяжкого злочину, —\nкараються позбавленням волі на строк від одного року до трьох\nроків.\nб) Погане поводження з військовополоненими без зазначених\nобтяжуючих обставин —\nтягне застосування правил Дисциплінарного статуту Збройних\nСил.\n( Стаття 262 із змінами, внесеними згідно з Указом ПВР N 4571-10\nвід 12.01.83, Законом N 2468-12 від 17.06.92 )\nСтаття 263. Незаконне носіння знаків Червоного Хреста і\nЧервоного Півмісяця та зловживання ними\nНосіння в районі воєнних дій знаків Червоного Хреста або\nЧервоного Півмісяця особами, які не мають на те права, а так само\nзловживання у воєнний час прапорами або знаками Червоного Хреста і\nЧервоного Півмісяця, або пофарбуванням, присвоєним транспортним\nзасобам санітарної евакуації, —\nкараються позбавленням волі на строк від трьох місяців до\nодного року.\nДодаток\nПЕРЕЛІК\nмайна, що не підлягає конфіскації за судовим вироком\nI. Не підлягають конфіскації такі види майна та предмети, що\nналежать засудженому на правах особистої власності чи є його\nчасткою у спільній власності, необхідні для засудженого та осіб,\nякі перебувають на його утриманні:\n( Із змінами, внесеними згідно з Указом ПВР N 7194-10 від\n22.06.84)\n1. Жилий будинок з господарськими будівлями в сільській\nмісцевості, якщо засуджений та його сім'я постійно в ньому\nпроживають.\n2. Носильні речі та предмети домашнього вжитку, необхідні\nзасудженому і особам, які перебувають на його утриманні:\nа) одяг — на кожну особу: одне літнє або осіннє пальто, одне\nзимове пальто або кожух, один зимовий костюм (для жінок — два\nзимових плаття), один літній костюм (для жінок — два літніх\nплаття), головні убори по одному на кожний сезон. Для жінок, крім\nтого, дві літні хустки і одна тепла хустка (або шаль);\nб) взуття в кількості однієї пари шкіряної, однієї пари\nгумової і пари валянок на кожну особу;\nв) білизна у кількості двох змін на кожну особу;\nг) постіль (матрац, подушка, дві простині, дві наволочки,\nковдра) і два особистих рушники на кожну особу;\nд) необхідний кухонний посуд;\nе) меблі — по одному ліжку та стільцю (або табуретці) на\nкожну особу, один стіл, одна шафа і одна скриня на сім'ю;\nж) всі дитячі речі.\n3. Продукти харчування, потрібні для особистого споживання\nзасудженому, членам його сім'ї та особам, які перебувають на його\nутриманні, — на три місяці, а для осіб, які займаються сільським\nгосподарством, — до нового врожаю.\n4. Паливо, потрібне засудженому, членам його сім'ї та особам,\nякі перебувають на його утриманні, для готування їжі та\nобігрівання приміщення на протязі шести місяців.\n5. Одна корова, а при відсутності корови — одна телиця; коли\nнемає ні корови, ні телиці — одна коза, вівця чи свиня — у осіб,\nякі займаються сільським господарством.\n6. Корм для худоби, яка не підлягає конфіскації, — в\nкількості, потрібній до вигону худоби на пасовище або до збору\nнових кормів.\n7. Насіння, потрібне для чергових посівів (осіннього і\nвесняного), та незнятий урожай — у осіб, які займаються сільським\nгосподарством.\n8. Сільськогосподарський інвентар — у осіб, які займаються\nсільським господарством.\n9. Знаряддя особистої кустарної і ремісничої праці, а також\nпотрібні для особистих професійних занять засудженого інструменти,\nприладдя і книги, за винятком випадків, коли суд позбавив\nзасудженого права займатися даною діяльністю.\n10. Пайові внески до кооперативних організацій (крім\nдачнобудівних кооперативів) та колгоспів. ( Пункт 10 із змінами,\nвнесеними згідно з Указом ПВР N 4571-10 від 12.01.83 )\n———————————————————\nПримітка. Пайові внески до житлобудівних кооперативів можуть бути\nконфісковані в разі, коли спорудження будинку ще не\nзакінчено.\nII. В разі конфіскації частки засудженого в спільному майні\nколгоспного двору чи господарства громадян, які займаються\nіндивідуальною трудовою діяльністю в сільському господарстві,\nрозмір його частки визначається після виключення з цього майна\nтого, що не підлягає конфіскації.\n( Із змінами, внесеними згідно з Указом ПВР N 4571-10 від\n12.01.83 )\nДодаток 2\n( Закон втратив чинність на підставі Закону\nN 55/97-ВР від 07.02.97, ВВР 1997, N 14, ст.114 )\nЗАКОН УКРАЇНИ\n(прийнятий 17.06.92 N 2467-12 (Від. 35, ст.510)\n\nПро порядок застосування кримінальних покарань і заходів\nадміністративного стягнення у вигляді штрафу\n\nВерховна Рада України п о с т а н о в л я є:\n1. Встановити, що надалі до прийняття Верховною Радою України\nнових Кримінального, Кримінально-процесуального, Цивільного\nпроцесуального кодексів України та Кодексу України про\nадміністративні правопорушення встановлені чинним законодавством\nштрафи як міра кримінального покарання і захід адміністративного\nстягнення, крім передбачених статтями 121, 121-1, 122, 122-1,\n122-2, 123, 124, 124-1, 125, 126, 127, 128, 128-1, частинами\nпершими і другими статей 129, 130 і 131, частиною другою статті\n132, статтями 139, 140, 186-1 Кодексу Української РСР про\nадміністративні правопорушення та статтею 62, частинами першою і\nдругою статті 66, частинами першими статей 68-1 і 75, статтею 76,\nчастиною другою статті 77-1, частиною першою статті 80, статтею\n187-2, частиною першою статті 215, статтями 215-2, 215-3, 215-4\nКримінального кодексу Української РСР, підлягають застосуванню у\nдесятикратному розмірі.\nШтрафи, передбачені статтями 121, 121-1, 122, 122-1, 122-2,\n123, 124, 124-1, 125, 126, 127, 128, 128-1, частинами першими і\nдругими статей 129, 130 і 131, частиною другою статті 132,\nстаттями 139, 140 Кодексу Української РСР про адміністративні\nправопорушення та частиною першою статті 215, статтями 215-2,\n215-3 і 215-4 Кримінального кодексу Української РСР, підлягають\nзастосуванню у трикратному розмірі.\n2. Встановити, що співвідношення між визначеними у статті 1\nцього Закону розмірами штрафів та існуючим на день його прийняття\nмінімальним розміром заробітної плати є постійним і у разі\nнаступної зміни цього розміру зберігається.\n3. Цей Закон набирає чинності з моменту його прийняття.\n( ст.1 - ст.146 ( 2001-05 )\n( Додатки ( 2003-05 )"
    }
  ],
  "definitions": []
}