{
  "id": "ua-law-4107-17",
  "type": "statute",
  "title": "Закон України (4107-17)",
  "title_en": "",
  "short_name": "4107-17",
  "status": "in_force",
  "issued_date": "2011-12-09",
  "url": "https://zakon.rada.gov.ua/laws/show/4107-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Статус Фонду державного майна України",
      "content": "1. Фонд державного майна України є центральним органом виконавчої влади із спеціальним статусом, що реалізує державну політику у сфері приватизації, оренди, використання та відчуження державного майна, управління об'єктами державної власності, у тому числі корпоративними правами держави щодо об'єктів державної власності, що належать до сфери його управління, а також у сфері державного регулювання оцінки майна, майнових прав та професійної оціночної діяльності.\nФонд державного майна України відповідальний перед Президентом України.\nДіяльність Фонду державного майна України спрямовується і координується Кабінетом Міністрів України.\nОсобливості спеціального статусу Фонду державного майна України визначаються Конституцією та законами України, актами Президента України і полягають в особливому порядку призначення на посаду та звільнення з посади Голови Фонду державного майна України."
    },
    {
      "provision_ref": "art2",
      "section": "2",
      "title": "Стаття 2. Принципи діяльності Фонду державного майна України",
      "content": "1. Фонд державного майна України діє за принципом єдиноначальності.\nДіяльність Фонду державного майна України ґрунтується на принципах верховенства права, законності, безперервності, відкритості, прозорості та відповідальності."
    },
    {
      "provision_ref": "art3",
      "section": "3",
      "title": "Стаття 3. Правові засади діяльності Фонду державного майна України",
      "content": "1. Фонд державного майна України у своїй діяльності керується Конституцією України , цим та іншими законами України, актами Президента України, Верховної Ради України та Кабінету Міністрів України, іншими актами законодавства України, дорученнями Президента України та Прем'єр-міністра України."
    },
    {
      "provision_ref": "art4",
      "section": "4",
      "title": "Стаття 4. Основні завдання Фонду державного майна України",
      "content": "1. До основних завдань Фонду державного майна України належать:\n1) реалізація державної політики у сфері приватизації, оренди, використання та відчуження державного майна, а також у сфері державного регулювання оцінки майна, майнових прав та професійної оціночної діяльності;\n2) організація виконання Конституції та законів України, актів Президента України і Кабінету Міністрів України, інших актів законодавства та здійснення контролю за їх виконанням;\n3) управління об'єктами державної власності, зокрема корпоративними правами держави у статутних капіталах господарських товариств, щодо яких прийнято рішення про приватизацію та затверджено план розміщення акцій; товариств, утворених у процесі перетворення (у тому числі шляхом корпоратизації) державних підприємств, що належать до сфери його управління, а також товариств, утворених за участю Фонду державного майна України;\n4) захист майнових прав державних підприємств, а також державних пакетів акцій (часток), що належать до сфери управління Фонду державного майна України на території України;\n5) здійснення контролю у сфері організації та проведення приватизації державного майна, відчуження державного майна у випадках, встановлених законодавством, передачі державного майна в оренду та користування; повернення у державну власність державного майна, що було приватизоване, відчужене або вибуло з державної власності з порушенням законодавства; управління корпоративними правами держави, які перебувають у сфері його управління;\n6) державне регулювання у сфері оцінки майна, майнових прав та професійної оціночної діяльності;\n7) сприяння процесу демонополізації економіки і створенню умов для конкуренції виробників;\n8) співробітництво з міжнародними організаціями у реалізації державної політики у сфері приватизації, оренди, використання та відчуження державного майна у межах покладених на нього повноважень, управління корпоративними правами держави, а також у сфері державного регулювання оцінки майна, майнових прав та професійної оціночної діяльності.\n2. Фонд державного майна України подає:\nщокварталу Президенту України, Верховній Раді України і Кабінету Міністрів України аналітичну довідку про роботу Фонду державного майна України та хід приватизації державного майна;\nщороку, до 1 травня, Президенту України, Верховній Раді України і Кабінету Міністрів України звіт про роботу Фонду державного майна України та хід приватизації державного майна."
    },
    {
      "provision_ref": "art5",
      "section": "5",
      "title": "Стаття 5. Повноваження Фонду державного майна України",
      "content": "1. Фонд державного майна України:\n1) у сфері нормативного забезпечення:\nрозробляє та вносить в установленому порядку Кабінету Міністрів України проекти законів та інших нормативно-правових актів;\nвидає власні нормативно-правові акти;\nбере участь у:\nрозробленні проектів міжнародних договорів з питань державної власності та її використання;\nрозробленні та реалізації міжнародних проектів і програм;\nздійснює співробітництво з міжнародними організаціями, державними органами і неурядовими організаціями іноземних держав з питань, що належать до його компетенції;\n2) у сфері приватизації державного майна:\nбере участь у:\nпідготовці спільних проектів щодо фінансування міжнародними організаціями структурних перетворень в економіці держави, приватизації та післяприватизаційної підтримки підприємств;\nформуванні інвестиційної політики;\nсприяє залученню недержавних інвестицій в об'єкти державного сектора економіки, зокрема шляхом реалізації інвестиційних проектів на засадах спільної чи інвестиційної діяльності;\nзмінює у процесі приватизації організаційну форму підприємств, що перебувають у державній власності;\nприймає рішення про припинення юридичної особи у процесі приватизації;\nздійснює повноваження власника державного майна, у тому числі корпоративних прав, у процесі приватизації та контролює діяльність підприємств, установ та організацій, що належать до сфери його управління;\nздійснює продаж державного майна в процесі його приватизації;\nпідписує акти приймання-передачі державного майна, у тому числі акцій (часток), у процесі утворення господарських товариств;\nприймає рішення про приватизацію;\nутворює аукціонні комісії;\nбере та передає функції управління майном державних підприємств;\nзатверджує:\nплани розміщення акцій акціонерних товариств у процесі приватизації;\nпереліки об’єктів малої приватизації;\nукладає:\nугоди щодо проведення підготовки об'єктів до приватизації та їх продажу;\nдоговори на проведення незалежної оцінки майна у процесі приватизації та в інших випадках, установлених законодавством;\nугоди щодо проведення аудиту, екологічного аудиту об'єктів приватизації у випадках, передбачених законодавством;\nдоговори з операторами організованих ринків капіталу, іншими уповноваженими особами щодо проведення аукціонів з продажу майна, у тому числі акцій акціонерних товариств, утворених у процесі приватизації (корпоратизації), а також інших суб'єктів господарювання, у статутному капіталі яких є державна частка;\nта розриває контракти з керівниками державних підприємств, функції з управління майном яких передані Фонду державного майна України;\nвиступає відповідно до Закону України \"Про управління об'єктами державної власності\" :\nз боку держави засновником та учасником підприємств, заснованих на базі об'єднання майна різних форм власності, або у разі придбання державою пакетів акцій (часток) в інших власників;\nправонаступником державних підприємств, установ та організацій стосовно суб'єктів господарювання, раніше утворених за їх участю, а також державних внесків до статутного капіталу недержавних суб'єктів господарювання;\nпредставляє відповідно до законодавства інтереси України з питань визнання прав і регулювання відносин власності та використання державного майна, визначає право власності держави на розташоване на території України майно, майнові права та інші активи підприємств, установ та організацій колишнього союзного підпорядкування, які під час утворення господарських товариств передаються до їх статутного капіталу;\nздійснює контроль за виконанням умов договорів купівлі-продажу державного майна;\nвживає спільно з органами Антимонопольного комітету України заходів до запобігання монополізації товарних ринків у процесі приватизації та оренди державного майна;\nзалучає у випадках, установлених законодавством, на конкурентних засадах радників, незалежних консультантів та експертів у процесі приватизації об'єктів приватизації;\nприймає рішення про подальше використання державного майна (крім матеріальних носіїв секретної інформації), що не увійшло до статутного капіталу господарських товариств у процесі приватизації;\nпідтверджує факт передачі державного майна до статутного капіталу господарських товариств, утворених у процесі приватизації (корпоратизації) у порядку , встановленому законодавством;\nздійснює контроль щодо своєчасного та повного надходження коштів від продажу об'єктів приватизації;\nпублікує в офіційних друкованих виданнях Фонду державного майна України інформацію про приватизацію;\n3) у сфері управління корпоративними правами держави:\nздійснює управління корпоративними правами держави, що перебувають у сфері його управління;\nпроводить аналіз ефективності управління корпоративними правами держави, що перебувають у сфері його управління;\nбере участь у методологічному забезпеченні управління корпоративними правами держави;\nзабезпечує погодження договорів застави та фінансових запозичень господарських товариств, що належать до сфери його управління;\nпроводить моніторинг сплати дивідендів до Державного бюджету України господарськими товариствами, що належать до сфери його управління;\nпроводить моніторинг фінансово-економічних показників діяльності господарських товариств, які належать до сфери його управління;\nздійснює реструктуризацію господарських товариств, у статутних капіталах яких корпоративні права держави перевищують 50 відсотків і які належать до сфери його управління;\nпогоджує мирові угоди, плани санації і умови продажу майна у справах про банкрутство господарських організацій з корпоративними правами держави понад 50 відсотків їх статутного капіталу;\nбере участь у провадженні справ про банкрутство господарських товариств з корпоративними правами держави;\nподає Кабінету Міністрів України пропозиції щодо доцільності придбання державою пакетів акцій (часток) господарських товариств, утворених у процесі приватизації (корпоратизації), в інших власників та акцій додаткової емісії;\nпогоджує пропозиції уповноважених органів управління щодо:\nпередачі повноважень з управління корпоративними правами держави уповноваженим органам управління та господарським структурам;\nза погодженням з Кабінетом Міністрів України приймає рішення про утворення державних холдингових компаній у процесі приватизації;\nутворює державні холдингові компанії;\nвиступає засновником державних холдингових компаній у процесі приватизації державних підприємств;\nорганізовує ведення реєстру корпоративних прав держави відповідно до Закону України \"Про управління об'єктами державної власності\" ;\nсприяє стабільному функціонуванню фондового ринку;\n4) у сфері оренди державного майна:\nвиступає орендодавцем цілісних (єдиних) майнових комплексів підприємств, їх структурних підрозділів та нерухомого майна, а також майна, що не увійшло до статутного капіталу господарських товариств у процесі приватизації (корпоратизації), що перебувають у державній власності;\nздійснює контроль за надходженням до Державного бюджету України плати за оренду державного майна;\nзабезпечує проведення інвентаризації єдиних майнових комплексів державних підприємств, їх структурних підрозділів, орендодавцем яких є Фонд державного майна України, а також затверджує акти оцінки (висновки про вартість майна), щодо якого виступає орендодавцем;\nздійснює контроль за використанням орендованих цілісних майнових комплексів державних підприємств, організацій, їх структурних підрозділів, виконанням умов договорів оренди цілісних майнових комплексів державних підприємств;\nбере участь у здійсненні контролю за поверненням цілісних майнових комплексів державних підприємств до сфери управління уповноважених органів управління після закінчення строку дії договорів оренди;\n5) у сфері оцінки майна, майнових прав та професійної оціночної діяльності:\nздійснює:\nдержавне регулювання оцінки майна, майнових прав та професійної оціночної діяльності;\nконтроль за виконанням суб'єктами оціночної діяльності та оцінювачами вимог законодавства;\nконтроль за дотриманням єдності методичного та організаційного забезпечення оцінки майна, майнових прав та професійної оціночної діяльності;\nпрофесійну оціночну діяльність у процесі приватизації та оренди державного майна;\nутворює відповідно до Закону України \"Про центральні органи виконавчої влади\" наглядову раду з питань оціночної діяльності з числа представників Фонду державного майна України, представників, делегованих іншими органами державної влади, представників громадських організацій, науковців, фахівців у сфері оціночної діяльності; інші консультативні, дорадчі, допоміжні органи та організовує їх роботу, бере участь у їх роботі;\nорганізовує професійну підготовку оцінювачів, затверджує вимоги до керівників суб'єктів оціночної діяльності та оцінювачів, що працюють у їх складі;\nзатверджує склад та порядок роботи екзаменаційних комісій з професійної підготовки оцінювачів, організовує їх роботу, затверджує програми навчання та складання іспитів;\nвизнає статус саморегулівних організацій оцінювачів, їх об'єднань та здійснює контроль за додержанням ними правил громадського регулювання оцінки майна, майнових прав та професійної оціночної діяльності;\nсприяє розвитку громадського регулювання оцінки майна, майнових прав та професійної оціночної діяльності;\nведе у визначеному ним порядку Державний реєстр оцінювачів та суб’єктів оціночної діяльності, які здійснюють оцінку майна, майнових прав і провадять професійну оціночну діяльність за відповідними напрямами (спеціалізаціями);\nздійснює методичне регулювання у сфері оцінки майна, майнових прав та професійної оціночної діяльності, затверджує методики та приймає нормативно-правові акти, у тому числі правила організації системи зовнішнього контролю якості, які містять правила організації, випадки, порядок, строки та періодичність проведення перевірок системи зовнішнього контролю якості, порядок рецензування звітів про оцінку (актів оцінки майна), а також можливості та способи відшкодування завданої шкоди (збитків);\nвживає заходів, спрямованих на впровадження у вітчизняну практику оцінки майна, майнових прав та професійної оціночної діяльності міжнародних норм і правил оцінки майна, та заходів, спрямованих на вдосконалення оцінки майна, майнових прав та професійної оціночної діяльності;\nсприяє створенню конкурентного середовища серед суб'єктів оціночної діяльності;\nзабезпечує широке інформування суспільства з питань оцінки майна, майнових прав та професійної оціночної діяльності, стану та особливостей ціноутворення на майно та майнові права;\nпровадить іншу діяльність, пов'язану із здійсненням наданих законодавством повноважень з державного регулювання оцінки майна, майнових прав та професійної оціночної діяльності;\n6) у сфері розпорядження земельними ділянками державної власності:\nздійснює:\nповноваження власника земельних ділянок державної власності, на яких розташовані об'єкти, що підлягають приватизації;\nповноваження щодо розпорядження земельними ділянками державної власності, на яких розташовані об'єкти, що підлягають приватизації;\nприймає рішення про внесення земельних ділянок державної власності, на яких розташовані об'єкти, що підлягають приватизації, до статутного капіталу господарських товариств;\n7) забезпечує відповідно до Закону України \"Про управління об'єктами державної власності\" формування і ведення Єдиного реєстру об'єктів державної власності, є його держателем;\n8) засновує медіа в порядку, встановленому законом;\n9) погоджує (приймає) відповідно до законодавства рішення про передачу об'єктів державної власності в комунальну власність, до сфери управління інших уповноважених органів управління або Національній академії наук України, галузевим академіям наук, а також погоджує рішення про передачу об'єктів комунальної власності в державну власність;\n10) проводить аналіз використання державного майна у випадках, визначених законодавством;\n11) приймає рішення про створення, реорганізацію (реструктуризацію) та ліквідацію підприємств і організацій, заснованих на державній власності, що належать до сфери його управління;\n12) здійснює управління підприємствами та організаціями, заснованими на державній власності, що перебувають у сфері його управління;\n13) надає центральному органу виконавчої влади з питань економіки в установленому цим органом порядку звіти про виконання функцій з управління об'єктами державної власності, в тому числі корпоративними правами держави, зокрема зведену інформацію про показники фінансового плану підприємств, установ та організацій, що належать до сфери його управління;\n14) проводить роботу із залучення та використання міжнародної фінансової, технічної допомоги у сферах, що належать до його компетенції;\n15) залучає науково-дослідні інститути, вищі навчальні заклади, інші установи, а також фахівців для надання консультацій та проведення експертиз під час вирішення питань, що належать до його компетенції;\n16) виступає замовником та координатором виконання завдань державних науково-технічних програм з питань, що належать до його компетенції;\n17) виступає організатором продажу нерухомого майна державних унітарних підприємств.\n2. Фонд державного майна України здійснює інші повноваження, визначені законами України та пов'язані з виконанням покладених на нього Президентом України завдань."
    },
    {
      "provision_ref": "art6",
      "section": "6",
      "title": "Стаття 6. Структура Фонду державного майна України",
      "content": "1. Фонд державного майна України здійснює повноваження безпосередньо та через свої регіональні відділення (представництва).\n2. До структури Фонду державного майна України входять апарат та регіональні відділення (представництва).\nФонд державного майна України утворює, реорганізовує та ліквідовує регіональні відділення (представництва) на підставі рішення Голови Фонду державного майна України. Регіональні відділення (представництва) Фонду державного майна України утворюються та діють як відокремлені підрозділи без статусу юридичної особи.\n3. Регіональні відділення (представництва) діють на підставі положень, що затверджуються Головою Фонду державного майна України.\nКерівники регіональних відділень (представництв) Фонду державного майна України призначаються на посаду та звільняються з посади керівником апарату Фонду державного майна України відповідно до вимог Закону України \"Про державну службу\".\nКерівник регіонального відділення (представництва) Фонду державного майна України у разі делегування йому окремих повноважень у межах, визначених положенням про регіональне відділення (представництво), здійснює повноваження, передбачені законодавством про працю, про державну службу та іншими законодавчими актами.\n4. Структура, положення про структурні підрозділи Фонду державного майна України затверджуються Головою Фонду державного майна України.\nКерівник апарату Фонду державного майна України призначається на посаду та звільняється з посади Головою Фонду державного майна України в порядку, визначеному Законом України \"Про державну службу\", є державним службовцем та здійснює повноваження керівника державної служби, визначені Законом України \"Про державну службу\", цим Законом та іншими законами України.\nКерівник апарату Фонду державного майна України підзвітний і підконтрольний Голові Фонду державного майна України.\nВимоги Кабінету Міністрів України до формування структури апарату центрального органу виконавчої влади не поширюються на Фонд державного майна України."
    },
    {
      "provision_ref": "art7",
      "section": "7",
      "title": "Стаття 7. Голова Фонду державного майна України",
      "content": "1. Фонд державного майна України очолює Голова, який призначається на посаду за поданням Прем’єр-міністра України та звільняється з посади Верховною Радою України.\n2. Порушення вимог Закону України \"Про запобігання загрозам національній безпеці, пов’язаним із надмірним впливом осіб, які мають значну економічну та політичну вагу в суспільному житті (олігархів)\" у частині подання, дотримання строків подання декларації про контакти є підставою для звільнення Голови Фонду державного майна України."
    },
    {
      "provision_ref": "art8",
      "section": "8",
      "title": "Стаття 8. Заступники Голови Фонду державного майна України",
      "content": "1. Голова Фонду державного майна України має заступників, у тому числі першого, які здійснюють визначені Головою Фонду державного майна України обов’язки.\n2. Заступники Голови Фонду державного майна України, у тому числі перший, призначаються на посаду та звільняються з посади Головою Фонду державного майна України.\nПорушення вимог Закону України \"Про запобігання загрозам національній безпеці, пов’язаним із надмірним впливом осіб, які мають значну економічну та політичну вагу в суспільному житті (олігархів)\" у частині подання, дотримання строків подання декларації про контакти є підставою для звільнення заступників, у тому числі першого, Голови Фонду державного майна України.\nПосади Голови Фонду державного майна України, його першого заступника та заступників належать до політичних посад, на які не поширюється законодавство про працю та про державну службу.\n3. У разі відсутності Голови Фонду державного майна України чи неможливості здійснювати ним свої повноваження з інших причин його обов'язки виконує один із заступників відповідно до встановленого Головою Фонду державного майна України розподілу обов'язків."
    },
    {
      "provision_ref": "art9",
      "section": "9",
      "title": "Стаття 9. Нормативно-правові акти Фонду державного майна України",
      "content": "1. Фонд державного майна України у межах своїх повноважень, на основі та на виконання Конституції та законів України, актів Президента України і Кабінету Міністрів України видає накази, що підписує Голова Фонду державного майна України.\n2. Накази Фонду державного майна України, видані у межах його повноважень, є обов'язковими для виконання центральними органами виконавчої влади, підприємствами, установами, організаціями всіх форм власності та громадянами.\n3. Накази Фонду державного майна України нормативно-правового змісту підлягають державній реєстрації Міністерством юстиції України та включаються до Єдиного державного реєстру нормативно-правових актів.\n4. Накази Фонду державного майна України, що є нормативно-правовими актами і пройшли державну реєстрацію, набирають чинності з дня офіційного опублікування, якщо інше не передбачено самими актами, але не раніше дня офіційного опублікування.\n5. Усі накази Фонду державного майна України оприлюднюються державною мовою на офіційному веб-сайті Фонду державного майна України.\n6. Накази Фонду державного майна України або їх окремі частини можуть бути оскаржені фізичними та юридичними особами до адміністративного суду в порядку, встановленому законом.\n7. Накази Фонду державного майна України можуть бути скасовані Кабінетом Міністрів України повністю чи в окремій частині.\n8. Скасування наказу Фонду державного майна України Кабінетом Міністрів України має наслідком припинення вчинення будь-якими органами, особами дій, спрямованих на виконання скасованого наказу Фонду державного майна України, здійснення повноважень, визначених таким наказом."
    },
    {
      "provision_ref": "art10",
      "section": "10",
      "title": "Стаття 10. Забезпечення Фонду державного майна України інформаційними матеріалами",
      "content": "1. Фонд державного майна України для виконання покладених на нього завдань має право в установленому порядку:\nодержувати інформацію, документи і матеріали від державних органів та органів місцевого самоврядування, підприємств, установ, організацій усіх форм власності та їх посадових осіб;\nкористуватися відповідними інформаційними базами даних державних органів, державними, у тому числі урядовими, системами зв'язку і комунікацій, мережами спеціального зв'язку та іншими технічними засобами."
    },
    {
      "provision_ref": "art11",
      "section": "11",
      "title": "Стаття 11. Порядок використання та поширення інформації",
      "content": "1. Працівники державних органів приватизації та особи, які залучаються цими органами до роботи, у процесі здійснення своїх функцій і повноважень, передбачених цим та іншими законами, які використовують, поширюють та володіють інформацією, порядок використання, поширення і зберігання якої передбачений законодавством, за порушення вимог законодавства про інформацію, а також за оприлюднення та подання до органів виконавчої влади недостовірної інформації несуть відповідальність відповідно до закону."
    },
    {
      "provision_ref": "art12",
      "section": "12",
      "title": "Стаття 12. Відповідальність працівників Фонду державного майна України, регіональних відділень (представництв)",
      "content": "1. Працівники Фонду державного майна України, регіональних відділень (представництв) за невиконання або неналежне виконання посадових обов'язків несуть кримінальну, адміністративну, дисциплінарну та цивільно-правову відповідальність відповідно до закону."
    },
    {
      "provision_ref": "art13",
      "section": "13",
      "title": "Стаття 13. Гарантії здійснення повноважень Фонду державного майна України",
      "content": "1. Втручання центральних і місцевих органів виконавчої влади, органів місцевого самоврядування, їх посадових осіб, об'єднань громадян та представників у діяльність Фонду державного майна України забороняється, крім випадків, передбачених законом.\n2. Вплив у будь-якій формі на працівників Фонду державного майна України з метою перешкоджання виконанню ними службових обов'язків або прийняття неправомірного рішення тягне за собою відповідальність згідно із законом."
    },
    {
      "provision_ref": "art14",
      "section": "14",
      "title": "Стаття 14. Фінансування та матеріально-технічне забезп е чення діяльності органів Фонду державного майна України",
      "content": "1. Фінансування та матеріально-технічне забезпечення Фонду державного майна України здійснюються за рахунок коштів Державного бюджету України."
    },
    {
      "provision_ref": "art15",
      "section": "15",
      "title": "Стаття 15. Умови оплати праці, матеріального та побутового забезпечення працівників Фонду державного майна України, у тому числі державних службовців",
      "content": "1. Умови оплати праці працівників Фонду державного майна України, у тому числі державних службовців, їх матеріального і побутового забезпечення визначаються законами України та актами Кабінету Міністрів України."
    },
    {
      "provision_ref": "art16",
      "section": "16",
      "title": "Стаття 16. Взаємодія Фонду державного майна України з Верховною Радою України, органами виконавчої влади, допоміжними органами і службами, утвореними Президентом України, а також з органами місцевого самоврядування, відповідними органами іноземних держав і міжнародних організацій, підприємствами, установами та організаціями",
      "content": "1. Фонд державного майна України у процесі виконання покладених на нього завдань взаємодіє в установленому цим та іншими законами України порядку з Верховною Радою України, органами виконавчої влади, допоміжними органами і службами, утвореними Президентом України, а також з органами місцевого самоврядування, відповідними органами іноземних держав і міжнародних організацій, підприємствами, установами та організаціями.\n1. Цей Закон набирає чинності з дня його опублікування.\n1 -1 . Установити, що положення цього Закону не застосовуються до продажу пакетів акцій банків відповідно до Закону України \"Про особливості продажу пакетів акцій, що належать державі у статутному капіталі банків\".\n1 -2 . Установити, що положення цього Закону не застосовуються до продажу пакетів акцій Експортно-кредитного агентства відповідно до Закону України \"Про фінансові механізми стимулювання експортної діяльності\".\nУстановити, що дія цього Закону не поширюється на відчуження частки, що належить державі у статутному капіталі Національної установи розвитку, та на набуття юридичними особами частки у статутному капіталі Національної установи розвитку внаслідок збільшення її статутного капіталу за рахунок вкладів (додаткових вкладів) таких юридичних осіб відповідно до Закону України \"Про Національну установу розвитку\".\n2. До приведення законодавства України у відповідність із цим Законом акти законодавства України застосовуються в частині, що не суперечить цьому Закону.\n3. Визнати такими, що втратили чинність:\nПостанову Верховної Ради України \"Про Тимчасове положення про Фонд державного майна України\" (Відомості Верховної Ради України, 1992 р., N 39, ст. 581);\nПостанову Верховної Ради України \"Про забезпечення діяльності Фонду державного майна України\" (Відомості Верховної Ради України, 1997 р., N 22, ст. 161);\nПостанову Верховної Ради України \"Про деякі питання діяльності Фонду державного майна України\" (Відомості Верховної Ради України, 1997 р., N 26, ст. 179).\n4. Кабінету Міністрів України у тримісячний строк з дня набрання чинності цим Законом:\nпривести свої нормативно-правові акти у відповідність із цим Законом;\nзабезпечити приведення органами виконавчої влади їх нормативно-правових актів у відповідність із цим Законом.\nВ.ЯНУКОВИЧ"
    }
  ],
  "definitions": []
}