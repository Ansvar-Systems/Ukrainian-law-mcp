{
  "id": "ua-law-3674-17",
  "type": "statute",
  "title": "Про судовий збір",
  "title_en": "",
  "short_name": "3674-17",
  "status": "in_force",
  "issued_date": "2011-07-08",
  "url": "https://zakon.rada.gov.ua/laws/show/3674-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Поняття судового збору",
      "content": "1. Судовий збір - збір, що справляється на всій території України за подання заяв, скарг до суду, за видачу судами документів, а також у разі ухвалення окремих судових рішень, передбачених цим Законом. Судовий збір включається до складу судових витрат.\n2. Зміни до цього Закону можуть вноситися виключно законами про внесення змін до Закону України \"Про судовий збір\" та/або до адміністративного процесуального законодавства України, та/або до господарського процесуального законодавства України, та/або до цивільного процесуального законодавства України."
    },
    {
      "provision_ref": "art2",
      "section": "2",
      "title": "Стаття 2. Платники судового збору",
      "content": "1. Платники судового збору - громадяни України, іноземці, особи без громадянства, підприємства, установи, організації, інші юридичні особи (у тому числі іноземні) та фізичні особи - підприємці, які звертаються до суду чи стосовно яких ухвалене судове рішення, передбачене цим Законом."
    },
    {
      "provision_ref": "art3",
      "section": "3",
      "title": "Стаття 3. Об'єкти справляння судового збору",
      "content": "1. Судовий збір справляється:\nза подання до суду позовної заяви та іншої заяви, передбаченої процесуальним законодавством та Кодексом України з процедур банкрутства ;\nза подання до суду апеляційної і касаційної скарг на судові рішення, заяви про перегляд судового рішення у зв’язку з нововиявленими обставинами, заяви про скасування рішення третейського суду, заяви про видачу виконавчого документа на примусове виконання рішення третейського суду та заяви про перегляд судових рішень Верховним Судом;\nза видачу судами документів;\nу разі ухвалення судового рішення, передбаченого цим Законом.\n2. Судовий збір не справляється за подання:\n1) заяви про перегляд Верховним Судом судового рішення у разі встановлення міжнародною судовою установою, юрисдикція якої визнана Україною, порушення Україною міжнародних зобов’язань при вирішенні справи судом;\n2) заяви про зміну чи встановлення способу, порядку і строку виконання судового рішення;\n3) заяви про поворот виконання судового рішення;\n4) заяви про винесення додаткового судового рішення;\n5) заяви про розірвання шлюбу з особою, визнаною в установленому законом порядку безвісно відсутньою;\n6) заяви про встановлення факту каліцтва, якщо це необхідно для призначення пенсії або одержання допомоги за загальнообов’язковим державним соціальним страхуванням;\n7) заяви про встановлення факту смерті особи, яка пропала безвісти за обставин, що загрожували їй смертю або дають підстави вважати її загиблою від певного нещасного випадку внаслідок надзвичайних ситуацій техногенного та природного характеру;\n8) заяви про надання особі психіатричної допомоги в примусовому порядку;\n9) заяви про обов’язкову госпіталізацію до протитуберкульозного закладу;\n10) заяви про видачу обмежувального припису;\n11) позовної заяви про відшкодування шкоди, заподіяної особі незаконними рішеннями, діями чи бездіяльністю органу державної влади, органу влади Автономної Республіки Крим або органу місцевого самоврядування, їх посадовою або службовою особою, а так само незаконними рішеннями, діями чи бездіяльністю органів, що здійснюють оперативно-розшукову діяльність, органів досудового розслідування, прокуратури або суду;\n12) заяви, апеляційної та касаційної скарг про захист прав малолітніх чи неповнолітніх осіб;\n13) клопотання про визнання і виконання рішення іноземного суду відповідно до міжнародного договору України, згоду на обов’язковість якого надано Верховною Радою України та яким не передбачено плату під час звернення до суду, подання апеляційної та касаційної скарг у таких справах;\n14) заяви про встановлення факту смерті особи, яка загинула або пропала безвісти в районах проведення воєнних дій або антитерористичних операцій та здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях;\n15) позовної заяви у справах про визнання необґрунтованими активів та їх стягнення в дохід держави;\n16) позовної заяви, апеляційної скарги у справах про тимчасове обмеження права громадян України на виїзд за межі території України;\n17) позовної заяви, апеляційної скарги у справах про заборону політичної партії, анулювання реєстраційного свідоцтва політичної партії;\n18) позовних заяв та заяв Національної ради України з питань телебачення і радіомовлення у період дії воєнного стану в Україні або окремих її місцевостях;\n19) апеляційної та касаційної скарг на ухвалу суду, постановлену за результатами розгляду скарги на рішення, дії чи бездіяльність державного виконавця або іншої посадової особи органу державної виконавчої служби, або приватного виконавця під час виконання судового рішення."
    },
    {
      "provision_ref": "art4",
      "section": "4",
      "title": "Стаття 4. Розміри ставок судового збору",
      "content": "1. Судовий збір справляється у відповідному розмірі від прожиткового мінімуму для працездатних осіб, встановленого законом на 1 січня календарного року, в якому відповідна заява або скарга подається до суду, - у відсотковому співвідношенні до ціни позову та у фіксованому розмірі.\n2. Ставки судового збору встановлюються у таких розмірах:\nНайменування документа і дії, за яку справляється судовий збір, та платника судового збору\nСтавка судового збору\n1. За подання до суду:\n1) позовної заяви майнового характеру, яка подана:\nюридичною особою\n1,5 відсотка ціни позову, але не менше 1 розміру прожиткового мінімуму для працездатних осіб і не більше 350 розмірів прожиткового мінімуму для працездатних осіб\nфізичною особою або фізичною особою - підприємцем\n1 відсоток ціни позову, але не менше 0,4 розміру прожиткового мінімуму для працездатних осіб та не більше 5 розмірів прожиткового мінімуму для працездатних осіб\n2) позовної заяви немайнового характеру, яка подана:\nюридичною особою або фізичною особою - підприємцем\n1 розмір прожиткового мінімуму для працездатних осіб\nфізичною особою\n0,4 розміру прожиткового мінімуму для працездатних осіб\n3) позовної заяви:\nпро розірвання шлюбу\n0,4 розміру прожиткового мінімуму для працездатних осіб\nпро поділ майна при розірванні шлюбу\n1 відсоток ціни позову, але не менше 0,4 розміру прожиткового мінімуму для працездатних осіб та не більше 3 розмірів прожиткового мінімуму для працездатних осіб\n4) заяви у справах окремого провадження; заяви про забезпечення доказів або позову; заяви про перегляд заочного рішення; заяви про скасування рішення третейського суду (міжнародного комерційного арбітражу); заяви про видачу виконавчого документа на примусове виконання рішення третейського суду (міжнародного комерційного арбітражу); заяви про видачу виконавчого документа на підставі рішення іноземного суду; заяви про роз’яснення судового рішення, які подано; заяви про сприяння третейському суду (міжнародному комерційному арбітражу) в отриманні доказів:\nюридичною особою або фізичною особою - підприємцем\n0,5 розміру прожиткового мінімуму для працездатних осіб\nфізичною особою\n0,2 розміру прожиткового мінімуму для працездатних осіб\n4 -1 ) заяви про видачу судового наказу\n0,1 розміру прожиткового мінімуму для працездатних осіб\n4 -2 ) заяви про скасування судового наказу\n0,05 розміру прожиткового мінімуму для працездатних осіб\n4 -3 ) заяви про скасування тимчасового обмеження фізичної особи у праві виїзду за межі України\n0,2 розміру прожиткового мінімуму для працездатних осіб\n5) позовної заяви про захист честі та гідності фізичної особи, ділової репутації фізичної або юридичної особи, а саме:\nпозовної заяви немайнового характеру\n0,4 розміру прожиткового мінімуму для працездатних осіб\nпозовної заяви про відшкодування моральної шкоди\n1,5 відсотка ціни позову, але не менше 1 розміру прожиткового мінімуму для працездатних осіб\n6) апеляційної скарги на рішення суду; заяви про приєднання до апеляційної скарги на рішення суду; апеляційної скарги на судовий наказ, заяви про перегляд судового рішення у зв’язку з нововиявленими обставинами, яка подана:\nюридичною особою\n150 відсотків ставки, що підлягала сплаті при поданні позовної заяви, іншої заяви і скарги від розміру оспорюваної суми\nфізичною особою або фізичною особою - підприємцем\n150 відсотків ставки, що підлягала сплаті при поданні позовної заяви, іншої заяви і скарги від розміру оспорюваної суми, але не більше 8 розмірів прожиткового мінімуму для працездатних осіб за позовними заявами майнового характеру, а у справах, в яких предметом позову є захист соціальних, трудових, сімейних, житлових прав (крім права власності на майно), відшкодування шкоди здоров’ю (крім моральної шкоди), - не більше 3 розмірів прожиткового мінімуму для працездатних осіб\n7) касаційної скарги на рішення суду; заяви про приєднання до касаційної скарги на рішення суду, яка подана:\nюридичною особою\n200 відсотків ставки, що підлягала сплаті при поданні позовної заяви, іншої заяви і скарги від розміру оспорюваної суми\nфізичною особою або фізичною особою - підприємцем\n200 відсотків ставки, що підлягала сплаті при поданні позовної заяви, іншої заяви і скарги від розміру оспорюваної суми, але не більше 10 розмірів прожиткового мінімуму для працездатних осіб за позовними заявами майнового характеру, а у справах, в яких предметом позову є захист соціальних, трудових, сімейних, житлових прав (крім права власності на майно), відшкодування шкоди здоров’ю (крім моральної шкоди), - не більше 5 розмірів прожиткового мінімуму для працездатних осіб\n9) апеляційної і касаційної скарг на ухвалу суду; заяви про приєднання до апеляційної чи касаційної скарги на ухвалу суду:\nюридичною особою або фізичною особою - підприємцем\n1 розмір прожиткового мінімуму для працездатних осіб\nфізичною особою\n0,2 розміру прожиткового мінімуму для працездатних осіб\n2. За подання до господарського суду:\n1) позовної заяви майнового характеру\n1,5 відсотка ціни позову, але не менше 1 розміру прожиткового мінімуму для працездатних осіб і не більше 350 розмірів прожиткового мінімуму для працездатних осіб\n2) позовної заяви немайнового характеру\n1 розмір прожиткового мінімуму для працездатних осіб\n3) заяви про видачу судового наказу\n0,1 розміру прожиткового мінімуму для працездатних осіб\n4) заяви про скасування судового наказу\n0,05 розміру прожиткового мінімуму для працездатних осіб\n5) заяви про забезпечення доказів або позову; заяви про видачу виконавчого документа на підставі рішення іноземного суду; заяви про скасування рішення третейського суду; заяви про видачу виконавчого документа на примусове виконання рішення третейського суду; заяви про роз’яснення судового рішення\n0,5 розміру прожиткового мінімуму для працездатних осіб\n6) апеляційної скарги на рішення суду; заяви про перегляд судового рішення у зв’язку з нововиявленими обставинами\n150 відсотків ставки, що підлягала сплаті при поданні позовної заяви, іншої заяви і скарги від розміру оспорюваної суми\n7) касаційної скарги на рішення суду\n200 відсотків ставки, що підлягала сплаті при поданні позовної заяви, іншої заяви і скарги від розміру оспорюваної суми\n8) апеляційної і касаційної скарги на ухвалу суду; заяви про приєднання до апеляційної чи касаційної скарги на ухвалу суду\n1 розмір прожиткового мінімуму для працездатних осіб\n9) заяви про відкриття процедури превентивної реструктуризації\n2 розміри прожиткового мінімуму для працездатних осіб\n10) апеляційної скарги на ухвалу суду в процедурі превентивної реструктуризації\n150 відсотків ставки, що підлягала сплаті при поданні заяви\n11) касаційної скарги на ухвалу суду про затвердження / про відмову у затвердженні плану превентивної реструктуризації; про закриття процедури превентивної реструктуризації\n200 відсотків ставки, що підлягала сплаті при поданні заяви\n2 -1 . За подання до господарського суду у справі про банкрутство (неплатоспроможність):\n1) заяви кредитора про відкриття провадження у справі про банкрутство\n10 розмірів прожиткового мінімуму для працездатних осіб\n2) заяви кредиторів, які звертаються з грошовими вимогами до боржника після офіційного оприлюднення оголошення про відкриття провадження у справі про банкрутство (неплатоспроможність), а також після офіційного оприлюднення повідомлення про визнання боржника банкрутом\n2 розміри прожиткового мінімуму для працездатних осіб\n3) позовної заяви майнового характеру в межах справи про банкрутство (неплатоспроможність)\n1,5 відсотка ціни позову, але не менше 1 розміру прожиткового мінімуму для працездатних осіб і не більше 350 розмірів прожиткового мінімуму для працездатних осіб\n4) позовної заяви немайнового характеру в межах справи про банкрутство (неплатоспроможність)\n1 розмір прожиткового мінімуму для працездатних осіб\n5) заяви про покладення солідарної відповідальності на органи управління боржника; заяви ліквідатора, кредитора про субсидіарну відповідальність за доведення до банкрутства\n2 розміри прожиткового мінімуму для працездатних осіб\n6) апеляційної скарги на ухвалу суду про відкриття провадження у справі про банкрутство (неплатоспроможність); про результати розгляду грошових вимог кредиторів; рішення суду в межах справи про банкрутство (неплатоспроможність)\n150 відсотків ставки, що підлягала сплаті при поданні позовної заяви, іншої заяви і скарги від розміру оспорюваної суми\n7) апеляційної і касаційної скарги на ухвалу суду у справі про банкрутство (неплатоспроможність)\n1 розмір прожиткового мінімуму для працездатних осіб\n8) апеляційної і касаційної скарги на постанову суду про визнання боржника банкрутом і відкриття ліквідаційної процедури (погашення боргів боржника)\n2 розміри прожиткового мінімуму для працездатних осіб\n9) касаційної скарги на ухвали суду про відкриття провадження у справі про банкрутство (неплатоспроможність);\n\nпро результати розгляду грошових вимог кредиторів; рішення суду в межах справи про банкрутство (неплатоспроможність)\n200 відсотків ставки, що підлягала сплаті при поданні позовної заяви, іншої заяви і скарги від розміру оспорюваної суми\n3. За подання до адміністративного суду:\n1) адміністративного позову:\nмайнового характеру, який подано:\nсуб’єктом владних повноважень, юридичною особою\n1,5 відсотка ціни позову, але не менше 1 розміру прожиткового мінімуму для працездатних осіб і не більше 10 розмірів прожиткового мінімуму для працездатних осіб\nфізичною особою або фізичною особою - підприємцем\n1 відсоток ціни позову, але не менше 0,4 розміру прожиткового мінімуму для працездатних осіб та не більше 5 розмірів прожиткового мінімуму для працездатних осіб\nнемайнового характеру, який подано:\nсуб’єктом владних повноважень, юридичною особою або фізичною особою - підприємцем\n1 розмір прожиткового мінімуму для працездатних осіб\nфізичною особою\n0,4 розміру прожиткового мінімуму для працездатних осіб\n2) апеляційної скарги на рішення суду, заяви про приєднання до апеляційної скарги на рішення суду, заяви про перегляд судового рішення у зв’язку з нововиявленими обставинами\n150 відсотків ставки, що підлягала сплаті при поданні позовної заяви, іншої заяви і скарги, але не більше 15 розмірів прожиткового мінімуму для працездатних осіб\n3) касаційної скарги на рішення суду, заяви про приєднання до касаційної скарги на рішення суду\n200 відсотків ставки, що підлягала сплаті при поданні позовної заяви, але не більше 20 розмірів прожиткового мінімуму для працездатних осіб\n5) апеляційної і касаційної скарги на ухвалу суду; заяви про приєднання до апеляційної чи касаційної скарги на ухвалу суду\n1 розмір прожиткового мінімуму для працездатних осіб\n6) заяви про забезпечення доказів або позову, заяви про видачу виконавчого документа на підставі рішення іноземного суду, заяви про зміну чи встановлення способу, порядку і строку виконання судового рішення\n0,3 розміру прожиткового мінімуму для працездатних осіб\n4. За видачу судами документів:\n1) за повторну видачу копії судового рішення\n0,003 розміру прожиткового мінімуму для працездатних осіб за кожний аркуш паперу\n4) за видачу в електронному вигляді копії технічного запису судового засідання\n0,03 розміру прожиткового мінімуму для працездатних осіб\n5) за виготовлення копії судового рішення у разі, якщо особа, яка не бере (не брала) участі у справі, якщо судове рішення безпосередньо стосується її прав, свобод, інтересів чи обов’язків, звертається до апарату відповідного суду з письмовою заявою про виготовлення такої копії згідно із Законом України \"Про доступ до судових рішень\"\n0,003 розміру прожиткового мінімуму для працездатних осіб за кожний аркуш копії\n6) за виготовлення копій документів, долучених до справи\n0,003 розміру прожиткового мінімуму для працездатних осіб за кожний аркуш копії\n5. У разі ухвалення судом постанови про накладення адміністративного стягнення\n0,2 розміру прожиткового мінімуму для працездатних осіб\n3. При поданні до суду процесуальних документів, передбачених частиною другою цієї статті, в електронній формі - застосовується коефіцієнт 0,8 для пониження відповідного розміру ставки судового збору."
    },
    {
      "provision_ref": "art5",
      "section": "5",
      "title": "Стаття 5. Пільги щодо сплати судового збору",
      "content": "1. Від сплати судового збору під час розгляду справи в усіх судових інстанціях звільняються:\n1) позивачі - у справах про стягнення заробітної плати та поновлення на роботі;\n2) позивачі - у справах про відшкодування шкоди, заподіяної каліцтвом або іншим ушкодженням здоров’я, а також смертю фізичної особи;\n3) позивачі - у справах про стягнення аліментів, збільшення їх розміру, оплату додаткових витрат на дитину, стягнення неустойки (пені) за прострочення сплати аліментів, індексацію аліментів чи зміну способу їх стягнення, а також заявники у разі подання заяви щодо видачі судового наказу про стягнення аліментів;\n4) позивачі - у справах щодо спорів, пов’язаних з виплатою компенсації, поверненням майна, або у справах щодо спорів, пов’язаних з відшкодуванням його вартості громадянам, реабілітованим відповідно до Закону України \"Про реабілітацію жертв політичних репресій на Україні\";\n5) особи, які страждають на психічні розлади, та їх представники - у справах щодо спорів, пов’язаних з розглядом питань стосовно захисту прав і законних інтересів особи під час надання психіатричної допомоги;\n6) позивачі - у справах про відшкодування матеріальних збитків, завданих внаслідок вчинення кримінального правопорушення;\n7) громадяни, які у випадках, передбачених законодавством, звернулися із заявами до суду щодо захисту прав та інтересів інших осіб;\n8) особи з інвалідністю внаслідок Другої світової війни та сім’ї воїнів (партизанів), які загинули чи пропали безвісти, і прирівняні до них у встановленому порядку особи;\n9) особи з інвалідністю I та II груп, законні представники дітей з інвалідністю і недієздатних осіб з інвалідністю;\n10) позивачі - громадяни, віднесені до 1 та 2 категорій постраждалих внаслідок Чорнобильської катастрофи;\n11) виборці - у справах про уточнення списку виборців;\n12) військовослужбовці, військовозобов’язані та резервісти, які призвані на навчальні (або перевірочні) та спеціальні збори, - у справах, пов’язаних з виконанням військового обов’язку, а також під час виконання службових обов’язків;\n13) учасники бойових дій, постраждалі учасники Революції Гідності, Герої України - у справах, пов’язаних з порушенням їхніх прав;\n14) позивачі - у справах у порядку, визначеному статтею 12 Закону України \"Про біженців та осіб, які потребують додаткового або тимчасового захисту\";\n15) фізичні особи (крім суб’єктів підприємницької діяльності) - кредитори, які звертаються з грошовими вимогами до боржника щодо виплати заборгованості із заробітної плати, зобов’язань внаслідок заподіяння шкоди життю та здоров’ю громадян, виплати авторської винагороди та аліментів, - після офіційного оприлюднення оголошення про відкриття провадження у справі про банкрутство (неплатоспроможність), а також після офіційного оприлюднення повідомлення про визнання боржника банкрутом;\n15 -1 ) органи місцевого самоврядування - за подання заяви про визнання спадщини відумерлою;\n16) позивачі - за подання позовів щодо спорів, пов’язаних з наданням статусу учасника бойових дій відповідно до пунктів 19-21 частини першої статті 6 Закону України \"Про статус ветеранів війни, гарантії їх соціального захисту\";\n17) засуджені до покарання у виді довічного позбавлення волі, позбавлення волі на певний строк та до покарань, не пов’язаних з позбавленням волі, а також особи, взяті під варту, - у справах, пов’язаних із питаннями, які вирішуються судом під час виконання вироку відповідно до статті 537 Кримінального процесуального кодексу України, у разі відсутності на їхніх особових рахунках коштів, достатніх для сплати судового збору.\n20) центральний орган виконавчої влади, що реалізує державну політику з питань нагляду та контролю за додержанням законодавства про працю, його територіальні органи;\n21) заявники - у справах за заявами про встановлення фактів, що мають юридичне значення, поданих у зв’язку із збройною агресією, збройним конфліктом, тимчасовою окупацією території України, надзвичайними ситуаціями природного чи техногенного характеру, що призвели до вимушеного переселення з тимчасово окупованих територій України, загибелі, поранення, перебування в полоні, незаконного позбавлення волі або викрадення, втрати документів, необхідних для отримання компенсації за пошкоджені та знищені об’єкти нерухомого майна внаслідок бойових дій, терористичних актів, диверсій, спричинених збройною агресією Російської Федерації проти України, а також порушення права власності на рухоме та/або нерухоме майно;\n22) позивачі - у справах за позовами до держави-агресора Російської Федерації про відшкодування завданої майнової та/або моральної шкоди у зв’язку з тимчасовою окупацією території України, збройною агресією, збройним конфліктом, що призвели до вимушеного переселення з тимчасово окупованих територій України, загибелі, поранення, перебування в полоні, незаконного позбавлення волі або викрадення, а також порушення права власності на рухоме та/або нерухоме майно;\n23) позивачі - за подання позовів щодо оскарження рішень Національної комісії з реабілітації у правовідносинах, що виникли на підставі Закону України \"Про реабілітацію жертв репресій комуністичного тоталітарного режиму 1917-1991 років\";\n24) Фонд гарантування вкладів фізичних осіб - за подання позовів, предметом яких є відшкодування шкоди (збитків), у порядку, визначеному статтею 52 Закону України \"Про систему гарантування вкладів фізичних осіб\";\n25) центральний орган виконавчої влади, що забезпечує реалізацію державної політики у сфері стягнення в дохід держави активів осіб, щодо яких застосовано санкції, - у справах про застосування санкції, передбаченої пунктом 1 -1 частини першої статті 4 Закону України \"Про санкції\";\n26) Національна рада України з питань телебачення і радіомовлення на час дії воєнного стану - за подання позовів, предметом яких є стягнення штрафу;\n27) центральний орган виконавчої влади, що реалізує державну податкову політику, його територіальні органи - в частині стягнення сум податкового боргу, заборгованості зі сплати єдиного внеску на загальнообов’язкове державне соціальне страхування;\n28) позивачі – за подання позовів щодо стягнення штрафів за правопорушення у галузі цивільної авіації, вчинені суб’єктами авіаційної діяльності на тимчасово окупованій території.\n2. Особа, позбавлена звання Герой України, втрачає право на пільгу щодо сплати судового збору, передбачену пунктом 13 частини першої цієї статті."
    },
    {
      "provision_ref": "art6",
      "section": "6",
      "title": "Стаття 6. Порядок сплати судового збору",
      "content": "1. Судовий збір перераховується у безготівковій або готівковій формі, у тому числі з використанням електронного платіжного засобу або за допомогою платіжних пристроїв, в тому числі з використанням платіжних систем через мережу Інтернет у режимі реального часу.\nЗа подання до суду процесуальних документів в електронній формі судовий збір може бути сплачено за допомогою Єдиної судової інформаційно-телекомунікаційної системи та з використанням платіжних систем через мережу Інтернет у режимі реального часу.\nСплата судового збору за допомогою електронного платіжного засобу оформляється квитанцією платіжного термінала, чеком банкомата, сліпом або іншими документами за операціями з використанням електронних платіжних засобів у паперовій або електронній формі.\nСплата судового збору за допомогою платіжного пристрою оформляється за допомогою касового документа (квитанції, чека тощо), який містить усі обов’язкові реквізити касового документа.\nЗа подання нерезидентами позовів, ціна яких визначається в іноземній валюті, судовий збір може сплачуватися нерезидентами в іноземній валюті з урахуванням офіційного курсу гривні до іноземної валюти, встановленого Національним банком України на день сплати.\nЗа подання позовів, ціна яких визначається в іноземній валюті, судовий збір сплачується у гривнях з урахуванням офіційного курсу гривні до іноземної валюти, встановленого Національним банком України на день сплати.\n2. У разі якщо судовий збір сплачується за подання позовної заяви до суду в розмірі, визначеному з урахуванням ціни позову, а встановлена при цьому позивачем ціна позову не відповідає дійсній вартості спірного майна або якщо на день подання позову неможливо встановити точну його ціну, розмір судового збору попередньо визначає суд з подальшою сплатою недоплаченої суми або з поверненням суми переплати судового збору відповідно до ціни позову, встановленої судом у процесі розгляду справи.\nУ разі якщо розмір позовних вимог збільшено або пред'явлено нові позовні вимоги, недоплачену суму судового збору необхідно сплатити до звернення до суду з відповідною заявою. У разі зменшення розміру позовних вимог питання щодо повернення суми судового збору вирішується відповідно до статті 7 цього Закону.\n3. За подання позовної заяви, що має одночасно майновий і немайновий характер, судовий збір сплачується за ставками, встановленими для позовних заяв майнового та немайнового характеру.\nУ разі коли в позовній заяві об’єднано дві і більше вимог немайнового характеру, судовий збір сплачується за кожну вимогу немайнового характеру.\nЗа подання позовної заяви про розірвання шлюбу з одночасним поділом майна судовий збір справляється за розірвання шлюбу і за поділ майна.\n4. Якщо скаргу (заяву) подано про перегляд судового рішення в частині позовних вимог (сум, що підлягають стягненню за судовим рішенням), судовий збір за подання скарги (заяви) вираховується та сплачується лише щодо перегляду судового рішення в частині таких позовних вимог (оспорюваних сум).\n5. За повторно подані позови, що раніше були залишені без розгляду, судовий збір сплачується на загальних підставах.\n6. За подання зустрічних позовних заяв, а також заяв про вступ у справу третіх осіб із самостійними позовними вимогами судовий збір справляється на загальних підставах.\nУ разі вибуття із справи позивача судовий збір сплачується його правонаступником, якщо збір не був сплачений.\nУ разі роз'єднання судом позовних вимог судовий збір, сплачений за подання позову, не повертається і перерахунок не здійснюється. Після роз'єднання судом позовних вимог судовий збір повторно не сплачується.\n7. У разі якщо позов подається одночасно кількома позивачами до одного або кількох відповідачів, судовий збір обчислюється з урахуванням загальної суми позову і сплачується кожним позивачем пропорційно долі поданих кожним з них вимог окремим платіжним документом.\nУ разі коли позов немайнового характеру подається одночасно кількома позивачами до одного або кількох відповідачів, судовий збір сплачується кожним позивачем окремим платіжним документом у розмірах, установлених статтею 4 цього Закону за подання позову немайнового характеру.\nСудовий збір справляється з урахуванням загальної суми позову також у разі:\nподання позову одним позивачем до кількох відповідачів;\nоб'єднання суддею в одне провадження кількох однорідних позовних вимог.\n8. Розподіл судового збору між сторонами та перевірка повноти сплати судового збору здійснюються відповідно до процесуального законодавства."
    },
    {
      "provision_ref": "art7",
      "section": "7",
      "title": "Стаття 7. Повернення судового збору",
      "content": "1. Сплачена сума судового збору повертається за клопотанням особи, яка його сплатила за ухвалою суду в разі:\n1) зменшення розміру позовних вимог або внесення судового збору в більшому розмірі, ніж встановлено законом;\n2) повернення заяви або скарги;\n3) відмови у відкритті провадження у справі в суді першої інстанції, апеляційного та касаційного провадження у справі;\n4) залишення заяви або скарги без розгляду (крім випадків, якщо такі заяви або скарги залишені без розгляду у зв’язку з повторним неприбуттям або залишенням позивачем судового засідання без поважних причин та неподання заяви про розгляд справи за його відсутності, або неподання позивачем витребуваних судом матеріалів, або за його заявою (клопотанням);\n5) закриття (припинення) провадження у справі (крім випадків, якщо провадження у справі закрито у зв’язку з відмовою позивача від позову і така відмова визнана судом), у тому числі в апеляційній та касаційній інстанціях.\n2. У випадках, установлених пунктом 1 частини першої цієї статті, судовий збір повертається в розмірі переплаченої суми; в інших випадках, установлених частиною першою цієї статті, - повністю.\n3. У разі укладення мирової угоди до прийняття рішення у справі судом першої інстанції, відмови позивача від позову, визнання позову відповідачем до початку розгляду справи по суті суд у відповідній ухвалі чи рішенні у порядку, встановленому законом, вирішує питання про повернення позивачу з державного бюджету 50 відсотків судового збору, сплаченого при поданні позову, а в разі якщо домовленості про укладення мирової угоди, відмову позивача від позову або визнання позову відповідачем досягнуто сторонами за результатами проведення медіації - 60 відсотків судового збору, сплаченого при поданні позову.\n4. У разі укладення мирової угоди, відмови від позову, визнання позову відповідачем на стадії перегляду рішення в апеляційному чи касаційному порядку суд у відповідній ухвалі у порядку, встановленому законом, вирішує питання про повернення скаржнику (заявнику) з державного бюджету 50 відсотків судового збору, сплаченого ним при поданні відповідної апеляційної чи касаційної скарги, а в разі якщо домовленості про укладення мирової угоди, відмову позивача від позову або визнання позову відповідачем досягнуто сторонами за результатами проведення медіації - 60 відсотків судового збору, сплаченого при поданні відповідної апеляційної чи касаційної скарги.\n5. Повернення сплаченої суми судового збору здійснюється в порядку, встановленому центральним органом виконавчої влади із забезпечення реалізації державної фінансової політики."
    },
    {
      "provision_ref": "art8",
      "section": "8",
      "title": "Стаття 8. Відстрочення та розстрочення сплати судового збору, зменшення його розміру або звільнення від його сплати",
      "content": "1. Враховуючи майновий стан сторони, суд може своєю ухвалою за її клопотанням відстрочити або розстрочити сплату судового збору на певний строк, але не довше ніж до ухвалення судового рішення у справі, за таких умов:\n1) розмір судового збору перевищує 5 відсотків розміру річного доходу за попередній календарний рік фізичної особи, яка подає позовну заяву, іншу заяву, скаргу, апеляційну чи касаційну скаргу; або\n2) особами, які подають позовну заяву, іншу заяву, скаргу, апеляційну чи касаційну скаргу, є:\nа) військовослужбовці;\nб) батьки, які мають дитину віком до чотирнадцяти років або дитину з інвалідністю, якщо інший з батьків ухиляється від сплати аліментів;\nв) одинокі матері (батьки), які мають дитину віком до чотирнадцяти років або дитину з інвалідністю;\nг) члени малозабезпеченої чи багатодітної сім’ї;\nґ) особа, яка діє в інтересах малолітніх чи неповнолітніх осіб та осіб, які визнані судом недієздатними чи дієздатність яких обмежена; або\n3) предметом позову є захист соціальних, трудових, сімейних, житлових прав, відшкодування шкоди здоров’ю; або\n4) заявником (позивачем) у межах справи про банкрутство (неплатоспроможність) є юридична або фізична особа, у тому числі фізична особа - підприємець, яка перебуває у судових процедурах розпорядження майном, санації або реструктуризації боргів, за клопотанням арбітражного керуючого (розпорядника майна, керуючого санацією, керуючого реструктуризацією) або боржника.\n2. Суд може зменшити розмір судового збору або звільнити від його сплати на підставі, зазначеній у частині першій цієї статті.\n3. При визначенні майнового стану особи для цілей цієї статті суд може враховувати інформацію про розмір доходів за попередній календарний рік, перебування на утриманні непрацездатних членів сім’ї, наявність у власності нерухомого, рухомого майна та/або іншого цінного майна, а також інші обставини, які мають значення для оцінки майнового стану особи."
    },
    {
      "provision_ref": "art9",
      "section": "9",
      "title": "Стаття 9. Зарахування судового збору до Державного бюджету України",
      "content": "1. Судовий збір сплачується за місцем розгляду справи та зараховується до спеціального фонду Державного бюджету України.\n2. Суд перед відкриттям (порушенням) провадження у справі, прийняттям до розгляду заяв (скарг) перевіряє зарахування судового збору до спеціального фонду Державного бюджету України.\n3. Кошти судового збору спрямовуються на забезпечення здійснення судочинства та функціонування органів судової влади, а також на забезпечення архітектурної доступності приміщень судів, доступності інформації, що розміщується в суді, для осіб з інвалідністю та інших маломобільних груп населення."
    },
    {
      "provision_ref": "art10",
      "section": "10",
      "title": "Стаття 10. Прикінцеві та перехідні положення",
      "content": "1. Цей Закон набирає чинності з 1 листопада 2011 року.\n2. Внести зміни до таких законодавчих актів України:\n1) у Господарському процесуальному кодексі України (Відомості Верховної Ради України, 1992 р., № 6, ст. 56):\nу статті 44 :\nслова \"витрат на інформаційно-технічне забезпечення судового процесу\" виключити;\nдоповнити частиною другою такого змісту:\n\"Розмір судового збору, порядок його сплати, повернення і звільнення від сплати встановлюються законом\";\nстатті 45 , 46 , 47 та 47 -1 виключити;\nв абзаці першому частини п'ятої статті 49 слова \"витрати на інформаційно-технічне забезпечення судового процесу\" виключити;\nпункт 3 -1 частини першої статті 57 , пункт 10 частини першої статті 63 виключити;\nстаттю 81 -1 доповнити частиною одинадцятою такого змісту:\n\"Розмір судового збору за роздрукування та видачу в електронному вигляді копії технічного запису судового засідання встановлюється законом\";\nчастину другу статті 111 -19 викласти в такій редакції:\n\"До заяви додається документ про сплату судового збору. За подання і розгляд заяви на підставі, встановленій пунктом 2 статті 111 -16 цього Кодексу, судовий збір не сплачується\";\nстаттю 120 доповнити частиною четвертою такого змісту:\n\"За видачу стягувачу дубліката судового наказу справляється судовий збір у розмірі, встановленому законом\";\nу статті 122 -2 :\nпункт 4 частини четвертої викласти в такій редакції:\n\"4) документ, що підтверджує сплату судового збору\";\nу частині п'ятій слова \"державного мита чи неоплати витрат на інформаційно-технічне забезпечення розгляду справи\" замінити словами \"судового збору\";\nу статті 122 -8 :\nпункт 3 частини четвертої викласти в такій редакції:\n\"3) документ, що підтверджує сплату судового збору\";\nу частині п'ятій слова \"державного мита чи неоплати витрат на інформаційно-технічне забезпечення розгляду справи\" замінити словами \"судового збору\";\nу тексті Кодексу слова \"державне мито\" в усіх відмінках замінити словами \"судовий збір\" у відповідному відмінку;\n2) у Цивільному процесуальному кодексі України (Відомості Верховної Ради України, 2004 р., №№ 40-42, ст. 492):\nу статті 79:\nчастину другу викласти в такій редакції:\n\"2. Розмір судового збору, порядок його сплати, повернення і звільнення від сплати встановлюються законом\";\nпункт 1 частини третьої виключити;\nстаттю 81 виключити;\nу частині першій статті 82 слова \"та витрат на інформаційно-технічне забезпечення розгляду справи\" виключити;\nстаттю 83 виключити;\nу частині п'ятій статей 98 і 119 слова \"додаються документи, що підтверджують\" замінити словами \"додається документ, що підтверджує\", а слова \"та оплату витрат на інформаційно-технічне забезпечення розгляду справи\" виключити;\nу статті 99:\nчастину першу викласти в такій редакції:\n\"1. За подання заяви про видачу судового наказу справляється судовий збір у розмірі, встановленому законом\";\nу першому реченні частини другої слова \"та витрат на інформаційно-технічне забезпечення розгляду справи\" виключити;\nу статті 121:\nу частині першій слова \"чи не оплачено витрати на інформаційно-технічне забезпечення розгляду справи\" виключити;\nу першому реченні частини другої слова \"а також оплатить витрати на інформаційно-технічне забезпечення розгляду справи\" виключити;\nчастину першу статті 133 доповнити реченням такого змісту: \"До клопотання про забезпечення доказів додається документ про сплату судового збору\";\nчастину четверту статті 151 доповнити словами \"та документ, що підтверджує сплату судового збору за подання заяви про забезпечення позову\";\nчастину шосту статті 197 викласти в такій редакції:\n\"6. Розмір судового збору за роздрукування та видачу в електронному вигляді копії технічного запису судового засідання встановлюється законом\";\nу пункті 8 частини першої статті 207 слова \"чи не було оплачено витрати на інформаційно-технічне забезпечення розгляду справи\" виключити;\nчастину шосту статті 229 викласти в такій редакції:\n\"6. До заяви про перегляд заочного рішення додається документ про сплату судового збору\";\nу частині другій статей 297 і 327 слова \"чи неоплати витрат на інформаційно-технічне забезпечення розгляду справи\" виключити;\nчастину третю статті 299 викласти в такій редакції:\n\"3. До заяви про приєднання до апеляційної скарги додається документ про сплату судового збору\";\nчастину третю статті 329 викласти в такій редакції:\n\"3. До заяви про приєднання до касаційної скарги додається документ про сплату судового збору\";\nу частині другій статті 358:\nу першому реченні слова \"та витрат на інформаційно-технічне забезпечення розгляду справи\" виключити;\nу другому реченні слова \"та витрати на інформаційно-технічне забезпечення розгляду справи не сплачуються\" замінити словами \"не сплачується\";\nчастину третю статті 364 викласти в такій редакції:\n\"3. До заяви додаються її копії відповідно до кількості осіб, які брали участь у справі, а також документ про сплату судового збору\";\nчастину третю статті 370 викласти в такій редакції:\n\"3. За видачу стягувачу дубліката виконавчого листа або судового наказу справляється судовий збір у розмірі, встановленому законом\";\nу статті 389 -2 :\nпункт 4 частини третьої викласти в такій редакції:\n\"4) документ, що підтверджує сплату судового збору\";\nу частині четвертій слова \"чи неоплати витрат на інформаційно-технічне забезпечення розгляду справи\" виключити;\nу статті 389 -8 :\nпункт 3 частини третьої викласти в такій редакції:\n\"3) документ, що підтверджує сплату судового збору\";\nу частині четвертій слова \"чи неоплати витрат на інформаційно-технічне забезпечення розгляду справи\" виключити;\n3) у Кодексі адміністративного судочинства України (Відомості Верховної Ради України, 2005 р., №№ 35-37, ст. 446):\nчастину третю статті 44 викласти в такій редакції:\n\"3. Розмір судового збору за роздрукування та видачу в електронному вигляді копії технічного запису судового засідання встановлюється законом\";\nчастину першу статті 75 доповнити реченням такого змісту: \"До заяви про забезпечення доказів додається документ про сплату судового збору\";\nчастину другу статті 87 викласти в такій редакції:\n\"2. Розмір судового збору, порядок його сплати, повернення і звільнення від сплати встановлюються законом\";\nстаттю 89 виключити;\nчастину другу статті 192 викласти в такій редакції:\n\"2. До заяви про приєднання до апеляційної скарги додається документ про сплату судового збору\";\nчастину другу статті 217 викласти в такій редакції:\n\"2. До заяви про приєднання до касаційної скарги додається документ про сплату судового збору\";\nчастину четверту статті 260 викласти в такій редакції:\n\"4. За видачу стягувачу дубліката виконавчого листа справляється судовий збір у розмірі, встановленому законом\";\n4) у частині третій статті 22 Закону України \"Про захист прав споживачів\" (Відомості Верховної Ради України, 2006 р., № 7, ст. 84) слова \"державного мита\" замінити словами \"судового збору\";\n5) частину шосту статті 9 Закону України \"Про доступ до судових рішень\" (Відомості Верховної Ради України, 2006 р., № 15, ст. 128) викласти в такій редакції:\n\"6. За виготовлення копії судового рішення справляється судовий збір у розмірі, встановленому законом\";\n7) у Декреті Кабінету Міністрів України від 21 січня 1993 року № 7-93 \"Про державне мито\" (Відомості Верховної Ради України, 1993 р., № 13, ст. 113 із наступними змінами):\nпункти 1 і 2 статті 2 виключити;\nпункти 1 і 2 статті 3 виключити;\nу частині першій статті 4:\nпункти 1-12, абзаци другий і третій пункту 15, пункти 27, 30, 31, 33, 36-44, 46-48 виключити;\nу пункті 28 слова \"за позовами, з якими вони звертаються до суду та господарського суду, а також\" виключити;\nу пункті 35 слова \"за позовами, з якими вони звертаються до суду та господарського суду, в усіх справах, пов'язаних із захистом майнових інтересів держави та\" виключити;\nу статті 6:\nу частині першій слова \"з позовних заяв, які подаються до господарського суду, із апеляційних і касаційних скарг на рішення та постанови господарських судів, заяв про їх перегляд за нововиявленими обставинами, а також\" виключити;\nчастину другу виключити;\nу частині другій статті 7 слова \"З позовів, що подаються до суду та господарського суду в іноземній валюті, а також за дії\" замінити словами \"За дії\";\nу частині першій статті 8:\nу пункті 2 слова \"повернення заяви (скарги) або відмови в її прийнятті, а також\" виключити;\nпункти 3 і 4 виключити.\n3. Кабінету Міністрів України:\n1) протягом місяця з дня набрання чинності цим Законом підготувати та подати на розгляд Верховної Ради України законопроект щодо внесення змін до деяких законодавчих актів України у зв'язку з прийняттям цього Закону;\n2) протягом двох місяців з дня набрання чинності цим Законом:\nпривести свої нормативно-правові акти у відповідність із цим Законом;\nзабезпечити перегляд і скасування міністерствами та іншими центральними органами виконавчої влади своїх нормативно-правових актів, що суперечать цьому Закону.\nВ.ЯНУКОВИЧ"
    }
  ],
  "definitions": []
}