{
  "id": "ua-law-1645-18",
  "type": "statute",
  "title": "Закон України (1645-18)",
  "title_en": "",
  "short_name": "1645-18",
  "status": "in_force",
  "issued_date": "2014-08-14",
  "url": "https://zakon.rada.gov.ua/laws/show/1645-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо реформування системи управління Єдиною газотранспортною системою України\n\n(Відомості Верховної Ради (ВВР), 2014, № 39, ст.2014)\n\n{Із змінами, внесеними згідно із Законами\n\n№ 329-VIII від 09.04.2015 , ВВР, 2015, № 27, ст.234\n\n№ 157-IX від 03.10.2019 }\n\nЗ метою приведення функціонування газотранспортної системи України у відповідність з узятими Україною зобов’язаннями в рамках Договору про заснування Енергетичного Співтовариства , зокрема щодо вимог Директиви 2009/73/ЄС Європейського Парламенту та Ради Європейського Союзу стосовно спільних правил для внутрішнього ринку природного газу та Регламенту 715/2009 Європейського Парламенту та Ради Європейського Союзу про умови доступу до мереж передачі природного газу, Верховна Рада України постановляє :\n\nI. Внести зміни до таких законів України:\n\n{Пункт 1 розділу I втратив чинність на підставі Закону № 157-IX від 03.10.2019 }\n\n2. Статтю 7 Закону України \"Про трубопровідний транспорт\" (Відомості Верховної Ради України, 1996 р., № 29, ст. 139; 2007 р., № 13, ст. 135; 2012 р., № 29, ст. 345; 2013 р., № 8, ст. 67, № 41, ст. 551) після частини шостої доповнити новою частиною такого змісту:\n\n\"Дія частини шостої цієї статті не поширюється на передачу майна, що перебуває в державній власності, у складі магістральних мереж та підземних сховищ газу в управління та/або концесію чи оренду на строковій платній основі без права відчуження для здійснення функцій оператора Єдиної газотранспортної системи України. Зазначена передача майна здійснюється виключно з метою та на виконання зобов’язань, взятих Україною відповідно до Закону України \"Про ратифікацію Протоколу про приєднання України до Договору про заснування Енергетичного Співтовариства\" на підставі договору і на умовах, затверджених Кабінетом Міністрів України, з урахуванням принципів додержання економічної безпеки держави. Для здійснення функцій оператора підземного сховища газу на умовах, встановлених цією статтею, можуть передаватися лише підземні сховища газу (одне або декілька)\".\n\nУ зв’язку з цим частини сьому - дев’яту вважати відповідно частинами восьмою - десятою.\n\n3. У статті 44 Закону України \"Про нафту і газ\" (Відомості Верховної Ради України, 2001 р., № 50, ст. 262):\n\n1) частину третю викласти в такій редакції:\n\n\"Функції диспетчерського (оперативно-технологічного) управління Єдиною газотранспортною системою України виконує оператор Єдиної газотранспортної системи України, який визначається центральним органом виконавчої влади, що забезпечує формування та реалізує державну політику в нафтогазовому комплексі, а у передбачених законом випадках - центральним органом виконавчої влади, що забезпечує формування та реалізує державну політику в нафтогазовому комплексі, за згодою Верховної Ради України\";\n\n2) частину четверту виключити;\n\n3) у частинах сьомій і дев’ятій слова \"державне підприємство\" в усіх відмінках замінити словами \"оператор Єдиної газотранспортної системи України\" у відповідному відмінку.\n\n{Пункт 4 розділу I втратив чинність на підставі Закону № 329-VIII від 09.04.2015 }\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади своїх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n14 серпня 2014 року\n\n№ 1645-VII\n\nПро внесення змін до деяких законів України щодо реформування системи управління Єдиною газотранспортною системою України\nЗакон України від 14.08.2014 № 1645-VII\n\nРедакція від 01.02.2020 , підстава — 157-IX\nПостійна адреса:\nhttps://zakon.rada.gov.ua/go/1645-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}