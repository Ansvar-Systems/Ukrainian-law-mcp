{
  "id": "ua-law-2491-17",
  "type": "statute",
  "title": "Закон України (2491-17)",
  "title_en": "",
  "short_name": "2491-17",
  "status": "in_force",
  "issued_date": "2010-08-30",
  "url": "https://zakon.rada.gov.ua/laws/show/2491-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 595-VIII ( 595-19 ) від 14.07.2015, 2015, N 37-38, ст.366 }\nПро внесення змін до Закону України\n\"Про вибори депутатів Верховної Ради\nАвтономної Республіки Крим, місцевих рад\nта сільських, селищних, міських голів\"\n( Відомості Верховної Ради України (ВВР), 2010, N 39, ст.514 )\n\nВерховна Рада України п о с т а н о в л я є :\n1. Внести до Закону України \"Про вибори депутатів Верховної\nРади Автономної Республіки Крим, місцевих рад та сільських,\nселищних, міських голів\" ( 2487-17 ) такі зміни:\n1) у частині першій статті 3:\nа) в абзаці третьому слова \"проживають на території\" замінити\nсловами \"місце проживання яких зареєстровано в межах\";\nб) в абзаці четвертому слова \"які проживають на території\"\nзамінити словами \"місце проживання яких зареєстровано в межах\";\n2) пункт 2 частини третьої статті 4 після слів \"органів\nдержавної влади\" доповнити словами \"органів влади Автономної\nРеспубліки Крим\";\n3) абзац дев'ятий частини першої статті 11 після слів\n\"органів державної влади\" доповнити словами \"органів влади\nАвтономної Республіки Крим\";\n4) у статті 13:\nа) частину другу викласти в такій редакції:\n\"2. Виборчі комісії інформують громадян України про свій\nсклад, місцезнаходження та режим роботи, про утворення\nтериторіальних виборчих округів і виборчих дільниць, про основні\nправа виборців (у тому числі про право оскарження рішень, дій чи\nбездіяльності виборчих комісій, органів державної влади, органів\nвлади Автономної Республіки Крим та органів місцевого\nсамоврядування, посадових та службових осіб цих органів, які\nобмежують або порушують виборчі права), про порядок заповнення\nвиборчих бюлетенів, забезпечують можливість для ознайомлення\nвиборців зі списками виборців, відомостями про кандидатів у\nдепутати та (або) кандидатів на посаду сільського, селищного,\nміського голови, оприлюднюють підсумки голосування та результати\nмісцевих виборів, надають іншу інформацію у випадках, передбачених\nцим Законом\";\nб) частини другу, третю і четверту після слів \"органів\nдержавної влади\" та \"органи державної влади\" доповнити відповідно\nсловами \"органів влади Автономної Республіки Крим\" та \"органи\nвлади Автономної Республіки Крим\";\n5) у статті 15:\nа) в абзаці першому частини третьої слово \"повторних\"\nзамінити словом \"проміжних\";\nб) у частині шостій слово \"позачергових\" виключити;\nв) в абзаці першому частини сьомої слово \"загальних\" замінити\nсловом \"загальнодержавних\";\nг) у частині восьмій слова \"з дня вчинення бездіяльності\nвідповідною територіальною виборчою комісією\" замінити словами \"з\nдня виявлення бездіяльності відповідної територіальної виборчої\nкомісії\";\n6) у статті 16:\nа) абзаци перший - третій частини першої викласти в такій\nредакції:\n\"1. Рішення про загальний склад (кількість депутатів)\nобласної, районної, міської (крім районів, міст в Автономній\nРеспубліці Крим, міст Києва, Севастополя) ради приймається\nвідповідною обласною радою поточного скликання не пізніш як за 50\nднів до дня місцевих виборів.\nРішення про загальний склад (кількість депутатів) районної,\nміської (районів та міст в Автономній Республіці Крим) ради\nприймається Верховною Радою Автономної Республіки Крим поточного\nскликання не пізніш як за 50 днів до дня місцевих виборів.\nРішення про загальний склад (кількість депутатів) Київської,\nСевастопольської міської ради приймається відповідно Київською,\nСевастопольською міською радою поточного скликання не пізніш як за\n50 днів до дня місцевих виборів\";\nб) у частині четвертій:\nв абзаці п'ятнадцятому слова \"сільської, селищної\" виключити;\nв абзаці шістнадцятому слово \"проведення\" замінити словами\n\"початку виборчого процесу\";\n7) у частині сьомій статті 17 слово \"центрів\" виключити;\n8) у статті 18:\nа) в абзаці сьомому частини четвертої слова \"Кабінетом\nМіністрів\" замінити словами \"Радою міністрів\";\nб) абзац другий частини восьмої викласти в такій редакції:\n\"При проведенні чергових місцевих виборів виборча комісія\nАвтономної Республіки Крим, обласна, міська (міст Києва та\nСевастополя) територіальна виборча комісія не пізніш як за 28 днів\nдо дня виборів приймає рішення про єдину нумерацію виборчих\nдільниць на відповідній території на підставі повідомлень\nрайонних, міських (міст обласного, республіканського в Автономній\nРеспубліці Крим значення), районних у містах Києві та Севастополі\nтериторіальних виборчих комісій про кількість утворених ними\nвиборчих дільниць, що подаються цими комісіями невідкладно після\nприйняття відповідних рішень\";\nв) частину дев'яту викласти в такій редакції:\n\"9. Рішення відповідної територіальної виборчої комісії про\nутворення виборчих дільниць із зазначенням їх меж,\nмісцезнаходження відповідних дільничних виборчих комісій та\nповідомленням про нумерацію виборчих дільниць передається до\nвідповідних органів ведення Державного реєстру виборців та\nоприлюднюється в засобах масової інформації або в інший визначений\nтериторіальною виборчою комісією спосіб не пізніш як за 27 днів до\nдня виборів\";\n9) частину четверту статті 19 після слів \"органами виконавчої\nвлади\" доповнити словами \"органами влади Автономної Республіки\nКрим\";\n10) частину четверту статті 20 викласти в такій редакції:\n\"4. Сільська, селищна, районна в місті, міська, районна\nтериторіальна виборча комісія підпорядковується відповідній\nміській, районній, обласній територіальній виборчій комісії, яка\nвстановлює результати відповідних місцевих виборів\";\n11) частину третю статті 21 після слів \"органів державної\nвлади\" доповнити словами \"органів влади Автономної Республіки\nКрим\";\n12) статтю 22 викласти в такій редакції:\n\" Стаття 22. Порядок формування складу територіальних\nвиборчих комісій\n1. Склад територіальних виборчих комісій формується за\nподаннями зареєстрованих у встановленому законом порядку місцевих\nорганізацій партій у кількості не менше 9 і не більше 18 осіб. При\nцьому від суб'єктів подання, зазначених у пунктах 1, 2 частини\nдругої цієї статті, до складу територіальної виборчої комісії\nвключається не більше 15 кандидатур, а від суб'єктів подання,\nзазначених у пункті 3 частини другої цієї статті, - не більше\nтрьох кандидатур у порядку, визначеному цією статтею. При цьому\nвідповідні місцеві організації політичних партій, що об'єдналися в\nодну депутатську фракцію у Верховній Раді України поточного\nскликання, або місцева організація політичної партії, що\nсформувала свою депутатську фракцію у Верховній Раді України\nпоточного скликання, можуть подати до складу відповідної\nтериторіальної виборчої комісії не більше ніж по три делеговані\nкандидатури.\n2. Право подання кандидатур до складу територіальних виборчих\nкомісій мають:\n1) місцева організація політичної партії, депутатська фракція\nякої зареєстрована в Апараті Верховної Ради України поточного\nскликання;\n2) зареєстровані в установленому законом порядку у\nвідповідній адміністративно-територіальній одиниці місцеві\nорганізації політичних партій, що входять до виборчого блоку,\nдепутатська фракція якого зареєстрована в Апараті Верховної Ради\nУкраїни поточного скликання;\n3) всі зареєстровані в установленому законом порядку у\nвідповідній адміністративно-територіальній одиниці місцеві\nорганізації усіх політичних партій, які мають намір висувати\nкандидатів на відповідних місцевих виборах.\n3. Суб'єкти подання кандидатур, зазначені у пунктах 1 і 2\nчастини другої цієї статті, можуть запропонувати до складу\nвідповідної територіальної виборчої комісії не більше ніж по три\nкандидатури, інші місцеві організації партій - по одній\nкандидатурі.\nДо складу територіальної виборчої комісії включається не\nбільше 15 кандидатур, запропонованих суб'єктами подання,\nзазначеними у пунктах 1 і 2 частини другої цієї статті. При цьому\nпри формуванні складу територіальної виборчої комісії виборча\nкомісія у відповідному рішенні визначає осіб, які включаються до\nскладу територіальної виборчої комісії з числа кандидатур,\nвнесених зазначеними суб'єктами подання. Особи включаються до\nскладу територіальної виборчої комісії з урахуванням їх досвіду\nроботи у виборчих комісіях, комісіях з референдуму.\nКандидатури від місцевих організацій партій (по одній\nкандидатурі від місцевої організації однієї політичної партії),\nзазначених у пункті 3 частини другої цієї статті, включаються до\nскладу територіальних виборчих комісій за результатами\nжеребкування, що проводиться виборчою комісією, яка формує склад\nвідповідної територіальної виборчої комісії, не пізніш як на\nдругий день після закінчення строку внесення подань щодо\nкандидатур до складу такої комісії, визначеного відповідно\nчастинами четвертою - восьмою цієї статті. Жеребкуванням\nвизначається не більше трьох кандидатур, які підлягають включенню\nдо складу територіальної виборчої комісії з числа кандидатур,\nвнесених суб'єктами подання, зазначеними у пункті 3 частини другої\nцієї статті. Порядок проведення жеребкування визначає Центральна\nвиборча комісія не пізніше дня початку виборчого процесу.\n4. Центральна виборча комісія формує склад обласних, районних\n(крім районів в Автономній Республіці Крим), міських (міст\nобласного значення, міст Києва, Севастополя), районних у містах\nКиєві, Севастополі територіальних виборчих комісій не пізніш як за\n45 днів до дня виборів. Подання кандидатур до складу відповідних\nтериторіальних виборчих комісій можуть вносити обласні, районні,\nміські (у містах обласного значення, містах Києві, Севастополі),\nрайонні у містах Києві, Севастополі організації політичних партій,\nзазначених у частині другій цієї статті. Такі подання вносяться з\nнаступного дня після дня оголошення про початок виборчого процесу,\nале не пізніш як за 49 днів до дня виборів.\n5. Виборча комісія Автономної Республіки Крим формує склад\nрайонних (районів у Автономній Республіці Крим), міських (міст\nреспубліканського в Автономній Республіці Крим значення)\nтериторіальних виборчих комісій не пізніш як за 45 днів до дня\nвиборів. Подання до складу відповідних територіальних виборчих\nкомісій можуть вносити районні (у районах в Автономній Республіці\nКрим), міські (у містах республіканського в Автономній Республіці\nКрим значення) організації політичних партій, зазначених у частині\nдругій цієї статті. Такі подання вносяться не пізніш як за 49 днів\nдо дня виборів.\n6. Районні територіальні виборчі комісії формують склад\nміських (крім міст, зазначених у частинах четвертій, п'ятій та\nвосьмій цієї статті), сільських, селищних територіальних виборчих\nкомісій у відповідному районі не пізніш як за 41 день до дня\nвиборів. Подання до складу відповідних територіальних виборчих\nкомісій можуть вносити районні організації політичних партій,\nзазначених у частині другій цієї статті. Такі подання вносяться не\nпізніш як за 43 дні до дня виборів.\n7. Міські територіальні виборчі комісії (у містах, де\nутворені районні у місті ради, крім міст Києва та Севастополя)\nформують склад районних у місті територіальних виборчих комісій не\nпізніш як за 36 днів до дня виборів. Подання до складу відповідних\nтериторіальних виборчих комісій можуть вносити міські організації\nполітичних партій, зазначених у частині другій цієї статті. Такі\nподання вносяться не пізніш як за 38 днів до дня виборів.\n8. Міські територіальні виборчі комісії міст, до складу яких\nвходить інше місто, селище, село, формують склад відповідних\nміських, селищних, сільських територіальних виборчих комісій не\nпізніш як за 36 днів до дня виборів. Подання до складу відповідних\nтериторіальних виборчих комісій можуть вносити міські організації\nполітичних партій, зазначених у частині другій цієї статті, а у\nразі їх відсутності - організації цих політичних партій вищого\nрівня. Такі подання вносяться не пізніш як за 38 днів до дня\nвиборів.\n9. Склад виборчої комісії Автономної Республіки Крим\nзатверджується Верховною Радою Автономної Республіки Крим не\nпізніш як за 53 дні до дня виборів у порядку, встановленому\nчастинами першою - третьою, десятою - сімнадцятою цієї статті.\n10. Подання щодо кандидатур до складу територіальної виборчої\nкомісії вноситься за формою, встановленою Центральною виборчою\nкомісією не пізніше дня початку виборчого процесу, на паперовому\nносії та в електронній формі.\nПодання щодо кандидатур до складу територіальної виборчої\nкомісії вноситься до відповідної виборчої комісії за підписом\nкерівника місцевої організації партії та засвідчується печаткою\nмісцевої організації партії або печаткою місцевої організації цієї\nполітичної партії вищого рівня.\nПодання щодо кандидатур, яке не відповідає вимогам цієї\nстатті, підлягає відхиленню; запропоновані в ньому кандидатури до\nскладу виборчої комісії не включаються; рішення про відхилення\nподання не приймається.\nДо подання додаються заяви осіб, запропонованих для включення\nдо складу територіальної виборчої комісії, про їх згоду на участь\nу роботі відповідної виборчої комісії з обов'язковим зазначенням\nвідомостей про засоби зв'язку (контактний телефон), а також копія\nсвідоцтва про реєстрацію місцевої організації партії, засвідчена в\nустановленому законом порядку.\nУ поданні щодо кандидатур до складу територіальної виборчої\nкомісії повинні зазначатися такі відомості:\n1) прізвище, власне ім'я (усі власні імена) та по батькові\n(за наявності) особи;\n2) число, місяць, рік народження;\n3) громадянство особи;\n4) місце проживання (адреса житла) особи, а також контактні\nтелефони;\n5) освіта;\n6) місце роботи (заняття), посада;\n7) наявність досвіду роботи у виборчих комісіях, комісіях з\nреферендуму (із зазначенням року проведення виборів, референдуму,\nпосади в комісії).\n11. Технічні описки та неточності, допущені у поданні, не є\nпідставою для відхилення внесених кандидатур. Про виявлені описки\nта неточності відповідна виборча комісія невідкладно повідомляє\nвідповідного суб'єкта подання. Такі описки та неточності можуть\nбути виправлені шляхом внесення уточненого подання щодо\nвідповідних кандидатур не пізніше наступного дня після дня\nнаправлення суб'єкту подання зазначеного повідомлення, але не\nпізніше дня, що передує дню проведення жеребкування, передбаченого\nчастиною третьою цієї статті. Якщо уточнене подання не надійшло в\nустановлений строк, виборча комісія не враховує відповідне подання\nпри формуванні складу територіальної виборчої комісії.\n12. До складу територіальної виборчої комісії можуть входити\nгромадяни України, які відповідають вимогам статті 21 цього\nЗакону. У разі виникнення або виявлення підстав, що позбавляють\nособу права входити до складу виборчої комісії, повноваження\nтакого члена комісії можуть бути достроково припинені виборчою\nкомісією, яка сформувала склад відповідної територіальної виборчої\nкомісії.\n13. Виборчі комісії, зазначені у частинах четвертій -\nдев'ятій цієї статті, одночасно з формуванням складу\nтериторіальної виборчої комісії призначають голову, заступника\nголови, секретаря такої виборчої комісії.\n14. Голова, заступник голови та секретар територіальної\nвиборчої комісії мають призначатися від різних суб'єктів подання,\nзазначених відповідно у пунктах 1 - 3 частини другої цієї статті.\n15. Рішення про формування складу територіальної виборчої\nкомісії оприлюднюється виборчою комісією, яка сформувала склад\nтериторіальної виборчої комісії, у відповідних місцевих друкованих\nзасобах масової інформації або в інший визначений нею спосіб не\nпізніше наступного дня після прийняття такого рішення.\n16. У разі якщо подання щодо кандидатур до складу\nтериторіальної виборчої комісії не надійшли в установлені цією\nстаттею строки або до складу територіальної виборчої комісії\nзапропоновано менше ніж 9 осіб, склад територіальної виборчої\nкомісії формується у визначені частинами четвертою - дев'ятою цієї\nстатті строки за поданням голови виборчої комісії, що формує склад\nвідповідної територіальної виборчої комісії, а в разі відсутності\nчи відхилення такого подання - за поданням Голови Центральної\nвиборчої комісії за пропозиціями членів Центральної виборчої\nкомісії.\n17. У разі відмови особи від виконання обов'язків голови,\nзаступника голови, секретаря територіальної виборчої комісії або в\nразі систематичного невиконання таких обов'язків, що встановлено\nїї рішенням, виборча комісія, яка сформувала склад такої\nтериторіальної виборчої комісії, призначає на відповідну посаду\nіншу особу зі складу цієї територіальної виборчої комісії\";\n13) перше речення абзацу першого частини четвертої статті 23\nвикласти в такій редакції:\n\"4. Місцева організація партії, кандидати в депутати від якої\nзареєстровані у багатомандатному або одномандатному мажоритарному\nвиборчому окрузі з відповідних місцевих виборів, вносять до\nвідповідної територіальної виборчої комісії подання щодо\nкандидатур до складу дільничних виборчих комісій (не більше однієї\nособи до складу кожної дільничної комісії)\";\n14) пункт 2 частини першої статті 24 після слів \"органами\nдержавної влади\" доповнити словами \"органами влади Автономної\nРеспубліки Крим\";\n15) у статті 25:\nа) у частині четвертій:\nпункти 3 і 4 виключити;\nу пункті 21 слова \"підсумки голосування за кандидатів у\nдепутати Верховної Ради Автономної Республіки Крим в\nодномандатному мажоритарному виборчому окрузі\" виключити;\nб) пункти 3, 4 і 18 частини п'ятої виключити;\nв) частину одинадцяту викласти в такій редакції:\n\"11. Виборча комісія Автономної Республіки Крим, обласні,\nрайонні, районні у місті, міські, селищні, сільські територіальні\nвиборчі комісії інформують Верховну Раду України, відповідні\nмісцеві ради, Центральну виборчу комісію про хід виборчого процесу\nта результати виборів\";\n16) частини першу та третю статті 27 викласти в такій\nредакції:\n\"1. Центральна виборча комісія організовує свою роботу\nвідповідно до Закону України \"Про Центральну виборчу комісію\"\n( 1932-15 ) та Регламенту Центральної виборчої комісії\n( v0072359-05 ). Територіальні та дільничні виборчі комісії\nорганізовують свою роботу відповідно до вимог цього Закону в\nпорядку, визначеному Центральною виборчою комісією, у формі\nвідкритих засідань\";\n\"3. Перше засідання виборчої комісії скликається не пізніш як\nна другий день з дня формування її складу (утворення), а наступні\n- у разі необхідності\";\n17) пункт 7 частини п'ятої статті 28 після слів \"органах\nдержавної влади\" доповнити словами \"органах влади Автономної\nРеспубліки Крим\";\n18) у статті 29:\nа) у частині четвертій:\nу пункті 7 слова \"та (чи) виборчою комісією вищого рівня\"\nзамінити словами \"або рішенням виборчої комісії, яка утворила\nвідповідну комісію (сформувала її склад)\";\nу пункті 8 слова \"комісії вищого рівня\" замінити словами\n\"виборчої комісії, яка утворила відповідну комісію (сформувала її\nсклад)\";\nб) в абзаці другому частини п'ятої слова \"комісією вищого\nрівня про дострокове припинення його повноважень\" замінити словами\n\"про дострокове припинення її повноважень комісією, яка утворила\nвідповідну комісію (сформувала її склад)\";\nв) в абзаці першому частини шостої слова і цифри \"частиною\nшостою статті 22 і частиною третьою статті 23\" замінити словом і\nцифрами \"статтями 22 і 23\";\n19) в абзаці другому частини першої статті 30 слова \"за\nвинятком командирів військових частин (формувань), дислокованих у\nмежах відповідної адміністративно-територіальної одиниці, та\nкерівників установ з питань виконання покарань\" виключити;\n20) у статті 31:\nа) у частині п'ятій слово \"два\" замінити словом \"три\";\nб) абзац перший частини шостої та частину восьму викласти в\nтакій редакції:\n\"6. За результатом розгляду заяви виборча комісія приймає\nрішення про звернення до органу ведення Державного реєстру\nвиборців щодо внесення змін до списку виборців або про відмову в\nзадоволенні заяви. Рішення виборчої комісії не пізніше наступного\nдня після дня його прийняття видається особі, яка подала заяву, та\nневідкладно разом із заявою виборця та доданими до неї документами\n(копіями документів) направляється до відповідного органу ведення\nДержавного реєстру виборців. На підставі отриманих рішень\nдільничних виборчих комісій та заяв виборців орган ведення\nДержавного реєстру виборців вносить відповідні зміни до\nперсональних даних виборців\";\n\"8. Позовна заява про уточнення попереднього списку виборців\nможе бути подана до суду в порядку, встановленому Кодексом\nадміністративного судочинства України ( 2747-15 ). Рішення суду\nпро внесення змін до попереднього списку виборців подається\nвиборцем до відповідного органу ведення Державного реєстру\nвиборців або до відповідної дільничної виборчої комісії для\nнаправлення до такого органу\";\n21) у статті 32:\nа) у частині першій слова \"за винятком командирів військових\nчастин (формувань), дислокованих у межах відповідної\nадміністративно-територіальної одиниці, та керівників установ з\nпитань виконання покарань\" виключити;\nб) частину четверту доповнити абзацом третім такого змісту:\n\"Уточнені списки виборців передаються територіальним виборчим\nкомісіям у порядку, встановленому частиною п'ятою статті 30 цього\nЗакону\";\n22) у статті 34:\nа) абзац другий частини третьої виключити;\nб) у частині чотирнадцятій слова \"відповідної дільничної\nвиборчої комісії спеціальної виборчої дільниці\" замінити словами\n\"дільничної виборчої комісії цієї спеціальної виборчої дільниці\";\nв) частину сімнадцяту після слів \"виборців для\" доповнити\nсловом \"проведення\";\n23) у статті 35:\nа) у частині третій слова \"не пізніш як за 365 днів до дня\nвиборів\" виключити;\nб) частину п'яту викласти в такій редакції:\n\"5. Особа, яка висунута кандидатом у депутати в\nодномандатному чи одномандатному мажоритарному виборчому окрузі,\nкандидатом на посаду сільського, селищного, міського голови, не\nможе одночасно бути висунута у будь-яких інших одномандатних,\nодномандатних мажоритарних виборчих округах з будь-яких місцевих\nвиборів\";\n24) у статті 36:\nа) частину третю викласти в такій редакції:\n\"3. Районна організація партії може висунути:\nвиборчий список кандидатів у депутати відповідної районної\nради, міської ради міста районного значення, що входить до складу\nцього району згідно з існуючим адміністративно-територіальним\nустроєм, у кількості, що не перевищує кількість депутатів\n(загальний склад) ради;\nпо одному кандидату в депутати у кожному одномандатному\nмажоритарному виборчому окрузі по виборах депутатів відповідної\nрайонної ради, міської ради міста районного значення, що входить\nдо складу цього району згідно з існуючим\nадміністративно-територіальним устроєм;\nпо одному кандидату в депутати у кожному одномандатному\nвиборчому окрузі по виборах депутатів відповідних сільських,\nселищних рад та по одному кандидату на посаду відповідних\nсільських, селищних, міських голів міст районного значення, що\nвходять до складу цього району згідно з існуючим\nадміністративно-територіальним устроєм (крім сіл, селищ, що\nвходять до складу міста згідно з існуючим\nадміністративно-територіальним устроєм).\nМіська організація партії міста районного значення, що\nвходить до складу району згідно з існуючим\nадміністративно-територіальним устроєм, не може висувати\nкандидатів у депутати в одномандатному мажоритарному виборчому\nокрузі, виборчий список кандидатів у депутати відповідної міської\nради міста районного значення, кандидата на посаду міського голови\nміста районного значення, якщо відповідна районна організація цієї\nполітичної партії не надала згоду на це або ухвалила рішення про\nвисунення кандидатів у депутати в одномандатному мажоритарному\nвиборчому окрузі, виборчого списку кандидатів у депутати\nвідповідної міської ради міста районного значення, кандидата на\nпосаду міського голови міста районного значення\";\nб) в абзаці першому частини четвертої слова \"(в тому числі\nміст Києва та Севастополя)\" виключити;\n25) пункт 8 частини першої статті 37 викласти в такій\nредакції:\n\"8) по чотири фотографії осіб, включених до виборчого списку\nкандидатів у депутати місцевої організації партії, розміром 4 x 6\nсантиметрів\";\n26) пункт 7 частини першої статті 38 викласти в такій\nредакції:\n\"7) чотири фотографії кандидата у депутати розміром 4 x 6\nсантиметрів\";\n27) пункт 7 частини першої статті 39 викласти в такій\nредакції:\n\"7) чотири фотографії кандидата розміром 4 x 6 сантиметрів\";\n28) частину третю статті 44 доповнити словами \"в разі якщо\nвід такої організації партії не зареєстровано жодного кандидата у\nдепутати в одномандатному мажоритарному виборчому окрузі до цієї ж\nради\";\n29) у статті 45:\nа) у частині третій цифри і слово \"24 години\" замінити\nцифрами і словом \"22 години\";\nб) частину шосту викласти в такій редакції:\n\"6. У разі порушення місцевою організацією партії - суб'єктом\nвиборчого процесу, кандидатом вимог цього Закону, крім порушень,\nзазначених у пункті 5 частини першої та пункті 5 частини другої\nцієї статті, територіальна виборча комісія може оголосити\nвідповідній місцевій організації партії - суб'єкту виборчого\nпроцесу або кандидату в депутати, кандидату на посаду сільського,\nселищного, міського голови попередження. Інформація про оголошення\nпопередження оприлюднюється відповідною виборчою комісією в\nзагальнодержавних або місцевих засобах масової інформації чи в\nінший спосіб\";\n30) у статті 47:\nа) у частині першій слова \"які висунули кандидатів у депутати\nв багатомандатному виборчому окрузі\" замінити словами \"кандидати у\nдепутати від яких зареєстровані в багатомандатному виборчому\nокрузі, а також\";\nб) частину сьому після слів \"за рахунок\" доповнити словами \"і\nв межах\";\n31) частину третю статті 48 після слів \"Органи виконавчої\nвлади\" доповнити словами \"органи влади Автономної Республіки\nКрим\", а слова \"які висунули кандидатів у депутати\" замінити\nсловами \"кандидати у депутати від яких зареєстровані\";\n32) у статті 49:\nа) у частині другій слова \"яка висунула кандидатів у\nдепутати\" замінити словами \"кандидати у депутати від якої\nзареєстровані\";\nб) у частинах сьомій і дев'ятій слова \"які висунули\nкандидатів у депутати\" замінити словами \"кандидати у депутати від\nяких зареєстровані\";\nв) друге речення частини восьмої викласти в такій редакції:\n\"Розповсюдження друкованих агітаційних матеріалів без зазначених\nвідомостей забороняється\";\n33) у статті 50:\nа) частину другу викласти в такій редакції:\n\"2. Місцевим організаціям партій, кандидати в депутати від\nяких зареєстровані у багатомандатних виборчих округах, кандидатам\nу депутати в одномандатному, одномандатному мажоритарному\nвиборчому окрузі, кандидатам на посаду сільського, селищного,\nміського голови надається право в порядку та межах, установлених\nЦентральною виборчою комісією, користуватися державними і\nкомунальними засобами масової інформації за рахунок та в межах\nкоштів відповідного місцевого бюджету, отриманих як цільова\nсубвенція з Державного бюджету України\";\nб) у частині п'ятій слова \"які висунули кандидатів у\nдепутати\" замінити словами \"кандидати у депутати від яких\nзареєстровані\";\n34) у частині першій статті 51 слова \"які висунули кандидатів\nу депутати\" замінити словами \"кандидати в депутати від яких\nзареєстровані\";\n35) у статті 52:\nа) частину другу викласти в такій редакції:\n\"2. Черговість надання ефірного часу кандидатам, їх довіреним\nособам, уповноваженим особам місцевих організацій партій за\nрахунок і в межах коштів відповідного місцевого бюджету, отриманих\nяк цільова субвенція з Державного бюджету України, визначається\nшляхом жеребкування у порядку, встановленому Центральною виборчою\nкомісією не пізніш як за 30 днів до дня виборів. Жеребкування\nпроводиться територіальними виборчими комісіями не пізніш як за 16\nднів до дня виборів за участю уповноважених осіб місцевих\nорганізацій партій, кандидатів у депутати в одномандатному\nмажоритарному виборчому окрузі, кандидатів на посаду сільського,\nселищного, міського голови або їх довірених осіб\";\nб) частину восьму після слів \"Національної ради України з\nпитань телебачення і радіомовлення\" доповнити словами \"Центральної\nвиборчої комісії\";\n36) у статті 53:\nа) пункти 2 і 3 частини першої після слів \"державної влади\"\nдоповнити відповідно словами \"органам влади Автономної Республіки\nКрим\" та \"органів влади Автономної Республіки Крим\";\nб) частину другу після слів \"органах державної влади\"\nдоповнити словами \"органах влади Автономної Республіки Крим\";\n37) у статті 54:\nа) у назві, частині другій, абзаці першому частини третьої,\nчастинах шостій, дев'ятій та тринадцятій слова \"які висунули\nкандидатів у депутати\", \"яка висунула кандидатів у депутати\"\nзамінити відповідно словами \"кандидати в депутати від яких\nзареєстровані\" та \"кандидати в депутати від якої зареєстровані\";\nб) абзац другий частини третьої після слів \"органу державної\nвлади\" доповнити словами \"органу влади Автономної Республіки\nКрим\";\nв) абзац другий частини сьомої після слів \"органу державної\nвлади\" доповнити словами \"органу влади Автономної Республіки\nКрим\";\nг) частину п'ятнадцяту доповнити пунктом 4-1 такого змісту:\n\"4-1) одержувати у територіальній виборчій комісії\nпосвідчення офіційних спостерігачів від відповідної місцевої\nорганізації партії\";\nґ) пункт 2 частини шістнадцятої після слів \"органами\nдержавної влади\" доповнити словами \"органами влади Автономної\nРеспубліки Крим\";\n38) у статті 56:\nа) абзац другий частини другої після слів \"органу державної\nвлади\" доповнити словами \"органу влади Автономної Республіки\nКрим\";\nб) частину четверту після слів \"органами державної влади\"\nдоповнити словами \"органами влади Автономної Республіки Крим\";\n39) в абзаці першому частини першої статті 57 слова \"які\nвисунули кандидатів у депутати\" замінити словами \"кандидати в\nдепутати від яких зареєстровані\";\n40) у назві, частинах першій, другій та десятій статті 58\nслова \"які висунули кандидатів у депутати\", \"яка висунула\nкандидата у депутати\" та \"яка висунула кандидатів у депутати\"\nзамінити відповідно словами \"кандидати в депутати від яких\nзареєстровані\", \"кандидат в депутати від якої зареєстрований\" та\n\"кандидати в депутати від якої зареєстровані\";\n41) у статті 59:\nа) частину третю після слів \"які володіють українською мовою\"\nдоповнити словами \"(не більше однієї особи з кожним офіційним\nспостерігачем)\";\nб) частину восьму після слів \"органи виконавчої влади\"\nдоповнити словами \"органи влади Автономної Республіки Крим\";\n42) у частині другій статті 60 слова \"яка висунула кандидатів\nу депутати\" замінити словами \"кандидати в депутати від якої\nзареєстровані\";\n43) у статті 61:\nа) в абзаці першому частини першої слова \"відповідно до\nзатвердженого нею кошторису\" замінити словами \"яка є розпорядником\nцих коштів, відповідно до затвердженого нею кошторису доходів та\nвидатків\";\nб) частини четверту, шосту та сьому викласти в такій\nредакції:\n\"4. Центральна виборча комісія здійснює розподіл субвенції з\nдержавного бюджету місцевим бюджетам на підготовку та проведення\nпозачергових та перших місцевих виборів за погодженням із\nМіністерством фінансів України на підставі прийнятих Верховною\nРадою України постанов про призначення позачергових місцевих\nвиборів, а також прийнятих у встановленому порядку рішень про\nпризначення перших місцевих виборів.\nТериторіальна виборча комісія в межах затверджених\nЦентральною виборчою комісією середніх норм складає кошторис\nвидатків на підготовку і проведення позачергових та перших\nмісцевих виборів з урахуванням видатків дільничних виборчих\nкомісій\";\n\"6. Територіальна виборча комісія у триденний строк із дня\nсформування її складу складає відповідно до середніх норм видатків\nєдиний кошторис доходів і видатків на підготовку і проведення\nчергових місцевих виборів із включенням до нього власних видатків\nта видатків дільничних виборчих комісій.\n7. Фінансування виборчих комісій здійснюється в порядку,\nвстановленому Кабінетом Міністрів України. Кошти на підготовку і\nпроведення місцевих виборів перераховуються Центральній виборчій\nкомісії не пізніше дня початку виборчого процесу, а територіальним\nвиборчим комісіям - починаючи з третього дня після сформування\nскладу відповідної територіальної виборчої комісії\";\nв) частину одинадцяту після слів \"заборгованості\nтериторіальних виборчих комісій\" доповнити словами \"після\nскладання фінансового звіту\";\n44) у частині першій статті 62 слова \"яка висунула кандидатів\nу депутати\" замінити словами \"кандидати в депутати від якої\nзареєстровані\";\n45) у статті 63:\nа) у назві слова \"кандидати у депутати від яких зареєстровані\nу багатомандатних виборчих округах\" виключити;\nб) в абзаці першому частини першої слова \"яка висунула\nкандидатів у депутати\" замінити словами \"кандидати в депутати від\nякої зареєстровані\";\n46) у статті 64:\nа) в абзаці першому частини першої слова \"яка висунула\nкандидатів у депутати\" замінити словами \"кандидати в депутати від\nякої зареєстровані\";\nб) частину десяту викласти в такій редакції:\n\"10. Кошти виборчого фонду, не використані місцевою\nорганізацією партії, на підставі рішення вищого керівного органу\nмісцевої організації партії, прийнятого у п'ятиденний строк після\nофіційного оприлюднення результатів місцевих виборів,\nперераховуються розпорядником виборчого фонду на поточний\nбанківський рахунок місцевої організації партії у триденний строк\nіз дня прийняття відповідного рішення керівним органом місцевої\nорганізації партії. У разі неприйняття у зазначений строк такого\nрішення невикористані кошти виборчого фонду перераховуються\nустановою банку у безспірному порядку до бюджету Автономної\nРеспубліки Крим чи відповідного місцевого бюджету на десятий день\nіз дня офіційного оприлюднення територіальною виборчою комісією\nрезультатів відповідних місцевих виборів.\nНевикористані кошти виборчого фонду кандидатів у депутати,\nкандидатів на посаду сільського, селищного, міського голови не\nповертаються і перераховуються установою банку у безспірному\nпорядку до бюджету Автономної Республіки Крим чи відповідного\nмісцевого бюджету у десятиденний строк з дня офіційного\nоприлюднення територіальною виборчою комісією результатів\nвідповідних виборів\";\nв) частину дванадцяту після слова \"перераховуються\" доповнити\nсловами \"установою банку\";\n47) у частині першій статті 65:\nабзац перший після слів \"Органи державної влади\" доповнити\nсловами \"органи влади Автономної Республіки Крим\";\nпункт 3 після слів \"засоби зв'язку\" доповнити словами \"(з\nоплатою послуг щодо їх підключення)\";\n48) у статті 66:\nа) частину першу після слів \"районних у містах\" доповнити\nсловами \"(у багатомандатному та одномандатному мажоритарному\nвиборчому окрузі)\";\nб) в абзаці першому частини п'ятої слова \"дату проведення\nвиборів, означення (одномандатний чи багатомандатний виборчий\nокруг)\" замінити словами \"дату проведення місцевих виборів,\nозначення (одномандатний чи багатомандатний) виборчого округу\";\n49) у статті 67:\nа) у частині першій:\nабзац перший викласти в такій редакції:\n\"1. Територіальна виборча комісія на підставі договору,\nукладеного між нею і поліграфічним підприємством, забезпечує\nвиготовлення виборчих бюлетенів для голосування на місцевих\nвиборах відповідно\";\nабзац другий після слова \"районна\" доповнити словами \"районна\nв місті\", а слова \"не раніш як за десять днів\" замінити словами\n\"не пізніш як за десять днів\";\nв абзаці третьому слова \"міська (міст районного значення),\nрайонна в місті територіальна виборча комісія\" замінити словами\n\"міська (міста районного значення) територіальна виборча комісія\";\nб) у частині третій слова \"місцевих організацій різних\nпартій\" замінити словами \"різних суб'єктів подання кандидатур до\nскладу відповідної територіальної виборчої комісії\";\nв) у частині четвертій:\nабзац третій після слова \"міським\" доповнити словами \"(міст\nрайонного значення)\";\nв абзаці шостому слова \"місцевих організацій різних партій\"\nзамінити словами \"різних суб'єктів подання кандидатур до складу\nвідповідної територіальної виборчої комісії\";\nг) у частині п'ятій слово \"висування\" замінити словом\n\"подання\";\nґ) абзац четвертий частини чотирнадцятої викласти в такій\nредакції:\n\"Використання штампа \"Вибув\" дільничною виборчою комісією без\nотримання відповідного рішення територіальної виборчої комісії\nзабороняється\";\nд) у частині п'ятнадцятій:\nабзац перший після слів \"для голосування в багатомандатному\nвиборчому окрузі\" доповнити словами \"відповідно до статті 45 цього\nЗакону\";\nв абзаці другому слова \"можуть бути внесені\" замінити словом\n\"вносяться\";\n50) у статті 68:\nа) перше речення частини третьої викласти в такій редакції:\n\"3. Для голосування використовуються виборчі скриньки,\nвиготовлені з прозорого матеріалу\";\nб) у частині п'ятій слова \"одномандатному, одномандатному\nмажоритарному виборчому окрузі\" замінити словами \"одномандатному\nмажоритарному виборчому окрузі\";\n51) частину другу статті 69 після слів \"іменне запрошення\"\nдоповнити словами \"передбачене частиною другою статті 31 цього\nЗакону\";\n52) у статті 70:\nа) абзац другий частини першої виключити;\nб) частину четверту викласти в такій редакції:\n\"4. Голосування виборця за межами приміщення для голосування\nорганізовують не менш як три члени дільничної виборчої комісії,\nвизначені рішенням цієї комісії, які мають бути представниками\nрізних суб'єктів подання кандидатур до складу відповідної\nдільничної виборчої комісії\";\n53) у статті 71:\nа) пункт 7 частини двадцять сьомої викласти в такій редакції:\n\"7) до яких не внесено зміни, передбачені частинами\nчотирнадцятою, п'ятнадцятою статті 67 цього Закону, або внесено\nзміни без відповідного рішення чи внесено зміни невідповідно до\nтакого рішення\";\nб) частину тридцять четверту після слів \"сумі кількості\nнедійсних виборчих бюлетенів\" доповнити словами \"на виборчій\nдільниці в цьому виборчому окрузі\";\n54) у частині першій статті 74 слова \"місцевих організацій\nрізних партій\" замінити словами \"різних суб'єктів подання\nкандидатур до складу відповідної територіальної чи дільничної\nвиборчої комісії\";\n55) у статті 75:\nа) у частині дев'ятій слова \"спостерігачі - суб'єкти\nвідповідного виборчого процесу\" замінити словом \"спостерігачі\";\nб) перше речення частини дванадцятої викласти в такій\nредакції:\n\"12. У разі виявлення територіальною виборчою комісією при\nповторному підрахунку голосів на відповідній виборчій дільниці\nобставин, зазначених у частині першій статті 73 цього Закону,\nтериторіальна виборча комісія може прийняти рішення про визнання\nголосування на виборчій дільниці недійсним\";\nв) перше речення частини тринадцятої після слів \"визнання\nголосування на виборчій дільниці недійсним\" доповнити словами \"(за\nнаявності)\";\n56) частину п'яту статті 76 викласти в такій редакції:\n\"5. Обраним в одномандатному виборчому окрузі депутатом,\nсільським, селищним, міським головою вважається кандидат, який\nодержав більшість голосів виборців, які взяли участь у\nголосуванні, відносно інших кандидатів, які балотувалися в цьому\nвиборчому окрузі.\nЯкщо голосування проводилося по одному кандидату в депутати,\nкандидату на посаду сільського, селищного, міського голови згідно\nз частиною першою статті 46 цього Закону, кандидат вважається\nобраним депутатом, сільським, селищним, міським головою, якщо він\nодержав більше половини голосів виборців, які взяли участь у\nголосуванні\";\n57) у статті 77:\nа) у частині другій слово \"половині\" замінити словом\n\"кількості\";\nб) частину дванадцяту після абзацу другого доповнити новим\nабзацом такого змісту:\n\"Якщо голосування проводилося по одному кандидату у депутати\nзгідно з частиною першою статті 46 цього Закону, кандидат\nвважається обраним депутатом, якщо він одержав більше половини\nголосів виборців, які взяли участь у голосуванні\".\nУ зв'язку з цим абзац третій вважати абзацом четвертим;\n58) у статті 80:\nа) частину третю викласти в такій редакції:\n\"3. У п'ятиденний строк з дня отримання документів,\nзазначених у частині першій цієї статті, територіальна виборча\nкомісія приймає рішення про реєстрацію депутата, сільського,\nселищного, міського голови\";\nб) в абзаці другому частини сьомої слово \"кандидатом\"\nвиключити;\n59) статтю 83 доповнити частиною третьою такого змісту:\n\"3. В останні шість місяців повноважень депутатів, сільських,\nселищних, міських голів, обраних на попередніх чергових місцевих\nвиборах, позачергові вибори депутатів, сільського, селищного,\nміського голови не призначаються та не проводяться\";\n60) у статті 85:\nа) частину другу доповнити пунктом 4 такого змісту:\n\"4) уповноважених осіб, довірених осіб, офіційних\nспостерігачів від суб'єктів виборчого процесу - лише щодо скарг,\nпередбачених частиною шостою статті 88 цього Закону\";\nб) пункт 1 частини третьої та частину восьму після слів\n\"органу державної влади\" доповнити словами \"органу влади\nАвтономної Республіки Крим\";\nв) частини п'яту - сьому викласти в такій редакції:\n\"5. Рішення, дії чи бездіяльність територіальної виборчої\nкомісії, її члена може бути оскаржено до територіальної виборчої\nкомісії, яка встановлює результати відповідних місцевих виборів,\nабо до суду.\n6. Рішення, дії чи бездіяльність територіальної виборчої\nкомісії, яка встановлює результати відповідних місцевих виборів,\nїї члена може бути оскаржено до суду.\n7. Скарга щодо бездіяльності територіальної виборчої комісії,\nяка встановлює результати відповідних місцевих виборів, також може\nбути подана до Центральної виборчої комісії\";\n61) у частині другій статті 86 цифри і слово \"24 години\"\nзамінити цифрами і словом \"22 години\";\n62) в абзаці першому частини другої статті 87 слова \"її копії\nта копії усіх документів\" замінити словами \"її копії, докази,\nзазначені у скарзі, та копії усіх документів\";\n63) у статті 88:\nа) перше речення частини другої викласти в такій редакції:\n\"2. Скарга, оформлена без дотримання вимог статті 87 цього\nЗакону, повертається відповідно Головою Центральної виборчої\nкомісії або за його дорученням іншим членом Центральної виборчої\nкомісії чи головою або заступником голови територіальної чи\nдільничної виборчої комісії суб'єкту звернення зі скаргою без\nрозгляду не пізніш як наступного дня після дня надходження скарги,\nа скарга, подана напередодні дня голосування, в день голосування\nчи наступного дня після дня голосування, - невідкладно\";\nб) у частині четвертій слова \"не пізніше наступного дня\"\nзамінити словами \"протягом двох днів\";\n64) пункт 2 частини першої статті 89 після слів \"органів\nдержавної влади\" доповнити словами \"органів влади Автономної\nРеспубліки Крим\";\n65) у частині шостій статті 90 слова \"виборців, права і\nзаконні інтереси інших суб'єктів виборчого процесу\" замінити\nсловами \"суб'єкта звернення зі скаргою\";\n66) розділ XIV \"Прикінцеві та перехідні положення\" доповнити\nпунктами 5-1 і 5-2 такого змісту:\n\"5-1. До прийняття Закону України, який установлює\nособливості здійснення місцевого самоврядування у місті\nСевастополі, вибори Севастопольського міського голови не\nпроводяться.\n5-2. На чергових місцевих виборах 31 жовтня 2010 року новий\nсклад Тернопільської обласної та Київської міської територіальних\nвиборчих комісій формується у порядку та строки, визначені цим\nЗаконом, для забезпечення виконання передбачених цим Законом\nвиборчих процедур, покладених на відповідні територіальні виборчі\nкомісії (крім повноважень щодо проведення виборів Київського\nміського голови, депутатів до Тернопільської обласної та Київської\nміської рад 31 жовтня 2010 року).\nПовноваження членів територіальних виборчих комісій,\nсформованих для організації та проведення чергових місцевих\nвиборів 2006 року, припиняються з моменту прийняття у порядку та\nстроки, визначені цим Законом, рішення про сформування складу\nвідповідної територіальної виборчої комісії для організації та\nпроведення чергових місцевих виборів 31 жовтня 2010 року\".\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 30 серпня 2010 року\nN 2491-VI\n\nПро внесення змін до Закону України \"Про вибори депутатів Верховної Ради Автономної Республіки Крим, місцевих рад та сільських, селищних, міських голів\"\nЗакон України від 30.08.2010 № 2491-VI\n\nВтрата чинності від 08.08.2015 , підстава — 595-VIII\nПостійна адреса:\nhttps://zakon.rada.gov.ua/go/2491-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}