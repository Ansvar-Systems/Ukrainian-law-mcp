{
  "id": "ua-law-89-97",
  "type": "statute",
  "title": "Закон України (89/97-ВР)",
  "title_en": "",
  "short_name": "89/97-ВР",
  "status": "in_force",
  "issued_date": "1997-02-19",
  "url": "https://zakon.rada.gov.ua/laws/show/89/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Поняття та мета приватизації",
      "content": "Приватизація державного майна (далі - приватизація) - це\nвідчуження майна, що перебуває у державній власності, і майна, що\nналежить Автономній Республіці Крим, на користь фізичних та\nюридичних осіб, які можуть бути покупцями відповідно до цього\nЗакону, з метою підвищення соціально-економічної ефективності\nвиробництва та залучення коштів на структурну перебудову економіки\nУкраїни."
    },
    {
      "provision_ref": "art2",
      "section": "2",
      "title": "Стаття 2. Пріоритети та принципи приватизації",
      "content": "1. Основними пріоритетами приватизації є підвищення\nефективності виробництва та мотивації до праці, прискорення\nструктурної перебудови і розвитку економіки України.\n2. Приватизація здійснюється на основі таких принципів:\nзаконності;\nдержавного регулювання та контролю;\nнадання громадянам України пріоритетного права на придбання\nдержавного майна;\nнадання пільг для придбання державного майна членам трудових\nколективів підприємств, що приватизуються;\nзабезпечення соціальної захищеності та рівності прав участі\nгромадян України у процесі приватизації;\nплатності відчуження державного майна;\nпріоритетного права трудових колективів на придбання майна\nсвоїх підприємств;\nстворення сприятливих умов для залучення інвестицій;\nбезоплатної передачі частки державного майна кожному\nгромадянинові України за приватизаційні папери;\nдодержання антимонопольного законодавства;\nповного, своєчасного та достовірного інформування громадян\nпро порядок приватизації та відомості про об'єкти приватизації;\nврахування особливостей приватизації об'єктів\nагропромислового комплексу, гірничодобувної промисловості,\nнезавершеного будівництва, невеликих державних підприємств,\nпідприємств із змішаною формою власності та об'єктів\nнауково-технічної сфери;\nзастосування переважно конкурентних способів у разі:\nприватизації невеликих державних підприємств, законсервованих\nоб'єктів та об'єктів незавершеного будівництва, підприємств\nторгівлі, громадського харчування, побутового обслуговування\nнаселення, готельного господарства, туристичного комплексу;\nпродажу акцій відкритих акціонерних товариств, створених на\nбазі середніх та великих підприємств."
    },
    {
      "provision_ref": "art3",
      "section": "3",
      "title": "Стаття 3. Законодавство України про приватизацію",
      "content": "1. Законодавство України про приватизацію складається з цього\nЗакону, інших законів України з питань приватизації.\n2. Дія цього Закону не поширюється на:\nприватизацію об'єктів державного земельного та житлового\nфондів, а також об'єктів соціально-культурного призначення, що\nфінансуються з державного бюджету, в тому числі об'єктів сфери\nохорони здоров'я, за винятком тих, які належать підприємствам, що\nприватизуються;\nзміну організаційно-правових форм власності колгоспів,\nпідприємств споживчої кооперації.\n3. Приватизація акцій (часток, паїв), що перебувають у\nдержавній власності, у майні спільних підприємств з іноземними\nінвестиціями, проводиться відповідно до законодавства та\nустановчих документів спільних підприємств.\n4. Відчуження майна, що є у комунальній власності,\nрегулюється положеннями цього Закону, інших законів з питань\nприватизації і здійснюється органами місцевого самоврядування."
    },
    {
      "provision_ref": "art4",
      "section": "4",
      "title": "Стаття 4. Державна програма приватизації",
      "content": "1. Державна програма приватизації визначає цілі, пріоритети\nта умови приватизації, розробляється Фондом державного майна\nУкраїни і затверджується Верховною Радою України законом України\nщорічно не пізніш як за місяць до затвердження Державного бюджету\nУкраїни, але до початку наступного бюджетного року.\n2. Державна програма приватизації складається із завдання на\nперший бюджетний рік і прогнозу на два наступних роки виходячи з\nпріоритетів приватизації.\n3. У Державній програмі приватизації визначаються:\nзавдання щодо приватизації майна, яке перебуває в державній\nвласності, та державного майна, що належить Автономній Республіці\nКрим;\nвідповідні способи приватизації для різних груп об'єктів;\nквоти обов'язкового застосування приватизаційних паперів для\nприватизації різних груп об'єктів;\nзавдання відповідним органам виконавчої влади щодо\nзабезпечення проведення приватизації;\nзаходи щодо залучення в процесі приватизації інвесторів;\nособливості участі в процесі приватизації громадян України,\nіноземних інвесторів та інших покупців;\nрозрахунок витрат на виконання програми приватизації, порядок\nїх відшкодування та джерела фінансування;\nпрогноз надходження коштів від приватизації та напрями їх\nвикористання.\n4. Верховна Рада України щорічно заслуховує і затверджує звіт\nФонду державного майна України про виконання Державної програми\nприватизації."
    },
    {
      "provision_ref": "art5",
      "section": "5",
      "title": "Стаття 5. Об'єкти приватизації",
      "content": "1. До об'єктів державної власності, що підлягають\nприватизації, належать:\nмайно підприємств, цехів, виробництв, дільниць, інших\nпідрозділів, які є єдиними (цілісними) майновими комплексами, якщо\nв разі їх виділення у самостійні підприємства не порушується\nтехнологічна єдність виробництва з основної спеціалізації\nпідприємства, з структури якого вони виділяються;\nоб'єкти незавершеного будівництва та законсервовані об'єкти;\nакції (частки, паї), що належать державі у майні\nгосподарських товариств та інших об'єднань.\n2. Приватизації не підлягають об'єкти, що мають\nзагальнодержавне значення. До об'єктів, що мають загальнодержавне\nзначення, відносяться майнові комплекси підприємств, їх\nструктурних підрозділів, основним видом діяльності яких є\nвиробництво товарів (робіт, послуг), що мають загальнодержавне\nзначення.\nЗагальнодержавне значення мають:\nа) об'єкти, які забезпечують виконання державою своїх\nфункцій, забезпечують обороноздатність держави, її економічну\nнезалежність, та об'єкти права власності Українського народу,\nмайно, що становить матеріальну основу суверенітету України,\nзокрема:\nмайно органів виконавчої влади та органів місцевого\nсамоврядування, майно Збройних Сил України (крім майна, щодо якого\nцим Законом встановлено особливості приватизації), Національної\nгвардії України, Служби безпеки України, Прикордонних військ\nУкраїни, правоохоронних і митних органів;\nнадра, корисні копалини загальнодержавного значення, водні\nресурси та інші природні ресурси, які є об'єктами права власності\nУкраїнського народу;\nмайнові комплекси підприємств з лісовідновлення,\nлісорозведення та охорони лісу, лісництва, їх підрозділи;\nзолотий і валютний фонди та запаси, державні матеріальні\nрезерви;\nемісійна система, майнові комплекси підприємств і установ, що\nзабезпечують випуск та зберігання грошових знаків і цінних\nпаперів;\nрадіотелевізійні передавальні центри та об'єкти, що\nстановлять загальнодержавну систему зв'язку, а також об'єкти, що\nзабезпечують зв'язком органи законодавчої та виконавчої влади;\nдержавні радіоканали та телевізійні канали;\nзасоби урядового, фельд'єгерського та спеціального зв'язку;\nінші об'єкти права державної власності, які забезпечують\nвиконання державою своїх функцій;\nб) об'єкти, діяльність яких забезпечує соціальний розвиток,\nзбереження та підвищення культурного, наукового потенціалу,\nдуховних цінностей, зокрема:\nоб'єкти Національного космічного агентства України при\nКабінеті Міністрів України;\nархіви;\nмайнові комплекси установ Національної академії наук України\nз основних напрямів досліджень;\nоб'єкти культури, мистецтва, архітектури, меморіальні\nкомплекси, заповідники, парки тощо загальнонаціонального значення;\nоб'єкти освіти, фізичної культури, спорту і науки, що\nфінансуються з державного бюджету;\nв) об'єкти, контроль за діяльністю яких з боку держави\nгарантує захист громадян від наслідків впливу неконтрольованого\nвиготовлення, використання або реалізації небезпечної продукції,\nпослуг або небезпечних виробництв, зокрема:\nмайнові комплекси підприємств по виготовленню та ремонту всіх\nвидів зброї, яка є на озброєнні Збройних Сил України, Національної\nгвардії України, Служби безпеки України, майнові комплекси\nпідприємств, що виробляють вибухові, сильнодіючі речовини;\nмайнові комплекси підприємств по випуску наркотичних,\nбактеріологічних, біологічних, психотропних, сильнодіючих хімічних\nта отруйних засобів (крім аптек);\nмайнові комплекси підприємств, що забезпечують діяльність у\nсфері обігу зброї, вибухових та радіоактивних речовин;\nпротирадіаційні споруди;\nполігони, будови, споруди та устаткування для захоронення\nтвердих промислових та побутових відходів, скотомогильники;\nг) об'єкти, які забезпечують життєдіяльність держави в\nцілому, зокрема:\nструктурні підрозділи майнових комплексів, що забезпечують\nпостійне розміщення і зберігання державних резервів і\nмобілізаційних запасів;\nпенітенціарні заклади;\nмайнові комплекси підприємств геологічної, картографічної,\nгідрометеорологічної служб, служби контролю за станом\nнавколишнього природного середовища;\nоб'єкти державних систем стандартизації, метрології та\nсертифікації продукції;\nмайнові комплекси підприємств авіаційної промисловості;\nавтомобільні дороги, крім тих, що належать підприємствам до\nпершого розгалуження їх за межами території цих підприємств;\nмайнові комплекси підприємств, які здійснюють виробництво\nосновної залізничної техніки (електровози, тепловози,\nдизель-поїзди, вагони);\nмайнові комплекси підприємств залізничного транспорту з їх\nінфраструктурою;\nметрополітен, міський електротранспорт;\nмайно, що забезпечує цілісність об'єднаної енергетичної\nсистеми України та диспетчерське (оперативно-технологічне)\nуправління, магістральні та міждержавні електричні мережі;\nатомні електростанції, гідроелектростанції з греблями, що\nзабезпечують водопостачання споживачам та проведення\nгідромеліоративних робіт, теплоелектроцентралі;\nмагістральні нафто- і газопроводи та магістральний\nтрубопровідний транспорт, що обслуговують потреби держави в\nцілому, підземні нафто- та газосховища;\nтранспортні засоби спеціального призначення, що забезпечують\nвиконання робіт, пов'язаних з ліквідацією пожеж, наслідків\nстихійних лих;\nоб'єкти інженерної інфраструктури та благоустрою міст,\nвключаючи мережі, споруди, устаткування, які пов'язані з\nпостачанням споживачам води, газу, тепла, а також відведенням і\nочищенням стічних вод;\nмайнові комплекси структурних підрозділів хлібоприймальних і\nхлібозаготівельних підприємств, що забезпечують розміщення і\nзберігання мобілізаційних запасів;\nмайнові комплекси підприємств соляної промисловості;\nакваторії портів, причали всіх категорій і призначень,\nпричальні у портах і гідрографічні споруди, набережні причалів,\nзахисні споруди та системи сигналізації, портові системи\nінженерної інфраструктури та споруди зв'язку, енерговодопостачання\nта водовідведення, автомобільні дороги та залізничні колії (до\nпершого розгалуження за межами території порту), навчальний та\nгідрографічний флот, майнові комплекси судноплавних інспекцій;\nводосховища і водогосподарські канали комплексного\nпризначення, міжгосподарські меліоративні системи, гідротехнічні\nзахисні споруди;\nмайнові комплекси підприємств, що виготовляють спирт, вина і\nлікеро-горілчані вироби;\nкрематорії, кладовища.\n3. З метою технічного переозброєння та відновлення\nвиробництва, поліпшення фінансово-економічного стану підприємств\nЗбройних Сил України майно таких підприємств, яке є єдиним\n(цілісним) майновим комплексом, може корпоратизуватись.\nПриватизація таких підприємств здійснюється із збереженням у\nдержавній власності 51 відсотка акцій. Окремими законами України\nвизначається порядок корпоратизації та приватизації зазначених\nпідприємств.\n4. За погодженням з Кабінетом Міністрів України\nприватизуються майнові комплекси:\nпідприємств-монополістів на ринку відповідних товарів\nУкраїни, визнаних такими у встановленому порядку;\nпідприємств військово-промислового комплексу, що підлягають\nконверсії згідно з відповідною програмою;\nпідприємств, приватизація яких здійснюється із залученням\nіноземних інвестицій за міжнародними договорами України;\nінших об'єктів, віднесених Державною програмою приватизації\nдо групи Г.\nПерелік об'єктів, віднесених Державною програмою приватизації\nдо групи Г, приватизація яких здійснюється із залученням іноземних\nінвестицій, затверджується Верховною Радою України за поданням\nКабінету Міністрів України.\n5. Перелік об'єктів права державної власності, що не\nпідлягають приватизації, затверджується Верховною Радою України за\nподанням Кабінету Міністрів України.\n6. Будівлі (споруди, приміщення) за бажанням покупця\nприватизуються разом з об'єктами приватизації, що в них\nрозташовані, якщо на це немає прямої заборони відповідно Фонду\nдержавного майна України, Верховної Ради Автономної Республіки\nКрим. За наявності такої заборони зазначені будівлі (споруди,\nприміщення) передаються власникам приватизованих об'єктів за їх\nбажанням в оренду на строк не менш як 10 років.\nЯкщо в нежилих приміщеннях будинку, що є державною власністю,\nрозміщується два чи більше державних або заснованих на оренді\nдержавного майна підприємств, то в разі прийняття рішення про\nприватизацію одного чи кількох з них займані ними приміщення, за\nвідсутності заборони на приватизацію цього будинку, приватизуються\nразом з іншим майном підприємства після закріплення за названими\nспівкористувачами займаних ними приміщень на праві повного\nгосподарського відання, оперативного управління або на договірних\nзасадах."
    },
    {
      "provision_ref": "art6",
      "section": "6",
      "title": "Стаття 6. Суб'єкти приватизації",
      "content": "Суб'єктами приватизації є:\nдержавні органи приватизації;\nпокупці (їх представники);\nпосередники."
    },
    {
      "provision_ref": "art7",
      "section": "7",
      "title": "Стаття 7. Державні органи приватизації",
      "content": "1. Державну політику в сфері приватизації здійснюють Фонд\nдержавного майна України, його регіональні відділення та\nпредставництва у районах і містах, органи приватизації в\nАвтономній Республіці Крим, що становлять єдину систему державних\nорганів приватизації в Україні.\n2. Фонд державного майна України, його регіональні відділення\nта представництва у районах і містах, органи приватизації в\nАвтономній Республіці Крим діють на підставі Закону України \"Про\nФонд державного майна України\", цього Закону, інших законів\nУкраїни з питань приватизації.\nФонд державного майна України підпорядкований, підзвітний і\nпідконтрольний Верховній Раді України.\nГолова Фонду державного майна України призначається на посаду\nі звільняється з посади Президентом України за згодою Верховної\nРади України.\n3. Державні органи приватизації у межах своєї компетенції\nздійснюють такі основні повноваження:\nзмінюють у процесі приватизації організаційну форму\nпідприємств, що перебувають у державній власності;\nздійснюють повноваження власника державного майна у процесі\nприватизації;\nвиступають орендодавцем майна, що перебуває у державній\nвласності, згідно з законодавством;\nпродають майно, що перебуває у державній власності, в процесі\nйого приватизації, включаючи майно ліквідованих підприємств,\nоб'єктів незавершеного будівництва та колишнє військове майно, що\nнабуло статусу цивільного, а також акції (частки, паї), що\nналежать державі у майні господарських товариств;\nстворюють комісії з приватизації;\nзатверджують плани приватизації майна, що перебуває у\nдержавній власності, плани розміщення акцій акціонерних товариств\nу процесі приватизації;\nрозробляють проекти державних програм приватизації і подають\nїх на затвердження Верховній Раді України;\nукладають угоди щодо проведення підготовки об'єктів до\nприватизації та їх продажу;\nукладають угоди щодо проведення експертної оцінки вартості\nоб'єктів приватизації;\nздійснюють ліцензування комісійної, представницької та\nкомерційної діяльності з приватизаційними паперами;\nвиступають з боку держави засновником підприємств із змішаною\nформою власності;\nберуть участь у розробці міжнародних договорів України з\nпитань державної власності та її використання;\nздійснюють захист майнових прав державних підприємств,\nорганізацій, установ, а також акцій (часток, паїв), що належать\nдержаві, на території України та за її кордоном;\nконтролюють виконання умов договорів купівлі-продажу\nдержавного майна.\nДержавні органи приватизації здійснюють інші повноваження,\nпередбачені цим Законом, іншими законами України з питань\nприватизації.\n4. Посадові особи державних органів приватизації несуть\nкримінальну, адміністративну, матеріальну та дисциплінарну\nвідповідальність за неправомірні дії щодо майна, яке\nприватизується, у порядку, встановленому законодавством.\n5. Державні органи приватизації не мають права втручатися в\nдіяльність підприємств, за винятком випадків, передбачених\nзаконодавством України та установчими документами цих підприємств.\n6. Органи приватизації в Автономній Республіці Крим діють у\nмежах повноважень, визначених Фондом державного майна України, і\nповноважень, делегованих Верховною Радою Автономної Республіки\nКрим щодо розпорядження майном, що належить Автономній Республіці\nКрим.\nОргани приватизації в Автономній Республіці Крим у питаннях\nприватизації майна, що належить Автономній Республіці Крим, є\nпідзвітними та підконтрольними Верховній Раді Автономної\nРеспубліки Крим.\n7. Продаж майна, що є у комунальній власності, здійснюють\nоргани, створювані відповідними місцевими радами. Зазначені органи\nдіють у межах повноважень, визначених відповідними місцевими\nрадами, та є їм підпорядкованими, підзвітними і підконтрольними.\n8. Конкурсний продаж акцій за приватизаційні папери\nздійснюється через національну мережу центрів сертифікатних\nаукціонів.\n9. Діяльність та рішення органів з питань приватизації,\nакціонування, конкурсів, створення яких не передбачено цим\nЗаконом, не поширюються на державні органи приватизації та не\nберуться ними до виконання."
    },
    {
      "provision_ref": "art8",
      "section": "8",
      "title": "Стаття 8. Покупці",
      "content": "1. Покупцями об'єктів приватизації можуть бути:\nгромадяни України, іноземні громадяни, особи без\nгромадянства;\nюридичні особи, зареєстровані на території України, крім\nпередбачених частиною третьою цієї статті;\nюридичні особи інших держав.\n2. Для спільної участі в приватизації громадяни можуть\nстворювати господарські товариства, в тому числі із членів\nтрудового колективу, в порядку, встановленому законодавством\nУкраїни.\nГосподарське товариство членів трудового колективу\nпідприємства, що приватизується, засновується на підставі рішення\nзагальних зборів, у яких брало участь більше 50 відсотків\nпрацівників підприємства або їх уповноважених представників.\n3. Не можуть бути покупцями:\nюридичні особи, у майні яких частка державної власності\nперевищує 25 відсотків;\nоргани державної влади;\nпрацівники державних органів приватизації (крім випадків\nвикористання ними приватизаційних паперів);\nюридичні особи, майно яких перебуває в комунальній власності,\nоргани місцевого самоврядування.\n4. Покупці - юридичні особи зобов'язані подати до державного\nоргану приватизації документ про розподіл статутного фонду серед\nучасників.\nВідповідальність за достовірність поданого документа\nпокладається на покупця відповідно до законодавства.\n5. Державною програмою приватизації стосовно конкретних\nоб'єктів (груп об'єктів) можуть бути встановлені інші обмеження\nабо особливості участі покупців у приватизації, включаючи галузеві\nта сумарні квоти на придбання юридичними особами державного майна,\nакцій (часток, паїв).\nСтаття 9. Довірчі товариства, інвестиційні фонди та\nінвестиційні компанії\n1. Для обслуговування обігу приватизаційних паперів,\nстворення ринку цінних паперів та подальшого його обслуговування,\nзниження ризику покупців при розміщенні вкладів в об'єкти\nприватизації створюються довірчі товариства, інвестиційні фонди та\nінвестиційні компанії, інші фінансові посередники.\nЗвернення покупців до послуг посередницьких організацій при\nпридбанні державного майна не є обов'язковим.\n2. Порядок створення і діяльності довірчих товариств,\nінвестиційних фондів та інвестиційних компаній визначається\nзаконодавчими актами України."
    },
    {
      "provision_ref": "art10",
      "section": "10",
      "title": "Стаття 10. Контрольні комісії з питань приватизації",
      "content": "1. З метою забезпечення контролю за здійсненням Державної\nпрограми приватизації, додержанням законодавства України про\nприватизацію та аналізу її наслідків з числа депутатів створюється\nСпеціальна контрольна комісія Верховної Ради України з питань\nприватизації.\n2. Положення про Спеціальну контрольну комісію з питань\nприватизації та її склад затверджуються Верховною Радою України.\n3. З метою забезпечення контролю за ходом приватизації,\nдодержанням законодавства України про приватизацію та аналізу її\nнаслідків Верховна Рада Автономної Республіки Крим та місцеві ради\nстворюють відповідні контрольні комісії з питань приватизації.\nПоложення про контрольні комісії з питань приватизації та їх\nсклад затверджуються Верховною Радою Автономної Республіки Крим та\nвідповідними місцевими радами."
    },
    {
      "provision_ref": "art11",
      "section": "11",
      "title": "Стаття 11. Порядок приватизації",
      "content": "Порядок приватизації державного майна передбачає:\nопублікування списку об'єктів, які підлягають приватизації, у\nвиданнях державних органів приватизації, місцевій пресі;\nприйняття рішення про приватизацію об'єкта на підставі\nподаної заяви або виходячи із завдань Державної програми\nприватизації та створення комісії з приватизації;\nопублікування інформації про прийняття рішення про\nприватизацію об'єкта;\nпроведення аудиторської перевірки фінансової звітності\nпідприємства, що приватизується (за винятком об'єктів малої\nприватизації);\nзатвердження плану приватизації або плану розміщення акцій\nвідкритих акціонерних товариств, створених у процесі приватизації\nта корпоратизації, та їх реалізацію."
    },
    {
      "provision_ref": "art12",
      "section": "12",
      "title": "Стаття 12. Подання заяви і прийняття рішення про приватизацію",
      "content": "1. Ініціатива щодо приватизації може виходити від державних\nорганів приватизації, а також покупців, визнаних такими відповідно\nдо статті 8 цього Закону.\nПокупці цілісних майнових комплексів та інвестори, які\nбажають придбати контрольний пакет акцій, зобов'язані разом із\nзаявою подати бізнес-план або техніко-економічне обгрунтування\nпісляприватизаційного розвитку об'єкта, що включає план зайнятості\nпрацівників підприємства, пропозицію інвестора з зазначенням\nмаксимального розміру інвестиції, строків та порядку її внесення,\nа також декларацію про доходи для покупців - фізичних осіб.\nЗаяви про приватизацію подаються до державних органів\nприватизації за місцезнаходженням об'єкта, що приватизується, у\nписьмовій формі та в порядку, що встановлюється Фондом державного\nмайна України.\n2. Державні органи приватизації протягом місяця розглядають\nзаяви та приймають рішення щодо приватизації об'єкта і в\nп'ятиденний строк письмово повідомляють про це заявника,\nадміністрацію та трудовий колектив підприємства, що\nприватизується, а також відповідний орган виконавчої влади,\nуповноважений управляти цим майном.\nУ разі відмови в приватизації відповідний орган приватизації\nповідомляє заявників про причину відмови.\n3. Відмова в приватизації можлива тільки у випадках, коли:\nособа, яка подала заяву, не може бути визнана покупцем\nвідповідно до статті 8 цього Закону;\nзаконодавством встановлено обмеження щодо приватизації цього\nпідприємства;\nмайно у встановленому порядку включено до переліку об'єктів\n(групи об'єктів), що не підлягають приватизації.\n4. З моменту прийняття рішення про приватизацію майна\nдержавного підприємства:\nорган, що здійснює управління майном цього підприємства,\nпередає у встановленому порядку функції з управління цим майном\nдержавним органам приватизації;\nстосовно цього підприємства припиняється чинність частин\nтретьої, п'ятої, шостої статті 10, частин першої, третьої\nстатті 12, частини другої статті 24, частини третьої статті 25\nЗакону України \"Про підприємства в Україні\" ( 887-12 ) в частині\nкупівлі, продажу, передачі, обміну, здачі в оренду, надання\nбезоплатно, списання майна, випуску та придбання цінних паперів,\nнадання та одержання кредитів у розмірах, що перевищують\nсередньорічний рівень таких операцій за останні три роки з\nурахуванням рівня інфляції. Якщо ці дії необхідні для ефективного\nфункціонування державного підприємства, майно якого\nприватизується, вони здійснюються підприємством з дозволу\nдержавних органів приватизації."
    },
    {
      "provision_ref": "art13",
      "section": "13",
      "title": "Стаття 13. Комісія з приватизації об'єкта",
      "content": "1. Державний орган приватизації протягом місяця з дня\nприйняття рішення про приватизацію об'єкта затверджує склад\nкомісії з приватизації об'єкта і встановлює строк подання проекту\nплану приватизації. Цей строк не повинен перевищувати двох місяців\nз дня затвердження складу комісії.\n2. До складу комісії входять за принципом однакового\nпредставництва представники господарського товариства, створеного\nчленами трудового колективу підприємства, що приватизується, в\nтому числі й від представницького органу трудового колективу -\nпрофспілкового комітету або іншого уповноваженого ним органу, інші\nособи (або їх представники), які подали заяву на приватизацію,\nпредставники місцевих рад, фінансових органів, державного органу\nприватизації, Антимонопольного комітету України або його\nтериторіальних відділень, органу, уповноваженого до прийняття\nрішення про приватизацію управляти відповідним державним майном.\nВідповідні органи та особи зобов'язані в п'ятиденний строк з\nмоменту одержання повідомлення про прийняття рішення щодо\nстворення комісії делегувати до її складу своїх представників.\nЯкщо в зазначений строк вони не делегували своїх представників до\nскладу комісії, державний орган приватизації має право затвердити\nсклад комісії без представників цих органів.\nЗа рішенням комісії до її роботи можуть залучатися експерти,\nконсультанти та інші спеціалісти, які користуються на її\nзасіданнях правом дорадчого голосу.\nДля забезпечення гласності та прозорості приватизації у\nроботі комісії з приватизації об'єкта можуть брати участь народні\nдепутати України.\n3. Діяльність комісії регулюється Положенням, яке\nзатверджується Фондом державного майна України.\n4. При приватизації законсервованих об'єктів, об'єктів\nнезавершеного будівництва, майна ліквідованих підприємств або\nоб'єктів, які підлягають приватизації у порядку, визначеному\nЗаконом України \"Про приватизацію невеликих державних підприємств\n(малу приватизацію)\" ( 2171-12 ), окремого індивідуально\nвизначеного майна, акцій (часток, паїв), що належать державі у\nмайні підприємств із змішаною формою власності, комісія з\nприватизації не створюється і план приватизації не складається."
    },
    {
      "provision_ref": "art14",
      "section": "14",
      "title": "Стаття 14. Проект плану приватизації",
      "content": "1. Комісія з приватизації складає проект плану приватизації\nоб'єкта, в якому враховуються пропозиції:\nгосподарського товариства, створеного працівниками\nпідприємства, що приватизується, та інших покупців;\nмісцевих рад за місцезнаходженням об'єкта приватизації;\nдержавних органів приватизації;\nАнтимонопольного комітету України, його територіальних\nвідділень.\n2. Проект плану приватизації повинен передбачати строки та\nспособи приватизації, початкову ціну об'єкта приватизації (розмір\nстатутного фонду господарського товариства), рекомендовані форми\nплатежу, квоти обов'язкового застосування приватизаційних паперів,\nрозміри пакетів акцій за напрямами їх реалізації, а також\nзабезпечення технологічної єдності виробництва, недопущення\nруйнування цілісних майнових комплексів, циклів, технологій,\nпорядок використання майна, що не підлягає приватизації.\nЗа рішенням комісії до розробки проекту плану приватизації\nможе бути включено проект реорганізації об'єкта, в якому\nпередбачено створення на основі його структурних підрозділів\nюридичних осіб.\nРішення про необхідність реорганізації приймається в порядку,\nщо встановлюється Фондом державного майна України та\nАнтимонопольним комітетом України.\nДо проекту плану приватизації додається акт оцінки вартості\nоб'єкта приватизації, який складається відповідно до законодавства\nі затверджується органом приватизації.\nУ разі якщо проектом плану приватизації передбачено продаж\nцілісного майнового комплексу підприємства, що приватизується, або\nконтрольного пакета акцій, до проекту плану приватизації додаються\nдокументи, зазначені в частині першій статті 12 цього Закону.\n3. Якщо трудовий колектив підприємства, майно якого\nприватизується, або інші покупці не погоджуються з проектом плану\nприватизації, розробленим комісією, вони можуть підготувати\nальтернативний варіант плану.\n4. Проект плану, розроблений комісією, та альтернативний\nпроект плану трудового колективу чи інших покупців подаються на\nрозгляд регіональних відділень Фонду державного майна України або\nйого представництв у районах та містах, які протягом десяти днів\nзобов'язані розглянути подані проекти, затвердити план\nприватизації і довести його до заінтересованих осіб.\n5. Рішення про затвердження плану може бути оскаржено у\nдесятиденний строк у Фонд державного майна України, Верховну Раду\nАвтономної Республіки Крим."
    },
    {
      "provision_ref": "art15",
      "section": "15",
      "title": "Стаття 15. Способи приватизації",
      "content": "1. Приватизація державного майна здійснюється шляхом:\nпродажу частини державного майна кожному громадянину України\nза приватизаційні папери;\nпродажу об'єктів приватизації на аукціоні, за конкурсом, у\nтому числі з виключним застосуванням приватизаційних паперів;\nпродажу акцій (часток, паїв), що належать державі у\nгосподарських товариствах, на аукціоні, за конкурсом, на фондових\nбіржах та іншими способами, що передбачають загальнодоступність та\nконкуренцію покупців;\nпродажу на конкурсній основі цілісного майнового комплексу\nдержавного підприємства, що приватизується, або контрольного\nпакета акцій відкритого акціонерного товариства при поданні\nпокупцем документів, передбачених частиною першою статті 12 цього\nЗакону;\nвикупу майна державного підприємства згідно з альтернативним\nпланом приватизації.\nНеконкурентні способи продажу майна державних підприємств\nзастосовуються щодо об'єктів, не проданих на аукціоні, за\nконкурсом.\n2. Створення колективних підприємств, господарських\nтовариств, крім відкритих акціонерних товариств, у процесі\nприватизації майна державних підприємств (за винятком об'єктів\nмалої приватизації) не допускається.\n3. Приватизація законсервованих об'єктів та об'єктів\nнезавершеного будівництва, підприємств торгівлі, громадського\nхарчування, побутового обслуговування населення, готельного\nгосподарства, туристичного комплексу здійснюється шляхом:\nпродажу на аукціоні, за конкурсом;\nвикупу.\nПриватизація зазначених об'єктів здійснюється у порядку,\nпередбаченому Законом України \"Про приватизацію невеликих\nдержавних підприємств (малу приватизацію)\" ( 2171-12 ) та\nДержавною програмою приватизації.\nЗа рішенням органів приватизації законсервовані об'єкти та\nоб'єкти незавершеного будівництва можуть передаватися на умовах\nвідповідного договору особам, які можуть бути покупцями відповідно\nдо цього Закону, для завершення будівництва або вноситися до\nстатутного фонду господарського товариства як державна частка з\nнаступною її приватизацією в порядку, встановленому законодавством\nУкраїни.\n4. Приватизація майна невеликих державних підприємств\n(об'єктів малої приватизації) здійснюється відповідно до Закону\nУкраїни \"Про приватизацію невеликих державних підприємств (малу\nприватизацію)\".\nСтаття 16. Продаж об'єктів приватизації на аукціоні, за\nконкурсом, на фондових біржах\nПродаж об'єктів приватизації на аукціоні, за конкурсом, у\nтому числі з виключним застосуванням приватизаційних паперів, та\nна фондових біржах здійснюється у порядку, що затверджується\nФондом державного майна України, Антимонопольним комітетом України\nта Державною комісією з цінних паперів та фондового ринку\nвідповідно до розділу IV Закону України \"Про приватизацію\nневеликих державних підприємств (малу приватизацію)\"."
    },
    {
      "provision_ref": "art17",
      "section": "17",
      "title": "Стаття 17. Приватизація майна, зданого в оренду",
      "content": "1. Приватизація зданих в оренду цілісних майнових комплексів\nдержавних підприємств, організацій та їх структурних підрозділів,\nкрім невеликих державних підприємств, здійснюється шляхом продажу\nналежних державі акцій відкритих акціонерних товариств (далі -\nтовариства), заснованих державними органами приватизації та\nорендарями.\n2. Після затвердження плану приватизації засновники у\nдесятиденний термін приймають рішення про створення товариства,\nзатверджують його статут і у встановленому порядку подають\nдокументи до місцевого органу виконавчої влади для державної\nреєстрації товариства. Плата за реєстрацію товариства не\nсправляється. Рішення про створення товариства є установчим\nдоговором.\nПри перетворенні орендних підприємств у відкриті акціонерні\nтовариства його засновниками виступають з боку держави відповідний\nдержавний орган приватизації, а з боку орендаря - господарське\nтовариство, створене орендарями.\nДо завершення продажу акцій, передбаченого планом розміщення\nакцій (планом приватизації), і перших загальних зборів акціонерів\nприватизованого підприємства керівництво підприємством\nпокладається на адміністрацію орендного підприємства, що\nприватизується.\n3. З моменту реєстрації товариства договір оренди вважається\nрозірваним, діяльність підприємства, створеного на базі\nорендованого майна, або будь-якого суб'єкта підприємницької\nдіяльності, який орендує майно, припиняється, товариство стає\nправонаступником прав і обов'язків орендаря.\n4. До статутного фонду товариства вноситься державне майно,\nздане в оренду (за винятком майна, що не підлягає приватизації або\nщодо якого встановлено особливий порядок приватизації), та майно,\nщо є власністю орендаря.\n5. На вартість свого внеску орендар отримує акції створеного\nтовариства.\nПродаж акцій, що належать державі, здійснюється державними\nорганами приватизації згідно з законодавством про приватизацію.\n6. Члени організації орендарів, члени трудового колективу\nпідприємства, створеного орендарем, а також колишні працівники\nоб'єкта приватизації, які вийшли на пенсію, звільнені на підставі\nпункту 1 статті 40 Кодексу законів про працю України ( 322-08 ) і\nне працюють з моменту звільнення на інших підприємствах, особи,\nякі мають право відповідно до законодавства повернутися на\nпопереднє місце роботи на цьому підприємстві, та інваліди,\nзвільнені у зв'язку з каліцтвом або професійним захворюванням,\nмають право на пільгове придбання акцій відповідно до статті 25\nцього Закону.\n7. Якщо вартість майна, що вноситься організацією орендарів\n(орендарем) до статутного фонду товариства, становить менше 25\nвідсотків його статутного фонду і, з урахуванням вартості акцій,\nпридбаних на пільгових умовах членами організації орендарів, не\nперевищує цього розміру, члени організації орендарів мають право\nна додаткове придбання за власні кошти і сертифікати, що отримують\nгромадяни України як компенсацію втрат від знецінення заощаджень в\nустановах Ощадного банку України і колишнього Укрдержстраху,\nакцій, що належать державі, за їх номінальною вартістю в межах 25\nвідсотків статутного фонду товариства, але не більше ніж на суму\nодного приватизаційного майнового сертифіката на кожного члена\nорганізації орендарів.\n8. У разі відмови орендаря виступити засновником акціонерного\nтовариства приватизація майна, зданого в оренду, здійснюється без\nйого згоди в порядку, визначеному статтею 18 цього Закону.\nДоговір оренди зберігає чинність для нового власника\nприватизованого майна.\n9. Орендар має право на викуп об'єкта оренди, якщо це було\nпередбачено договором оренди, укладеним до набрання чинності\nЗаконом України \"Про оренду державного майна\" ( 2269-12 ).\nОрендар здійснює викуп об'єкта оренди відповідно до\nзаконодавства та договору оренди. Умови викупу (ціна, порядок,\nстроки, засоби платежу, обов'язкова квота використання майнових\nприватизаційних сертифікатів) визначаються в договорі оренди. Ціна\nоб'єкта оренди визначається відповідно до статті 20 цього Закону.\nОрендар має право відмовитися від здійснення передбаченого у\nдоговорі права на викуп.\nСтаття 18. Продаж акцій та часток (паїв), що належать державі\nв майні господарських товариств\n1. При перетворенні державного підприємства в акціонерне\nтовариство в процесі приватизації його засновником виступає\nдержавний орган приватизації, який діє в межах повноважень,\nпередбачених законодавством.\nДо засновників такого акціонерного товариства не\nзастосовуються обмеження, передбачені частиною першою статті 30\nЗакону України \"Про господарські товариства\" ( 1576-12 ).\n2. Засновник акціонерного товариства встановлює відповідно до\nплану приватизації (плану розміщення акцій) способи, обсяг і\nстроки продажу акцій, а також порядок внесення платежів.\nПри перетворенні державних підприємств в акціонерні\nтовариства відповідно до цього Закону можуть випускатися тільки\nпрості іменні акції.\n3. Працівники підприємства, майно якого приватизується, мають\nправо об'єднатись відповідно до статті 8 цього Закону для викупу\nконтрольного пакета акцій.\n4. Продаж акцій засновником акціонерного товариства\nпровадиться на конкурсних засадах, крім випадків, передбачених\nзаконодавством.\n5. Створене відповідно до цієї статті акціонерне товариство є\nправонаступником підприємства, що приватизується.\n6. Продаж акцій (часток, паїв), що належать державі у майні\nпідприємств із змішаною формою власності, провадиться з\nурахуванням законодавства та установчих документів цих\nпідприємств.\nЯкщо продаж здійснюється не на конкурентних засадах, то\nвартість цих акцій (часток, паїв) визначається експертним шляхом у\nвстановленому порядку."
    },
    {
      "provision_ref": "art19",
      "section": "19",
      "title": "Стаття 19. Інформація про приватизацію",
      "content": "1. Інформацію про приватизацію складають відомості щодо:\nпереліків об'єктів, щодо яких прийнято рішення про\nприватизацію, умови їх продажу;\nтерміну, протягом якого приймаються до розгляду плани\nприватизації та заяви на право продажу об'єктів приватизації;\nрішення про затвердження планів приватизації та укладення\nугод з юридичними особами або спеціалістами на розробку проектів\nпланів приватизації та продажу об'єкта приватизації, а також\nпідстави, на основі яких були прийняті ці рішення;\nрезультатів виконання планів приватизації, які підлягають\nопублікуванню у спеціальних бюлетенях Фонду державного майна\nУкраїни та його регіональних відділень, які розповсюджуються за\nпередплатою і в роздрібній торгівлі, місцевій пресі.\nІнформація про результати приватизації об'єкта (інформація\nпро переможців конкурсу, аукціону, ціну, за яку придбано об'єкт\nприватизації, дані про розподіл акцій (часток, паїв) між новими\nвласниками (окремо по кожній юридичній особі) підлягає\nопублікуванню у місцевій пресі за місцем розташування відповідного\nоб'єкта.\n2. Інформація про строки та умови проведення аукціону,\nконкурсу, випуску акцій у вільний продаж повинна бути опублікована\nв інформаційних бюлетенях органів приватизації, центральній та\nмісцевій пресі не пізніш як за 30 календарних днів до дати\nпроведення аукціону, конкурсу, випуску акцій у вільний продаж.\n3. Типовий, обов'язковий для публікації в бюлетені перелік\nвідомостей для різних видів підприємств, порядок їх подання, форма\nпублікації визначаються Фондом державного майна України.\nСтаття 20. Визначення початкової ціни майна, що\nприватизується\n1. Визначення початкової ціни об'єкта приватизації або\nрозміру статутного фонду господарського товариства, що створюється\nна основі державного підприємства, здійснюється відповідно до\nметодики, що затверджується Кабінетом Міністрів України.\n2. У разі приватизації об'єкта шляхом його викупу, відповідно\nдо зазначеної методики, оцінка вартості об'єкта приватизації\nздійснюється експертним шляхом або способами, що враховують\nпотенційну прибутковість.\nЗагальні критерії проведення експертних оцінок і методики\nоцінки визначаються окремим законом.\n3. Витрати, пов'язані з проведенням аудиторських перевірок,\nвідшкодовуються за рахунок підприємств, що приватизуються.\nСтаття 21. Джерела коштів для придбання державного майна, що\nприватизується\n1. Державне майно може бути придбано за рахунок\nприватизаційних паперів, випущених в обіг відповідно до\nзаконодавства, а також власних і позичених коштів покупців, які\nмають право брати участь у приватизації відповідно до цього\nЗакону.\nПри придбанні об'єкта приватизації за рахунок грошових коштів\nна суму, що перевищує п'ятдесят неоподатковуваних мінімумів\nдоходів громадян, покупці - фізичні особи повинні подати до органу\nприватизації декларацію про доходи.\n2. Покупці - іноземні інвестори та підприємства з іноземними\nінвестиціями набувають державне майно у процесі приватизації з\nоплатою його вартості у національній валюті на загальних підставах\nта з поданням відомостей про джерела надходження коштів.\n3. Покупці, які мають право брати участь у приватизації\nвідповідно до цього Закону, вправі використовувати для придбання\nоб'єктів приватизації гроші шляхом їх безготівкового перерахування\nз відкритих ними в банках України іменних рахунків у межах коштів,\nщо перебувають на цих рахунках.\nСтаття 22. Порядок визначення розмірів емісії приватизаційних\nмайнових сертифікатів та їх номінальної вартості\n1. Приватизаційні майнові сертифікати випускаються на суму\nвартості державного майна, що підлягає безоплатній передачі у\nпроцесі приватизації майна державних підприємств громадянам\nУкраїни.\nОбсяги емісії приватизаційних майнових сертифікатів та їх\nномінальна вартість встановлюються відповідними актами\nзаконодавства України.\nНомінальна вартість приватизаційного майнового сертифіката\nвизначається шляхом ділення загальної суми емісії цих\nприватизаційних паперів на число громадян України.\nПриватизаційні майнові сертифікати розподіляються між\nгромадянами, які мають право на їх одержання, порівну.\n2. У разі проведення індексації балансової вартості основних\nфондів у народному господарстві України обов'язковій індексації\nпідлягає номінальна вартість приватизаційних майнових\nсертифікатів. Коефіцієнт індексації номінальної вартості\nприватизаційних майнових сертифікатів встановлюється Кабінетом\nМіністрів України одночасно з проведенням індексації балансової\nвартості основних фондів.\nСтаття 23. Використання грошових коштів, одержаних від\nприватизації\n1. Кошти, одержані від продажу державного майна,\nзараховуються до позабюджетного Державного фонду приватизації,\nпозабюджетного фонду приватизації Автономної Республіки Крим і\nспрямовуються на відшкодування витрат, пов'язаних з приватизацією,\nкредитування технічного переозброєння приватизованих підприємств,\nрозвиток підприємництва та створення нових робочих місць у межах,\nщо визначаються Державною програмою приватизації, та до Державного\nбюджету України.\n2. Забороняється використання коштів, одержаних від\nприватизації, на покриття дефіциту державного та місцевих\nбюджетів.\n3. Кошти, одержані від продажу об'єктів незавершеного\nбудівництва, що споруджувалися відповідно до програми ліквідації\nнаслідків аварії на Чорнобильській АЕС, за вирахуванням витрат на\nпроведення приватизації спрямовуються у встановленому порядку до\nФонду для здійснення заходів щодо ліквідації наслідків\nЧорнобильської катастрофи та соціального захисту населення для\nфінансування робіт на пускових будовах згідно із зазначеною\nпрограмою."
    },
    {
      "provision_ref": "art24",
      "section": "24",
      "title": "Стаття 24. Безоплатна передача державного майна",
      "content": "1. Кожному громадянину України надається право на безоплатне\nпридбання частки державного майна на суму одержаного\nприватизаційного майнового сертифіката.\n2. За рішенням державного органу приватизації об'єкти\nсоціально-побутового призначення в разі відмови трудових\nколективів підприємств, що приватизуються, від приватизації цих\nоб'єктів можуть передаватися місцевим радам згідно з\nзаконодавством. У разі неможливості утримання за рахунок коштів\nмісцевого бюджету об'єктів соціально-побутового призначення,\nстворених за рахунок коштів фонду соціального розвитку\n(аналогічних фондів) підприємства, що приватизується, зазначені\nоб'єкти можуть безоплатно передаватися господарському товариству,\nствореному працівниками підприємства відповідно до статті 8 цього\nЗакону, до складу якого ввійшло не менш як 50 відсотків\nпрацівників підприємства, за умови їх цільового використання та\nналежного утримання і без права продажу."
    },
    {
      "provision_ref": "art25",
      "section": "25",
      "title": "Стаття 25. Пільги працівникам підприємства, що приватизується",
      "content": "1. Працівникам підприємства, майно якого приватизується,\nнадається право на:\nпершочергове придбання акцій за їх номінальною вартістю на\nсуму і за рахунок виданого працівнику приватизаційного майнового\nсертифіката;\nпершочергове придбання за рахунок власних коштів акцій за їх\nномінальною вартістю на половину суми виданого працівнику\nприватизаційного майнового сертифіката.\n2. Пільги, передбачені цією статтею, поширюються також на\nколишніх працівників підприємств, які вийшли на пенсію, звільнені\nна підставі пункту 1 статті 40 Кодексу законів про працю України\n( 322-08 ) і не працюють з моменту звільнення на інших\nпідприємствах, осіб, які мають право відповідно до законодавства\nповернутися на попереднє місце роботи на цьому підприємстві,\nінвалідів, звільнених у зв'язку з каліцтвом або професійним\nзахворюванням, та працівників, звільнених у зв'язку із станом\nздоров'я, а також на працівників соціально-культурних та\nоздоровчо-лікувальних закладів, що приватизуються у складі\nпідприємств, на балансі яких вони перебувають.\n3. Господарське товариство, до складу якого ввійшло не менш\nяк 50 відсотків працівників підприємства, майно якого\nприватизується шляхом продажу на аукціоні чи за конкурсом,\nстворене згідно зі статтею 8 цього Закону, користується\nпріоритетним правом на придбання цього майна за рівних\nзапропонованих умов купівлі, а також правом на розстрочку платежу\nна строк не більше одного року з початковим внеском не менше 30\nвідсотків ціни, за яку придбано майно на аукціоні чи за конкурсом.\n4. Керівники, їх заступники, головні спеціалісти та керівники\nструктурних підрозділів державних підприємств, що перетворюються у\nвідкриті акціонерні товариства в процесі приватизації (в тому\nчислі корпоратизованих підприємств) за умови додержання відповідно\nдо чинного законодавства строків приватизації та корпоратизації,\nмають право на додаткове придбання за грошові кошти акцій\nтовариства за їх номінальною вартістю на загальну суму до 5\nвідсотків статутного фонду товариства з відстрочкою оплати на один\nрік після придбання акцій працівниками підприємства.\nВідстрочка оплати надається за умови внесення не менше 30\nвідсотків вартості придбаних акцій.\n5. На суму відстрочених платежів нараховуються проценти за\nобліковою ставкою Національного банку України.\nСтаття 26. Соціальні гарантії працівникам підприємства, що\nприватизується, та приватизованого підприємства\n1. З дня прийняття рішення про приватизацію розірвання\nтрудового договору з працівником підприємства, що приватизується,\nз ініціативи власника або уповноваженого ним органу не\nдопускається, за винятком звільнення на підставі пункту 6\nстатті 40 Кодексу законів про працю України або вчинення\nпрацівником дій, за які законодавством передбачена можливість\nзвільнення на підставі пунктів 3, 4, 7, 8 статті 40 та статті 41\nКодексу законів про працю України.\n2. Не допускається звільнення працівників приватизованого\nпідприємства з ініціативи нового власника чи уповноваженого ним\nоргану протягом 6 місяців від дня переходу до нього права\nвласності.\n3. Укладення колективного договору між новим власником або\nуповноваженим ним органом і трудовим колективом, а також\nпрацевлаштування вивільнених працівників здійснюються відповідно\nдо законодавства."
    },
    {
      "provision_ref": "art27",
      "section": "27",
      "title": "Стаття 27. Оформлення угод приватизації",
      "content": "1. При приватизації майна державного підприємства як\nцілісного майнового комплексу шляхом його викупу, продажу на\nаукціоні, за конкурсом між продавцем і покупцем укладається\nвідповідний договір купівлі-продажу.\n2. До договору купівлі-продажу повинні включатися передбачені\nбізнес-планом чи планом приватизації зобов'язання або зобов'язання\nсторін, які були визначені умовами аукціону, конкурсу чи викупу,\nщодо:\nздійснення програм технічного переозброєння виробництва,\nвпровадження прогресивних технологій;\nздійснення комплексу заходів щодо збереження технологічної\nєдності виробництва та технологічних циклів;\nзбереження та раціонального використання робочих місць;\nвиконання вимог антимонопольного законодавства;\nзбереження номенклатури та обсягу виробництва продукції\n(послуг) відповідно до бізнес-плану;\nзавершення будівництва жилих будинків;\nутримання об'єктів соціально-побутового призначення;\nвиконання заходів щодо створення безпечних і нешкідливих умов\nпраці та охорони навколишнього середовища;\nвнесення інвестицій виключно у грошовій формі, їх розміру та\nстроків;\nвиконання встановлених мобілізаційних завдань.\nДо договору купівлі-продажу об'єкта приватизації включаються\nсанкції за порушення його умов.\nВключення до договору інших зобов'язань покупця допускається\nза згодою сторін.\nТермін дії зазначених зобов'язань, за винятком виконання\nвстановлених мобілізаційних завдань, не повинен перевищувати п'ять\nроків, а щодо підприємств-монополістів, підприємств\nвійськово-промислового комплексу, що підлягають конверсії,\nгалузевих науково-дослідних інститутів та\nпроектно-конструкторських бюро, інших підприємств і установ,\nприватизація яких здійснюється за погодженням з Кабінетом\nМіністрів України, порядок контролю за їх діяльністю\nзатверджується Кабінетом Міністрів України.\nЗазначені в цій частині зобов'язання зберігають свою дію для\nосіб, які придбають об'єкт у разі його подальшого відчуження\nпротягом терміну дії цих зобов'язань.\nКонтроль за виконанням умов договору купівлі-продажу здійснює\nдержавний орган приватизації.\n3. Власники приватизованих об'єктів мають пріоритетне право\nна довгострокову оренду (на строк не менше десяти років) займаних\nними земельних ділянок з наступним викупом цих ділянок відповідно\nдо законодавства України, якщо на це немає прямої заборони\nКабінету Міністрів України або відповідної місцевої ради.\nМісцева рада зобов'язана у місячний строк з моменту\nреєстрації приватизованого об'єкта переоформити договір оренди на\nкористування землею.\n4. Договір купівлі-продажу підлягає нотаріальному\nпосвідченню.\nПраво власності на приватизований об'єкт переходить з моменту\nнотаріального посвідчення договору купівлі-продажу.\n5. На вимогу однієї із сторін договір купівлі-продажу може\nбути розірвано або визнано недійсним за рішенням суду,\nарбітражного суду в разі невиконання іншою стороною зобов'язань,\nпередбачених договором купівлі-продажу, у визначені строки.\n6. Договір купівлі-продажу не укладається при продажу акцій\nакціонерних товариств, створених у процесі приватизації або\nкорпоратизації, крім продажу їх пакетом згідно з планом\nприватизації (планом розміщення акцій).\nПокупець набуває право власності на акції, придбані на\nсертифікатному аукціоні, з дня затвердження протоколу про\nрезультати сертифікатного аукціону.\nПродаж акцій акціонерних товариств, створених у процесі\nприватизації або корпоратизації, на фондових біржах здійснюється у\nпорядку, встановленому законодавством.\n7. Угоди щодо операцій з акціями, придбаними в процесі\nприватизації, можуть укладатися після внесення відомостей про їх\nпокупця та інших відомостей, визначених законодавством, до реєстру\nвласників іменних цінних паперів."
    },
    {
      "provision_ref": "art28",
      "section": "28",
      "title": "Стаття 28. Правонаступництво власників",
      "content": "1. Особи, які придбали державні підприємства як цілісні\nмайнові комплекси, є правонаступниками їх майнових прав і\nобов'язків відповідно до умов договору між продавцем і покупцем та\nзаконодавства України.\n2. Правонаступництво щодо акцій (часток, паїв), придбаних в\nпроцесі приватизації, які належали державі в майні суб'єктів\nпідприємницької діяльності, створених за участю державних\nпідприємств, підтверджується договором купівлі-продажу.\nВартість акцій (часток, паїв) визначається в установленому\nпорядку.\nСтаття 29. Відповідальність за порушення законодавства про\nприватизацію\n1. За порушення законодавства про приватизацію до винних осіб\nзастосовується кримінальна, адміністративна, дисциплінарна,\nцивільно-правова відповідальність відповідно до законодавства\nУкраїни.\n2. Посадові особи державних органів приватизації, інших\nорганів виконавчої влади за наявності в їх діях ознак злочину,\nпов'язаного з порушенням законодавства про приватизацію,\nпідлягають притягненню до кримінальної відповідальності у порядку,\nпередбаченому Кримінальним кодексом України.\n3. Посадові особи державних органів приватизації, інших\nорганів виконавчої влади несуть адміністративну відповідальність у\nвигляді штрафу за:\nбезпідставну відмову у прийнятті заяви про приватизацію;\nпорушення строків розгляду заяви про приватизацію; порушення умов\nі порядку проведення конкурсу, аукціону, продажу акцій (часток,\nпаїв); порушення умов і порядку передачі акцій акціонерних\nтовариств, створених у процесі приватизації, корпоратизації,-\nдо восьми встановлених на день вчинення порушення розмірів\nнеоподатковуваного мінімуму доходів громадян;\nнеобгрунтовану відмову від продажу підприємства (майна,\nакцій); безпідставну відмову у видачі приватизаційних паперів\nгромадянам України; безпідставну відмову в наданні інформації про\nоб'єкт приватизації -\nдо десяти встановлених на день вчинення порушення розмірів\nнеоподатковуваного мінімуму доходів громадян.\nШтрафи стягуються з винних осіб за рішенням суду в порядку,\nпередбаченому Кодексом України про адміністративні правопорушення.\n4. Покупці, що не сплатили за об'єкт приватизації, придбаний\nшляхом викупу, на аукціоні або за конкурсом, протягом 60 днів з\nмоменту укладення чи реєстрації відповідної угоди сплачують на\nкористь органу приватизації неустойку в розмірі і порядку, що\nвстановлюються Кабінетом Міністрів України.\nРішення про викуп об'єкта або результати конкурсу, аукціону в\nтаких випадках підлягають анулюванню.\n5. При повному або частковому невиконанні умов договорів\nкупівлі-продажу встановлюється така відповідальність покупців:\nу разі порушення встановлених умовами договору\nкупівлі-продажу строків внесення інвестицій у встановленому обсязі\nпокупцями сплачується пеня у розмірі 0,1 відсотка вартості не\nвнесених інвестицій за кожний день прострочення;\nу разі розірвання договору купівлі-продажу в зв'язку з\nневиконанням умов договору щодо внесення інвестицій внесені\nчастково інвестиції не повертаються, а в разі невнесення\nінвестицій на день подачі позову про розірвання договору покупець\nсплачує штраф у розмірі 10 відсотків загального обсягу інвестицій;\nу разі недотримання покупцем зобов'язань щодо збереження\nпротягом визначеного періоду профілю діяльності приватизованого\nоб'єкта покупець сплачує штраф у розмірі 10 відсотків вартості\nпридбаного майна.\nЗазначені штрафи перераховуються до Державного бюджету\nУкраїни.\nЗа недопущення працівників державних органів приватизації,\nпротидію чи перешкоджання проведенню ними перевірки дотримання\nумов договору купівлі-продажу державного майна на керівника\nприватизованого підприємства накладається штраф у розмірі 100\nнеоподатковуваних мінімумів доходів громадян за кожний\nвстановлений факт.\nШтрафи стягуються з винних осіб за рішенням суду в\nустановленому порядку.\n6. Збитки, заподіяні порушенням законодавства про\nприватизацію, а також витрати щодо забезпечення збереження\nоб'єктів приватизації на період до моменту передачі майна,\nпідлягають відшкодуванню за позовами заінтересованих осіб у\nпорядку, передбаченому законодавством України.\nПорушення встановленого законодавством порядку приватизації\nабо прав покупців є підставою для визнання недійсним договору\nкупівлі-продажу об'єкта приватизації в порядку, передбаченому\nзаконодавством України."
    },
    {
      "provision_ref": "art30",
      "section": "30",
      "title": "Стаття 30. Спори, що виникають у процесі приватизації",
      "content": "Спори, що виникають у процесі приватизації, вирішуються судом\nабо арбітражним судом у встановленому порядку відповідно до їх\nкомпетенції\"."
    }
  ],
  "definitions": []
}