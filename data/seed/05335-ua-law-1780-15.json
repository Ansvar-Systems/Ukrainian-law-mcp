{
  "id": "ua-law-1780-15",
  "type": "statute",
  "title": "Закон України (1780-15)",
  "title_en": "",
  "short_name": "1780-15",
  "status": "in_force",
  "issued_date": "2004-06-15",
  "url": "https://zakon.rada.gov.ua/laws/show/1780-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до Закону України \"Про податок\nз доходів фізичних осіб\" (щодо збільшення суми\nподаткової соціальної пільги на утримання дітей)\n( Відомості Верховної Ради України (ВВР), 2004, N 37, ст.458 )\n\nВерховна Рада України п о с т а н о в л я є :\nI. Внести до Закону України \"Про податок з доходів фізичних\nосіб\" ( 889-15 ) (Відомості Верховної Ради України, 2003 р., N 37,\nст. 308) такі зміни:\n1. Пункт 6.2 статті 6 доповнити абзацом другим такого змісту:\n\"Норми цього пункту не поширюються на випадки, передбачені в\nабзаці другому підпункту 6.5.1 пункту 6.5 цієї статті\".\n2. Підпункт 6.5.1 пункту 6.5 статті 6 викласти у такій\nредакції:\n\"6.5.1. Податкова соціальна пільга застосовується до доходу,\nотриманого платником податку (нарахованого на його користь)\nпротягом звітного податкового місяця як заробітна плата (інші,\nприрівняні до неї відповідно до законодавства виплати, компенсації\nта відшкодування), якщо його розмір не перевищує суми, яка\nдорівнює сумі прожиткового мінімуму, встановленого для\nпрацездатної особи на 1 січня звітного податкового року,\nпомноженої на 1,4 та округленої до найближчих 10 гривень.\nПри застосуванні податкової соціальної пільги у випадках,\nпередбачених підпунктами \"а\" - \"в\" підпункту 6.1.2 пункту 6.1 цієї\nстатті, граничний розмір доходу, визначений абзацом першим цього\nпідпункту, розраховується кратно кількості дітей, щодо яких\nнадається податкова соціальна пільга. При цьому платник податку,\nякий отримує оподатковуваний дохід, додатково має право на\nзастосування податкової пільги, зазначеної у підпункті\n6.1.1 пункту 6.1 цієї статті\".\nII. Цей Закон набирає чинності з дня його опублікування та\nпоширюється на податкові періоди починаючи з 1 січня 2004 року.\nЯкщо податкова соціальна пільга, визначена цим Законом, не\nбула застосована до доходів, виплачених (нарахованих) до дати\nнабрання чинності цим Законом, то працедавець зобов'язаний\nздійснити відповідний перерахунок зобов'язання з цього податку\nнаступних податкових періодів у порядку, визначеному центральним\nподатковим органом та узгодженому з Комітетом Верховної Ради\nУкраїни, до компетенції якого належать питання податкової\nполітики.\n\nПрезидент України Л.КУЧМА\n\nм. Київ, 15 червня 2004 року\nN 1780-IV\n\nПро внесення змін до Закону України \"Про податок з доходів фізичних осіб\" (щодо збільшення суми податкової соціальної пільги на утримання дітей)\nЗакон України від 15.06.2004 № 1780-IV\n\nВтрата чинності від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/1780-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}