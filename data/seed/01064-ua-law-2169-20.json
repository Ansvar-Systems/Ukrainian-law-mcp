{
  "id": "ua-law-2169-20",
  "type": "statute",
  "title": "Закон України (2169-20)",
  "title_en": "",
  "short_name": "2169-20",
  "status": "in_force",
  "issued_date": "2022-04-01",
  "url": "https://zakon.rada.gov.ua/laws/show/2169-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо звільнення від військової служби деяких категорій громадян\n\nВерховна Рада України постановляє :\n\nI. Внести зміни до таких законів України:\n\n1. Частину першу статті 23 Закону України \"Про мобілізаційну підготовку та мобілізацію\" (Відомості Верховної Ради України, 2005 р., № 16, ст. 255 із наступними змінами) після абзацу дванадцятого доповнити новим абзацом такого змісту:\n\n\"жінки та чоловіки, які мають неповнолітню дитину (дітей) і чоловіка (дружину), який (яка) проходить військову службу за одним із видів військової служби, визначених частиною шостою статті 2 Закону України \"Про військовий обов’язок і військову службу\".\n\nУ зв’язку з цим абзаци тринадцятий - п’ятнадцятий вважати відповідно абзацами чотирнадцятим - шістнадцятим.\n\n2. У Законі України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами):\n\n1) пункти 3 і 4 частини другої статті 17 викласти в такій редакції:\n\n\"3) дитину (дітей) віком до 18 років, яку (яких) виховують самостійно;\n\n4) дитину віком до трьох років\";\n\n2) у статті 26 :\n\nпідпункт \"г\" пункту 2 частини четвертої викласти в такій редакції:\n\n\"г) через такі сімейні обставини або інші поважні причини (якщо військовослужбовці не висловили бажання продовжувати військову службу):\n\nу зв’язку з вихованням дитини з інвалідністю віком до 18 років;\n\nу зв’язку з вихованням дитини, хворої на тяжкі перинатальні ураження нервової системи, тяжкі вроджені вади розвитку, рідкісні орфанні захворювання, онкологічні, онкогематологічні захворювання, дитячий церебральний параліч, тяжкі психічні розлади, цукровий діабет I типу (інсулінозалежний), гострі або хронічні захворювання нирок IV ступеня, дитини, яка отримала тяжку травму, потребує трансплантації органа, потребує паліативної допомоги, що підтверджується документом, виданим лікарсько-консультативною комісією закладу охорони здоров’я в порядку та за формою, встановленими центральним органом виконавчої влади, що забезпечує формування та реалізує державну політику у сфері охорони здоров’я, але якій не встановлено інвалідність;\n\nу зв’язку з необхідністю здійснення постійного догляду за хворою дружиною (чоловіком), дитиною, а також батьками своїми чи дружини (чоловіка), що підтверджується відповідним медичним висновком медико-соціальної експертної комісії або лікарсько-консультативної комісії закладу охорони здоров’я;\n\nу зв’язку з наявністю дружини (чоловіка) із числа осіб з інвалідністю та/або одного із своїх батьків чи батьків дружини (чоловіка) із числа осіб з інвалідністю I чи II групи;\n\nу зв’язку з необхідністю здійснення опіки над особою з інвалідністю, визнаною судом недієздатною;\n\nу зв’язку з необхідністю здійснення постійного догляду за особою з інвалідністю I групи;\n\nу зв’язку з необхідністю здійснення постійного догляду за особою з інвалідністю II групи або за особою, яка за висновком медико-соціальної експертної комісії або лікарсько-консультативної комісії закладу охорони здоров’я потребує постійного догляду, у разі відсутності інших осіб, які можуть здійснювати такий догляд;\n\nвійськовослужбовці-жінки - у зв’язку з вагітністю;\n\nвійськовослужбовці-жінки, які перебувають у відпустці для догляду за дитиною до досягнення нею трирічного віку, а також якщо дитина потребує домашнього догляду тривалістю, визначеною в медичному висновку, але не більш як до досягнення нею шестирічного віку;\n\nодин із подружжя, обоє з яких проходять військову службу і мають дитину (дітей) віком до 18 років;\n\nвійськовослужбовці, які самостійно виховують дитину (дітей) віком до 18 років\";\n\nу частині п’ятій:\n\nпідпункт \"ґ\" пункту 2 доповнити абзацом одинадцятим такого змісту:\n\n\"військовослужбовці-жінки - у зв’язку з вагітністю\";\n\nпункт 3 доповнити підпунктом \"г\" такого змісту:\n\n\"г) через такі сімейні обставини або інші поважні причини (якщо військовослужбовці не висловили бажання продовжувати військову службу):\n\nу зв’язку з вихованням дитини з інвалідністю віком до 18 років;\n\nу зв’язку з вихованням дитини, хворої на тяжкі перинатальні ураження нервової системи, тяжкі вроджені вади розвитку, рідкісні орфанні захворювання, онкологічні, онкогематологічні захворювання, дитячий церебральний параліч, тяжкі психічні розлади, цукровий діабет I типу (інсулінозалежний), гострі або хронічні захворювання нирок IV ступеня, дитини, яка отримала тяжку травму, потребує трансплантації органа, потребує паліативної допомоги, що підтверджується документом, виданим лікарсько-консультативною комісією закладу охорони здоров’я в порядку та за формою, встановленими центральним органом виконавчої влади, що забезпечує формування та реалізує державну політику у сфері охорони здоров’я, але якій не встановлено інвалідність;\n\nу зв’язку з необхідністю здійснення постійного догляду за хворою дружиною (чоловіком), дитиною, а також батьками своїми чи дружини (чоловіка), що підтверджується відповідним медичним висновком медико-соціальної експертної комісії або лікарсько-консультативної комісії закладу охорони здоров’я;\n\nу зв’язку з необхідністю здійснення опіки над особою з інвалідністю, визнаною судом недієздатною;\n\nу зв’язку з необхідністю здійснення постійного догляду за особою з інвалідністю I групи;\n\nу зв’язку з необхідністю здійснення постійного догляду за особою з інвалідністю II групи або за особою, яка за висновком медико-соціальної експертної комісії або лікарсько-консультативної комісії закладу охорони здоров’я потребує постійного догляду, у разі відсутності інших осіб, які можуть здійснювати такий догляд;\n\nвійськовослужбовці-жінки - у зв’язку з вагітністю;\n\nвійськовослужбовці-жінки, які перебувають у відпустці для догляду за дитиною до досягнення нею трирічного віку, а також якщо дитина потребує домашнього догляду тривалістю, визначеною в медичному висновку, але не більш як до досягнення нею шестирічного віку;\n\nодин із подружжя, обоє з яких проходять військову службу і мають дитину (дітей) віком до 18 років;\n\nвійськовослужбовці, які самостійно виховують дитину (дітей) віком до 18 років\";\n\nпідпункт \"г\" пункту 2 частини шостої доповнити абзацами одинадцятим і дванадцятим такого змісту:\n\n\"військовослужбовці-жінки - у зв’язку з вагітністю;\n\nодин із подружжя, обоє з яких проходять військову службу і мають дитину (дітей) віком до 18 років\";\n\n3) у частині восьмій статті 39 -1 слово \"одинадцятим\" замінити словом \"дванадцятим\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону, та привести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n1 квітня 2022 року\n\n№ 2169-IX\n\nПро внесення змін до деяких законів України щодо звільнення від військової служби деяких категорій громадян\nЗакон України від 01.04.2022 № 2169-IX\n\nПрийняття від 01.04.2022\nПостійна адреса:\nhttps://zakon.rada.gov.ua/go/2169-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}