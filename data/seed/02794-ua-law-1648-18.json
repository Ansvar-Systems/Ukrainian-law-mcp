{
  "id": "ua-law-1648-18",
  "type": "statute",
  "title": "Закон України (1648-18)",
  "title_en": "",
  "short_name": "1648-18",
  "status": "in_force",
  "issued_date": "2014-08-14",
  "url": "https://zakon.rada.gov.ua/laws/show/1648-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art5",
      "section": "5",
      "title": "Стаття 5. Права та обов’язки юридичних, фізичних осіб та Адміністратора Єдиного державного реєстру тварин",
      "content": "Юридичні та фізичні особи, що провадять діяльність з розведення та утримання тварин, зобов’язані:\nподавати для реєстрації дані про ідентифікованих тварин, господарства їх розведення та утримання, переміщення, забій, утилізацію, загибель, падіж тварин;\nідентифікувати усіх тварин у господарстві;\nвести облік усіх тварин у господарстві, в тому числі щодо їх народження, ідентифікаційних номерів, усіх переміщень тварин між господарствами, а також про забій, утилізацію та падіж тварин;\nзберігати відомості про тварину протягом трьох років після її смерті (забій, падіж, утилізація) або переміщення її з господарства;\nздійснювати переміщення тварин з ідентифікаційними документами;\nподавати дані до центрального органу виконавчої влади, що реалізує державну політику у сфері ветеринарної медицини, про усі переміщення тварин, надходження нових тварин у господарство, а також забій, утилізацію, падіж тварин протягом 5 робочих днів з дати таких дій або подій;\nпроводити забій, утилізацію лише ідентифікованих та зареєстрованих тварин.\nЮридичні та фізичні особи, що провадять діяльність із забою та утилізації тварин, зобов’язані:\nподавати для реєстрації дані про забій, утилізацію тварин, а також дані про господарства, що здійснюють такий забій та утилізацію;\nвести облік забитих, утилізованих тварин;\nпроводити забій, утилізацію лише ідентифікованих та зареєстрованих тварин.\nЮридичні та фізичні особи, що провадять діяльність з продажу тварин, надання послуг зі штучного осіменіння та організовують виставки тварин, зобов’язані:\nподавати для реєстрації дані про господарства, що займаються продажем тварин, наданням послуг зі штучного осіменіння та організацією виставок тварин;\nвести облік тварин;\nздійснювати продаж, проводити виставки і штучне осіменіння лише ідентифікованих та зареєстрованих тварин.\nПереміщення юридичними та фізичними особами тварин, які не відповідають вимогам законодавства про ідентифікацію та реєстрацію тварин, забороняється.\nЮридичні та фізичні особи мають право:\nобирати електронну або паперову форму ведення обліку тварин та подачі даних, встановлених цим Законом;\nуповноважити третіх осіб на виконання обов’язків, встановлених цією статтею.\nАдміністратор Єдиного державного реєстру тварин має право надіслати запит до власника або утримувача тварини про інформацію про походження, ідентифікацію, пункт призначення тварини, власником або утримувачем якої він є, а власник або утримувач тварини зобов’язаний надати таку інформацію за запитом Адміністратора Єдиного державного реєстру тварин протягом 10 робочих днів з моменту отримання такого запиту.\nАдміністратор Єдиного державного реєстру тварин зобов’язаний:\nвносити до Єдиного державного реєстру тварин дані, встановлені цим Законом, зокрема, щодо ідентифікації, реєстрації та обліку тварин, а також щодо здійснених стосовно них ветеринарно-санітарних заходів, протягом 10 робочих днів з дня їх отримання від юридичних і фізичних осіб;\nпротягом 5 робочих днів з дня отримання даних щодо реєстрації тварини оформляти ідентифікаційні документи;\nвидавати оформлені ідентифікаційні документи за вимогою власника/утримувача тварини або його довіреної особи;\nзабезпечити на своєму офіційному веб-сайті безкоштовний доступ до інформації з Єдиного державного реєстру тварин, крім інформації про особу (персональні дані) та інформації, яка відповідно до законодавства України має обмежений доступ.\nВидача витягу з Єдиного державного реєстру тварин здійснюється на безоплатній основі.\nІдентифікація та реєстрація тварин, власниками яких є фізичні особи, можуть здійснюватися уповноваженими ними особами та за рахунок цих осіб.\nВідшкодування зазначеній особі витрат на ідентифікацію та реєстрацію тварин, власником яких є фізична особа, здійснюється відповідно до договору\";\n4) частину першу статті 8 після абзацу четвертого доповнити трьома новими абзацами такого змісту:\n\"встановлення порядку реєстрації господарств;\nвстановлення порядку переміщення тварин;\nвстановлення порядку подачі даних для внесення до Єдиного державного реєстру тварин\".\nУ зв’язку з цим абзац п’ятий вважати абзацом шостим;\n5) у статті 10:\nчастину першу викласти в такій редакції:\n\"Роботи з ідентифікації та реєстрації тварин, що утримуються і розводяться у господарствах фізичних осіб, здійснюються виключно за рахунок коштів держави\";\nчастину другу після слова \"тварин\" доповнити словами \"що утримуються і розводяться у господарствах фізичних осіб\";\nчастину третю після слова \"тварин\" доповнити словами \"що утримуються і розводяться у господарствах фізичних осіб\".\nII. Прикінцеві положення\n1. Цей Закон набирає чинності з дня, наступного за днем його опублікування, крім пункту 1 розділу I цього Закону, який набирає чинності з 1 січня 2015 року.\n2. Кабінету Міністрів України у тримісячний строк з дня набрання чинності цим Законом привести свої нормативно-правові акти та забезпечити приведення нормативно-правових актів міністерств та інших центральних органів виконавчої влади України у відповідність із цим Законом.\nП.ПОРОШЕНКО"
    }
  ],
  "definitions": []
}