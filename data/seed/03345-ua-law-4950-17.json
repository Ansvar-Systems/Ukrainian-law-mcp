{
  "id": "ua-law-4950-17",
  "type": "statute",
  "title": "Закон України (4950-17)",
  "title_en": "",
  "short_name": "4950-17",
  "status": "in_force",
  "issued_date": "2012-06-07",
  "url": "https://zakon.rada.gov.ua/laws/show/4950-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо посилення адміністративної відповідальності за порушення правил руху через залізничні переїзди та перевезень пасажирів автомобільним транспортом\n\n(Відомості Верховної Ради (ВВР), 2013, № 18, ст.169)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) статтю 123 викласти в такій редакції:\n\n\" Стаття 123. Порушення особами, які керують транспортними засобами, правил руху через залізничні переїзди\n\nПорушення особою, яка керує транспортним засобом, правил руху через залізничний переїзд, крім порушень, передбачених частинами другою і третьою цієї статті, -\n\nтягне за собою накладення штрафу від двадцяти до двадцяти п'яти неоподатковуваних мінімумів доходів громадян.\n\nВ'їзд на залізничний переїзд особою, яка керує транспортним засобом, у випадках, коли рух через переїзд заборонений, -\n\nтягне за собою накладення штрафу від п'ятдесяти до сімдесяти неоподатковуваних мінімумів доходів громадян з оплатним вилученням транспортного засобу у його власника чи без такого або позбавлення права керування транспортними засобами на строк від шести місяців до одного року з оплатним вилученням транспортного засобу у його власника чи без такого або адміністративний арешт на строк від семи до десяти діб з оплатним вилученням транспортного засобу у його власника чи без такого.\n\nПорушення, передбачене частиною другою цієї статті, вчинене водієм транспортного засобу під час надання послуг з перевезення пасажирів або під час перевезення небезпечних вантажів, -\n\nтягне за собою позбавлення права керування транспортними засобами на строк від одного до трьох років з оплатним вилученням транспортного засобу у його власника чи без такого або адміністративний арешт на строк від десяти до п'ятнадцяти діб з оплатним вилученням транспортного засобу у його власника чи без такого\";\n\n2) у статті 133 -1 :\n\nв абзаці другому частини першої слова \"від двадцяти до двадцяти п'яти\" замінити словами \"від тридцяти до тридцяти п'яти\";\n\nв абзаці другому частини восьмої слова \"від сорока до п'ятдесяти\" замінити словами \"від п'ятдесяти до шістдесяти\";\n\nдоповнити частинами десятою та одинадцятою такого змісту:\n\n\"Перевезення пасажирів автобусами в нічний час (з двадцять другої до шостої години), крім тих, що здійснюються на маршрутах загального користування в режимі регулярних пасажирських перевезень, а також тих, що здійснюються автобусами, обладнаними тахографами, -\n\nтягне за собою накладення штрафу на водіїв від п'ятдесяти до вісімдесяти неоподатковуваних мінімумів доходів громадян.\n\nПовторне протягом року вчинення будь-якого з порушень, передбачених частинами першою, другою, шостою, восьмою або десятою цієї статті, за яке особу вже було піддано адміністративному стягненню, -\n\nтягне за собою накладення штрафу від вісімдесяти до ста двадцяти неоподатковуваних мінімумів доходів громадян\";\n\n3) у статті 221 слова і цифри \"частиною третьою статті 123\" замінити словами і цифрами \"частинами другою і третьою статті 123\";\n\n4) у статті 222 :\n\nу частині першій слова і цифри \"частини перша і друга статті 123\" замінити словами і цифрами \"частина перша статті 123\", а слова і цифри \"частини третя, шоста, восьма і дев'ята статті 133 -1 \" замінити словами і цифрами \"частини третя, шоста, восьма, дев'ята, десята і одинадцята статті 133 -1 \";\n\nу частині другій:\n\nу пункті 2 слова і цифри \"частиною шостою статті 133 -1 \" замінити словами і цифрами \"частинами шостою і одинадцятою статті 133 -1 \";\n\nу пункті 3 слова і цифри \"частинами третьою, восьмою і дев'ятою статті 133 -1 \" замінити словами і цифрами \"частинами третьою, восьмою, дев'ятою і десятою статті 133 -1 \";\n\n5) у частині першій статті 235 -1 слова і цифри \"частинами першою і другою статті 123\" замінити словами і цифрами \"частиною першою статті 123\";\n\n6) у статті 255:\n\nу пункті 1 частини першої:\n\nв абзаці другому слова і цифри \"частина третя статті 123\" замінити словами і цифрами \"частини друга і третя статті 123\";\n\nв абзаці \"органів управління Військової служби правопорядку у Збройних Силах України (про правопорушення, вчинені військовослужбовцями, військовозобов'язаними та резервістами під час проходження зборів, а також працівниками Збройних Сил України під час виконання ними службових обов'язків - статті 44, 172 -2 -172 -9 , 173, 174, 178, 182, 184 -1 , 185 і 185 -7 )\" слово і цифри \"статті 44\" замінити словами і цифрами \"стаття 44, частини друга і третя статті 123, статті\";\n\nдоповнити абзацом такого змісту:\n\n\"органів залізничного транспорту (частини друга і третя статті 123)\";\n\nу пункті 9 частини другої слово і цифри \"(стаття 123)\" замінити словами і цифрами \"(частина перша статті 123)\".\n\n2. Статтю 20 Закону України \"Про автомобільний транспорт\" (Відомості Верховної Ради України, 2006 р., № 32, ст. 273) після частини третьої доповнити новою частиною такого змісту:\n\n\"До перевезень пасажирів автобусами у нічний час (з двадцять другої до шостої години), крім тих, що використовуються на маршрутах загального користування в режимі регулярних пасажирських перевезень, допускаються автобуси, обладнані контрольними приладами (тахографами) реєстрації режимів праці та відпочинку водіїв\".\n\nУ зв'язку з цим частини четверту - дев'яту вважати відповідно частинами п'ятою - десятою.\n\nII. Цей Закон набирає чинності з дня, наступного за днем його опублікування, крім абзаців четвертого, п'ятого і шостого підпункту 2 пункту 1 та пункту 2 розділу I цього Закону, які набирають чинності через два місяці з дня його опублікування.\n\nПрезидент України\n\nВ.ЯНУКОВИЧ\n\nм. Київ\n\n7 червня 2012 року\n\n№ 4950-VI\n\nПро внесення змін до деяких законодавчих актів України щодо посилення адміністративної відповідальності за порушення правил руху через залізничні переїзди та перевезень пасажирів автомобільним транспортом\nЗакон України від 07.06.2012 № 4950-VI\n\nПрийняття від 07.06.2012\nПостійна адреса:\nhttps://zakon.rada.gov.ua/go/4950-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}