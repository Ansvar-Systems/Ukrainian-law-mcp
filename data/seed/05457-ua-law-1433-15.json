{
  "id": "ua-law-1433-15",
  "type": "statute",
  "title": "Закон України (1433-15)",
  "title_en": "",
  "short_name": "1433-15",
  "status": "in_force",
  "issued_date": "2004-02-04",
  "url": "https://zakon.rada.gov.ua/laws/show/1433-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро ратифікацію Конвенції Організації Об'єднаних\nНацій проти транснаціональної організованої\nзлочинності та протоколів, що її доповнюють\n(Протоколу про попередження і припинення торгівлі\nлюдьми, особливо жінками і дітьми, і покарання\nза неї і Протоколу проти незаконного ввозу\nмігрантів по суші, морю і повітрю)\n( Відомості Верховної Ради України (ВВР), 2004, N 19, ст.263 )\n\nI. Верховна Рада України п о с т а н о в л я є:\n1. Конвенцію Організації Об'єднаних Націй проти\nтранснаціональної організованої злочинності ( 995_789 ) (далі -\nКонвенція), підписану від імені України в м. Палермо 12 грудня\n2000 року (додається*), ратифікувати з такими застереженнями і\nзаявами:\nдо пункту 6 статті 13:\nКонвенція ( 995_789 ) застосовуватиметься тільки за умови\nдотримання конституційних принципів і фундаментальних засад\nправової системи України;\nдо пункту \"b\" статті 2:\nВ українському кримінальному законодавстві поняттю \"серйозний\nзлочин\" відповідають поняття \"тяжкий\" і \"особливо тяжкий злочин\".\nПри цьому тяжкий злочин - це злочин, за який передбачено такий вид\nпокарання, як позбавлення волі на строк не менше п'яти і не більше\nдесяти років (частина четверта статті 12 Кримінального кодексу\nУкраїни ( 2341-14 ), а особливо тяжкий злочин - за який\nпередбачено такий вид покарання, як позбавлення волі на строк\nпонад десять років або довічне позбавлення волі (частина п'ята\nстатті 12 Кримінального кодексу України);\nдо пункту 5а статті 16:\nУкраїна заявляє, що Конвенція ( 995_789 ) є правовою\nпідставою для співробітництва з питань видачі в разі надходження\nпрохання про видачу від держави - учасниці цієї Конвенції, з якою\nнемає договору про видачу;\nдо пункту 13 статті 18:\nЦентральними органами в Україні, на які покладаються\nповноваження згідно з пунктом 13 статті 18 Конвенції ( 995_789 ),\nє Міністерство юстиції України (щодо судових рішень) і Генеральна\nпрокуратура України (щодо процесуальних дій під час розслідування\nкримінальних справ);\nдо пункту 14 статті 18:\nЗапити про правову допомогу і документи, що до них додаються,\nповинні надсилатися до України разом із засвідченим перекладом на\nукраїнську, російську, англійську або французьку мови, якщо вони\nне складені однією з цих мов;\nдо пункту 3 статті 26:\nПоложення пункту 3 не буде поширюватися на організатора або\nкерівника злочинної організації щодо їх звільнення від\nкримінальної відповідальності. Згідно із законодавством України\n(частина друга статті 255 Кримінального кодексу України\n( 2341-14 ) зазначені особи несуть кримінальну відповідальність\nнезалежно від умов, передбачених статтею 26 Конвенції ( 995_789 ).\n2. Протокол про попередження і припинення торгівлі людьми,\nособливо жінками і дітьми, і покарання за неї, що доповнює\nКонвенцію Організації Об'єднаних Націй проти транснаціональної\nорганізованої злочинності ( 995_791 ), підписаний від імені\nУкраїни в м. Нью-Йорку 15 листопада 2001 року, ратифікувати\n(додається*).\n3. Протокол проти незаконного ввозу мігрантів по суші, морю і\nповітрю, що доповнює Конвенцію Організації Об'єднаних Націй проти\nтранснаціональної організованої злочинності ( 995_790 ),\nпідписаний від імені України в м. Нью-Йорку 15 листопада\n2001 року, ратифікувати (додається*).\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 4 лютого 2004 року\nN 1433-IV\n\n___________________\n* Додається до оригіналу.\n\nПро ратифікацію Конвенції Організації Об'єднаних Націй проти транснаціональної організованої злочинності та протоколів, що її доповнюють (Протоколу про попередження і припинення торгівлі людьми, особливо жінками і дітьми, і покарання за неї і Протоколу проти незаконного ввозу мігрантів по суші, морю і повітрю)\nЗакон України від 04.02.2004 № 1433-IV\n\nПрийняття від 04.02.2004\nПостійна адреса:\nhttps://zakon.rada.gov.ua/go/1433-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}