{
  "id": "ua-law-2949-14",
  "type": "statute",
  "title": "Закон України (2949-14)",
  "title_en": "",
  "short_name": "2949-14",
  "status": "in_force",
  "issued_date": "2002-01-10",
  "url": "https://zakon.rada.gov.ua/laws/show/2949-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про захист прав споживачів\"\n( Відомості Верховної Ради України (ВВР), 2002, N 17, ст.120 )\n\nВерховна Рада України п о с т а н о в л я є :\nI. Внести до Закону України \"Про захист прав споживачів\"\n( 1023-12 ) (Відомості Верховної Ради України, 1994 р., N 1,\nст. 1; 1995 р., N 14, ст. 90, N 23, ст. 182; 1999 р., N 34,\nст. 274) такі зміни:\n1. У преамбулі:\n1) в абзаці сьомому друге речення викласти в такій редакції:\n\"Письмова угода може оформлятися квитанцією, товарним чи касовим\nчеком, квитком, путівкою, талоном або іншими документами (далі -\nрозрахунковий документ)\";\n2) в абзаці дев'ятому слова \"або не може бути усунутий щодо\nцього споживача\" замінити словами \"і не може бути усунутий\";\n3) доповнити абзацами такого змісту:\n\"безпека товару (роботи, послуги) - відсутність будь-якого\nризику для життя, здоров'я, майна споживача і навколишнього\nприродного середовища при звичайних умовах використання,\nзберігання, транспортування, виконання і утилізації товару\n(роботи, послуги);\nсуб'єкти господарської діяльності - підприємства, установи,\nорганізації (їх філії, представництва, відділення), незалежно від\nформи власності, іноземні юридичні особи (їх філії,\nпредставництва, відділення), фізичні особи - суб'єкти\nпідприємницької діяльності, що здійснюють господарську діяльність\nна території України;\nтермін придатності - термін, установлений виробником товару,\nпротягом якого органолептичні, фізико-хімічні, медико-біологічні\nта інші показники товару в разі дотримання відповідних умов\nзберігання повинні відповідати вимогам нормативних документів\".\n2. Статтю 2 після слів \"договором України\" доповнити словами\n\"згода на обов'язковість якого надана Верховною Радою України\".\n3. У статті 3:\n1) абзац шостий викласти в такій редакції:\n\"необхідну, доступну, достовірну та своєчасну інформацію про\nтовари (роботи, послуги), їх кількість, якість, асортимент, а\nтакож про їх виробника (виконавця, продавця)\";\n2) абзац сьомий після слів \"а також\" доповнити словами\n\"майнової та моральної (немайнової)\".\n4. У статті 4:\n1) у частині першій слова \"Держава забезпечує громадянам\nзахист їх інтересів як споживачів\" замінити словами \"Держава\nзабезпечує громадянам як споживачам захист їх прав\";\n2) частину другу викласти в такій редакції:\n\"2. Державний захист прав громадян як споживачів здійснюють\nспеціально уповноважений центральний орган виконавчої влади у\nсфері захисту прав споживачів та його територіальні органи, Рада\nміністрів Автономної Республіки Крим, місцеві державні\nадміністрації, органи і установи державного\nсанітарно-епідеміологічного нагляду України, інші органи\nвиконавчої влади, органи місцевого самоврядування відповідно до\nзаконодавства, а також судові органи\".\n5. У статті 5:\n1) назву викласти в такій редакції:\n\" Стаття 5. Повноваження спеціально уповноваженого\nцентрального органу виконавчої влади у сфері\nзахисту прав споживачів та його територіальних\nорганів\";\n2) у частині першій:\nа) абзац перший викласти у такій редакції:\n\"Спеціально уповноважений центральний орган виконавчої влади\nу сфері захисту прав споживачів та його територіальні органи в\nАвтономній Республіці Крим, областях, містах Києві та Севастополі\nздійснюють державний контроль за дотриманням законодавства України\nпро захист прав споживачів у центральних і місцевих органах\nвиконавчої влади та суб'єктами господарської діяльності,\nзабезпечують реалізацію державної політики щодо захисту прав\nспоживачів і мають право\";\nб) пункт 4 викласти в такій редакції:\n\"4) одержувати від суб'єктів господарської діяльності, що\nперевіряються, безплатно копії необхідних нормативних документів\nта інші відомості, які характеризують якість товарів (робіт,\nпослуг), сировини, матеріалів, комплектуючих виробів, що\nвикористовуються для виробництва цих товарів (виконання робіт,\nнадання послуг)\";\nв) у пункті 6:\nв абзаці третьому слова \"не мають сертифіката відповідності\"\nзамінити словами \"внесені до переліку продукції, що підлягає\nобов'язковій сертифікації, але не мають сертифіката відповідності\n(свідоцтва про визнання іноземного сертифіката)\";\nдоповнити абзацом такого змісту:\n\"на яких термін придатності не зазначений або зазначений з\nпорушенням вимог нормативних документів, а також товарів, термін\nпридатності яких минув\";\nг) абзац другий пункту 7 після слів \"не відповідають вимогам\"\nдоповнити словами \"нормативно-правових актів та\";\nд) пункт 8 викласти в такій редакції:\n\"8) опломбовувати у порядку, передбаченому законодавством, у\nсфері торгівлі, громадського харчування і послуг виробничі,\nскладські, торговельні та інші приміщення, а також несправні, з\nневірними показаннями, з пошкодженим повірочним тавром або без\nнього, чи з таким, термін дії якого закінчився, засоби\nвимірювальної техніки, за допомогою яких здійснюється\nобслуговування споживачів, з наступним повідомленням про це\nтериторіальних органів спеціально уповноваженого центрального\nоргану виконавчої влади у сфері стандартизації, метрології та\nсертифікації\";\n3) частину другу викласти в такій редакції:\n\"Результати перевірок суб'єктів господарської діяльності\nслужбовими особами спеціально уповноваженого центрального органу\nвиконавчої влади у сфері захисту прав споживачів та його\nтериторіальних органів оформлюються відповідними актами\".\n6. У статтях 6-9, абзаці другому частини першої та абзаці\nдругому частини п'ятої статті 16 слово \"державної\" виключити.\n7. Назву статті 10 викласти в такій редакції:\n\" Стаття 10. Правовий захист службових осіб спеціально\nуповноваженого центрального органу виконавчої\nвлади у сфері захисту прав споживачів та його\nтериторіальних органів\".\n8. Доповнити Закон статтею 10-1 такого змісту:\n\" Стаття 10-1. Повноваження органів місцевого самоврядування\nщодо захисту прав споживачів\nОргани місцевого самоврядування з метою захисту прав\nспоживачів мають право створювати при їх виконавчих органах\nструктурні підрозділи з питань захисту прав споживачів, які\nвправі:\nрозглядати звернення споживачів, консультувати їх з питань\nзахисту прав споживачів;\nаналізувати договори, що укладаються продавцями (виконавцями,\nвиробниками) із споживачами, з метою виявлення умов, які обмежують\nправа споживачів;\nпри виявленні товарів (робіт, послуг) неналежної якості,\nфальсифікованих, небезпечних для життя, здоров'я, майна споживачів\nчи/та навколишнього природного середовища терміново повідомляти\nпро це відповідні територіальні органи у справах захисту прав\nспоживачів, інші органи, що здійснюють контроль і нагляд за якістю\nі безпекою товарів (робіт, послуг);\nу випадках виявлення продажу товарів (виконання робіт,\nнадання послуг), які не супроводжуються доступною, достовірною,\nнеобхідною інформацією та відповідними супровідними документами\nабо з простроченими термінами придатності, призупиняти продаж\nтоварів (виконання робіт, надання послуг) до пред'явлення\nінформації, супровідних документів або припиняти продаж товарів\n(виконання робіт, надання послуг);\nготувати подання до органу, який видав дозвіл на здійснення\nвідповідного виду діяльності, для вирішення питання про\nпризупинення дії цього дозволу чи про дострокове його анулювання у\nразі систематичного порушення прав споживачів;\nподавати до суду позови про захист прав споживачів\".\n9. Частину першу статті 12 після слів \"відповідала вимогам\"\nдоповнити словами \"нормативно-правових актів та\".\n10. У статті 13:\n1) абзац перший частини першої після слова \"законодавством\"\nдоповнити словами \"або нормативними документами\", а слово \"його\"\nзамінити словом \"їх\";\n2) у частині другій:\nа) в абзаці другому слово \"медикаментів\" замінити словами\n\"лікарських засобів\";\nб) абзац третій викласти в такій редакції:\n\"Продаж товарів, на яких термін придатності не зазначений або\nзазначений з порушенням вимог нормативних документів, а також\nтоварів, термін придатності яких минув, забороняється\".\n11. У статті 14:\n1) у тексті статті слова \"аналогічний товар\" у всіх відмінках\nзамінити словами \"товар аналогічної марки (моделі, артикулу,\nмодифікації)\" у відповідному відмінку, а слова \"іншої моделі\"\nзамінити словами \"іншої марки (моделі, артикулу, модифікації)\";\n2) в абзаці третьому частини другої слово і цифри\n\"статтею 18\" замінити словами і цифрами \"статтями 18 і 23\";\n3) абзац третій частини п'ятої доповнити реченням такого\nзмісту: \"Гроші, сплачені за товар, повертаються споживачеві у день\nрозірвання договору, а у разі неможливості повернути гроші у день\nрозірвання договору - в інший термін за домовленістю сторін, але\nне пізніше ніж протягом 7 днів\";\n4) в абзаці другому частини сьомої слова \"На вимогу\" замінити\nсловами \"На письмову вимогу\";\n5) в абзацах першому і другому частини дев'ятої слова\n\"квитанція, товарний чи касовий чек або інший письмовий документ\"\nу всіх відмінках замінити словами \"розрахунковий документ\" у\nвідповідному відмінку, а також доповнити речення словами\n\"з позначкою про дату продажу\".\n12. У статті 15:\n1) частину третю викласти в такій редакції:\n\"3. У разі виявлення недоліків у виконаній роботі (наданій\nпослузі) споживач має право за своїм вибором вимагати:\nбезоплатного усунення недоліків у виконаній роботі (наданій\nпослузі);\nвідповідного зменшення ціни виконаної роботи (наданої\nпослуги);\nбезоплатного виготовлення іншої речі з такого ж матеріалу і\nтакої ж якості чи повторного виконання роботи;\nвідшкодування завданих йому збитків з усуненням недоліків\nвиконаної роботи (наданої послуги) своїми силами чи із залученням\nтретьої особи.\nЗазначені вимоги підлягають задоволенню у разі виявлення\nнедоліків під час приймання виконаної роботи (наданої послуги) або\nпід час її виконання (надання), а у разі неможливості виявлення\nнедоліків під час приймання виконаної роботи (наданої послуги) -\nпротягом гарантійного чи іншого терміну, встановленого договором,\nчи протягом шести місяців з дня прийняття виконаної роботи\n(наданої послуги) у разі відсутності гарантійного чи іншого\nтерміну, встановленого договором\";\n2) частину четверту доповнити абзацом такого змісту:\n\"Зазначені вимоги можуть бути пред'явлені споживачем протягом\nтермінів, передбачених нормативно-правовими актами та нормативними\nдокументами, умовами договору, а в разі відсутності таких\nтермінів - протягом 10 років\";\n3) частину п'яту викласти в такій редакції:\n\"5. Якщо виконавець не виконує, прострочує виконання роботи\n(надання послуги) згідно з договором, він за кожний день (годину,\nякщо тривалість виконання визначена у годинах) прострочення\nсплачує споживачеві пеню у розмірі трьох відсотків вартості роботи\n(послуги), якщо інше не передбачено законодавством. У разі коли\nвартість роботи (послуги) не визначено, виконавець сплачує\nспоживачеві неустойку в розмірі трьох відсотків загальної вартості\nзамовлення.\nСплата виконавцем неустойки (пені), встановленої в разі\nневиконання, прострочення виконання або іншого неналежного\nвиконання зобов'язання, не звільняє його від виконання\nзобов'язання в натурі\";\n4) частину шосту доповнити словами \"чи внаслідок дії\nнепереборної сили\";\n5) частину сьому після слів \"недоліки в роботі\" доповнити\nсловом \"(послузі)\";\n6) частину восьму викласти в такій редакції:\n\"8. Виконавець залежно від характеру і специфіки виконаної\nроботи (наданої послуги) зобов'язаний видати споживачеві\nрозрахунковий документ, що засвідчує факт виконання роботи\n(надання послуги)\".\n13. Статтю 17 доповнити частиною п'ятою такого змісту:\n\"5. Виробник (виконавець, продавець) звільняється від\nвідповідальності, якщо доведе, що шкоду заподіяно з вини самого\nспоживача внаслідок порушення ним встановлених правил\nвикористання, зберігання чи транспортування товару (роботи,\nпослуги) або дії непереборної сили\".\n14. У статті 18:\n1) абзаци перший - десятий частини першої викласти в такій\nредакції:\n\"1. Споживач має право на одержання необхідної, доступної,\nдостовірної та своєчасної інформації про товари (роботи, послуги),\nщо забезпечує можливість їх свідомого і компетентного вибору.\nІнформація повинна бути надана споживачеві до придбання ним товару\nчи замовлення роботи (послуги).\nІнформація про товари (роботи, послуги) повинна містити:\nназву товару;\nзазначення нормативних документів, вимогам яких повинні\nвідповідати вітчизняні товари (роботи, послуги);\nдані про основні властивості товарів (робіт, послуг), а щодо\nпродуктів харчування - про склад (включаючи перелік використаної у\nпроцесі їх виготовлення сировини, в тому числі харчових добавок),\nномінальну кількість (масу, об'єм тощо), харчову та енергетичну\nцінність, умови використання та застереження щодо вживання їх\nокремими категоріями споживачів, а також іншу інформацію, що\nпоширюється на конкретний продукт;\nвідомості про вміст шкідливих для здоров'я речовин порівняно\nз вимогами нормативно-правових актів та нормативних документів і\nпротипоказання щодо застосування;\nпозначку про застосування генної інженерії під час\nвиготовлення товарів;\nдані про ціну (тариф), умови та правила придбання товарів\n(виконання робіт, надання послуг);\nдату виготовлення;\nвідомості про умови зберігання;\nгарантійні зобов'язання виробника (виконавця);\nправила та умови ефективного і безпечного використання\nтоварів (робіт, послуг);\nтермін придатності (служби) товарів (робіт, послуг),\nвідомості про необхідні дії споживача після його закінчення, а\nтакож про можливі наслідки в разі невиконання цих дій;\nнайменування та адресу виробника (виконавця, продавця) і\nпідприємства, яке здійснює його функції щодо прийняття претензій\nвід споживача, а також проводить ремонт і технічне\nобслуговування\";\n2) в абзаці першому частини другої слово \"технічній\" замінити\nсловом \"супровідній\" та після слів \"іншим способом\" доповнити\nсловами \"(у доступній наочній формі)\";\n3) частину третю виключити;\n4) абзац перший частини четвертої викласти в такій редакції:\n\"4. Якщо надання недоступної, недостовірної, неповної або\nнесвоєчасної інформації про товар (роботу, послугу) та про\nвиробника (виконавця, продавця) спричинило\";\n5) частину п'яту доповнити абзацом такого змісту:\n\"Продавець не звільняється від відповідальності у разі\nнеотримання ним від виробника (імпортера) відповідної інформації\nпро товар\".\n15. Частину четверту статті 19 викласти в такій редакції:\n\"4. Споживач має право на перевірку якості, безпеки,\nкомплектності, міри, ваги та ціни товарів (робіт, послуг), що\nпридбаваються (замовляються), демонстрацію безпечного та\nправильного їх використання. На вимогу споживача продавець\n(виконавець) у цих випадках зобов'язаний надати йому\nконтрольно-вимірювальні прилади, документи про якість, безпеку,\nціну товарів (робіт, послуг).\nУ разі коли під час гарантійного терміну необхідно визначити\nпричини втрати якості товару (роботи, послуги), продавець\n(виконавець) зобов'язаний у триденний термін з дня одержання від\nспоживача письмової заяви організувати проведення експертизи\nтовару (роботи, послуги). Експертиза провадиться за рахунок\nпродавця (виконавця). Якщо в результаті експертизи буде доведено,\nщо недоліки виникли після передачі товару (роботи, послуги)\nспоживачеві внаслідок порушення ним встановлених правил\nвикористання, зберігання чи транспортування, дій третіх осіб,\nвимоги споживача не підлягають задоволенню, а споживач\nзобов'язаний відшкодувати продавцю (виконавцю, підприємству, яке\nвиконує його функції) витрати на проведення експертизи. Споживач,\nпродавець (виконавець) мають право оскаржувати висновки експертизи\nу судовому порядку\".\n16. У статті 20:\n1) в абзаці третьому частини першої слова \"товарний чи\nкасовий чек або інші документи, видані\" замінити словами\n\"розрахунковий документ, виданий\";\n2) частину другу доповнити абзацом такого змісту:\n\"При розірванні договору купівлі-продажу розрахунки із\nспоживачем проводяться виходячи з вартості товару на час його\nкупівлі. Гроші, сплачені за товар, повертаються споживачеві у день\nрозірвання договору, а у разі неможливості повернути гроші у день\nрозірвання договору - в інший термін за домовленістю сторін, але\nне пізніше ніж протягом 7 днів\".\n17. Текст статті 23 викласти в такій редакції:\n\"У разі порушення законодавства про захист прав споживачів\nсуб'єкти господарської діяльності сфери торгівлі, громадського\nхарчування і послуг несуть відповідальність за:\nвідмову споживачу в реалізації його прав, установлених\nпунктом 1 статті 14 і пунктом 3 статті 15 цього Закону, - у\nдесятикратному розмірі вартості товару, виконаної роботи (наданої\nпослуги) виходячи з цін, що діяли на час придбання товару,\nзамовлення роботи (надання послуги), але не менше двох\nнеоподатковуваних мінімумів доходів громадян;\nвиготовлення або реалізацію товару, виконання роботи, надання\nпослуги, що не відповідає вимогам нормативних документів, - у\nрозмірі 50 відсотків вартості виготовленої або одержаної для\nреалізації партії товару, виконаної роботи, наданої послуги, але\nне менше десяти неоподатковуваних мінімумів доходів громадян, а у\nразі якщо законодавством суб'єкт господарської діяльності\nзвільнений від ведення обов'язкового обліку доходів і витрат, - у\nрозмірі десяти неоподатковуваних мінімумів доходів громадян;\nреалізацію товару, виконання роботи, надання послуги, що\nпідлягає обов'язковій сертифікації, але не має сертифіката\nвідповідності (свідоцтва про визнання іноземного сертифіката), - у\nрозмірі 50 відсотків вартості одержаної для реалізації партії\nтовару, виконаної роботи, наданої послуги, але не менше десяти\nнеоподатковуваних мінімумів доходів громадян, а у разі якщо\nзаконодавством суб'єкт господарської діяльності звільнений від\nведення обов'язкового обліку доходів і витрат, - у розмірі десяти\nнеоподатковуваних мінімумів доходів громадян;\nвиготовлення, реалізацію товару, виконання роботи, надання\nпослуги, що не відповідає вимогам нормативних документів стосовно\nбезпеки для життя, здоров'я та майна споживачів і навколишнього\nприродного середовища, - у розмірі 300 відсотків вартості\nвиготовленої або одержаної для реалізації партії товару, виконаної\nроботи, наданої послуги, але не менше двадцяти п'яти\nнеоподатковуваних мінімумів доходів громадян, а у разі якщо\nзаконодавством суб'єкт господарської діяльності звільнений від\nведення обов'язкового обліку доходів і витрат, - у розмірі\nп'ятдесяти неоподатковуваних мінімумів доходів громадян;\nреалізацію товару, виконання роботи, надання послуги,\nзаборонених для виготовлення та реалізації (виконання, надання)\nвідповідним державним органом, - у розмірі 500 відсотків вартості\nодержаної для реалізації партії товару, виконаної роботи, наданої\nпослуги, але не менше ста неоподатковуваних мінімумів доходів\nгромадян, а у разі якщо законодавством суб'єкт господарської\nдіяльності звільнений від ведення обов'язкового обліку доходів і\nвитрат, - у розмірі ста неоподатковуваних мінімумів доходів\nгромадян;\nреалізацію небезпечного товару (отрути, отрутохімікату,\nвибухо- і вогненебезпечної речовини тощо) без належного\nпопереджувального маркування, а також без інформації про правила і\nумови безпечного його використання - у розмірі 100 відсотків\nвартості одержаної для реалізації партії товару, але не менше\nдвадцяти неоподатковуваних мінімумів доходів громадян, а у разі\nякщо законодавством суб'єкт господарської діяльності звільнений\nвід ведення обов'язкового обліку доходів і витрат, - у розмірі\nдвадцяти неоподатковуваних мінімумів доходів громадян;\nвідсутність необхідної, доступної, достовірної та своєчасної\nінформації про товар, роботу, послугу - у розмірі 30 відсотків\nвартості одержаної для реалізації партії товару, виконаної роботи,\nнаданої послуги, але не менше п'яти неоподатковуваних мінімумів\nдоходів громадян, а у разі якщо законодавством суб'єкт\nгосподарської діяльності звільнений від ведення обов'язкового\nобліку доходів і витрат, - у розмірі п'яти неоподатковуваних\nмінімумів доходів громадян;\nстворення перешкод службовій особі спеціально уповноваженого\nоргану виконавчої влади у сфері захисту прав споживачів у\nпроведенні перевірки якості товарів, виконуваних (виконаних)\nробіт, надаваних (наданих) послуг, а також правил торговельного та\nінших видів обслуговування - у розмірі від 1 до 10 відсотків\nвартості реалізованих товарів, виконаних робіт, наданих послуг за\nминулий календарний місяць, але не менше десяти неоподатковуваних\nмінімумів доходів громадян, а у разі якщо законодавством суб'єкт\nгосподарської діяльності звільнений від ведення обов'язкового\nобліку доходів і витрат, - у розмірі десяти неоподатковуваних\nмінімумів доходів громадян;\nреалізацію товару, термін придатності якого минув, - у\nрозмірі 200 відсотків вартості залишку одержаної для реалізації\nпартії товару, але не менше п'яти неоподатковуваних мінімумів\nдоходів громадян;\nпорушення умов договору між споживачем і виконавцем про\nвиконання роботи, надання послуги - у розмірі 100 відсотків\nвартості роботи, послуги. Ті самі дії, вчинені щодо групи\nспоживачів, - у розмірі від 1 до 10 відсотків вартості виконаних\nробіт, наданих послуг за минулий календарний місяць, але не менше\nп'яти неоподатковуваних мінімумів доходів громадян.\nСуми штрафів зараховуються до державного бюджету.\nПорядок стягнення штрафів визначається Кабінетом Міністрів\nУкраїни\".\n18. У тексті Закону слова \"службова особа державного органу у\nсправах захисту прав споживачів\", \"господарюючий суб'єкт\",\n\"виготівник\" у всіх відмінках замінити відповідно словами\n\"службова особа спеціально уповноваженого органу виконавчої влади\nу сфері захисту прав споживачів\", \"суб'єкт господарської\nдіяльності\", \"виробник\" у відповідних відмінках.\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 10 січня 2002 року\nN 2949-III\n\nПро внесення змін до Закону України \"Про захист прав споживачів\"\nЗакон України від 10.01.2002 № 2949-III\n\nПрийняття від 10.01.2002\nПостійна адреса:\nhttps://zakon.rada.gov.ua/go/2949-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}