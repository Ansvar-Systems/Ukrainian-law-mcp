{
  "id": "ua-law-185-94",
  "type": "statute",
  "title": "Закон України (185/94-ВР)",
  "title_en": "",
  "short_name": "185/94-ВР",
  "status": "in_force",
  "issued_date": "1994-09-23",
  "url": "https://zakon.rada.gov.ua/laws/show/185/94-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2473-VIII ( 2473-19 ) від 21.06.2018,\nВВР, 2018, N 30, ст.239 }\nПро порядок здійснення розрахунків\nв іноземній валюті\n( Відомості Верховної Ради України (ВВР), 1994, N 40, ст.364 )\n{ Вводиться в дію Постановою ВР\nN 187/94-ВР від 23.09.94, ВВР, 1994, N 40, ст.365 }\n{ Із змінами, внесеними згідно із Законами\nN 184/96-ВР від 07.05.96, ВВР, 1996, N 28, ст. 135\nN 1034-XIV ( 1034-14 ) від 10.09.99, ВВР, 1999, N 44, ст.390\nN 1559-III ( 1559-14 ) від 16.03.2000, ВВР, 2000, N 22, ст.172\nN 762-IV ( 762-15 ) від 15.05.2003, ВВР, 2003, N 30, ст.247\nN 1454-IV ( 1454-15 ) від 05.02.2004, ВВР, 2004, N 19, ст.270\nN 1766-IV ( 1766-15 ) від 15.06.2004, ВВР, 2005, N 3, ст.77\nN 1108-V ( 1108-16 ) від 31.05.2007, ВВР, 2007, N 44, ст.510\nN 1533-VI ( 1533-17 ) від 23.06.2009, ВВР, 2009, N 52, ст.763\nN 1814-VI ( 1814-17 ) від 20.01.2010, ВВР, 2010, N 10, ст.101\nN 4496-VI ( 4496-17 ) від 13.03.2012, ВВР, 2013, N 2, ст.4\nN 5406-VI ( 5406-17 ) від 02.10.2012, ВВР, 2013, N 41, ст.551\nN 5463-VI ( 5463-17 ) від 16.10.2012, ВВР, 2014, N 4, ст.61\nN 5480-VI ( 5480-17 ) від 06.11.2012, ВВР, 2013, N 50, ст.696\nN 406-VII ( 406-18 ) від 04.07.2013, ВВР, 2014, N 20-21, ст.712\nN 1669-VII ( 1669-18 ) від 02.09.2014, ВВР, 2014, N 44, ст.2040\nN 1724-VIII ( 1724-19 ) від 03.11.2016, ВВР, 2016, N 52, ст.860\nN 1792-VIII ( 1792-19 ) від 20.12.2016, ВВР, 2017, N 4, ст.43 }\n\n{ У тексті Закону: слова \"індивідуальної ліцензії Національного\nбанку України\" замінено словами \"висновку центрального органу\nвиконавчої влади з питань економічної політики\"; слово\n\"термін\" в усіх відмінках і числах замінено словом \"строк\" у\nвідповідному відмінку і числі згідно із Законом N 1108-V\n( 1108-16 ) від 31.05.2007 }\n{ У тексті Закону слова \"центральний орган виконавчої влади з\nпитань економічної політики\" в усіх відмінках замінено\nсловами \"центральний орган виконавчої влади, що реалізує\nдержавну політику у сфері економічного розвитку\" у\nвідповідному відмінку згідно із Законом N 5463-VI ( 5463-17 )\nвід 16.10.2012 }\n\nСтаття 1. Виручка резидентів у іноземній валюті від експорту\nпродукції підлягає зарахуванню на їх валютні рахунки в\nуповноважених банках у строки виплати заборгованостей, зазначені в\nконтрактах, але не пізніше 180 календарних днів з дати митного\nоформлення (виписки вивізної вантажної митної декларації\n( z0374-12 )) такої продукції, що експортується, а в разі експорту\nробіт, транспортних послуг - з моменту підписання акта або іншого\nдокумента, що засвідчує виконання робіт, надання транспортних\nпослуг. Перевищення зазначеного строку потребує висновку\nцентрального органу виконавчої влади, що реалізує державну\nполітику у сфері економічного розвитку. Виручка резидента за\nекспортним зовнішньоекономічним договором (контрактом) вважається\nперерахованою на його банківський рахунок за заявою резидента,\nякщо належна сума врегульована Експортно-кредитним агентством. { Частина перша статті 1 із змінами, внесеними згідно із Законами\nN 1108-V ( 1108-16 ) від 31.05.2007, N 1533-VI ( 1533-17 ) від\n23.06.2009, N 1814-VI ( 1814-17 ) від 20.01.2010 - норма змін\nзастосовується починаючи з податкового періоду, на який припадає\nдень опублікування Закону N 1814-VI ( 1814-17 ) від 20.01.2010; із\nзмінами, внесеними згідно із Законами N 1724-VIII ( 1724-19 ) від\n03.11.2016, N 1792-VIII ( 1792-19 ) від 20.12.2016 }\nВимоги частини першої цієї статті не поширюються на експорт\nпослуг (крім транспортних і страхових), прав інтелектуальної\nвласності, авторських та суміжних прав. { Статтю 1 доповнено новою частиною згідно із Законом N 1724-VIII\n( 1724-19 ) від 03.11.2016 }\nБанки мають право вимагати від резидентів перекладу на\nукраїнську мову складених іноземною мовою документів, у тому числі\nрахунка (інвойсу), крім викладених англійською мовою, а також\nвикладених іноземною мовою з одночасним викладенням українською\n(англійською) мовою. { Статтю 1 доповнено новою частиною згідно із Законом N 1724-VIII\n( 1724-19 ) від 03.11.2016 }\n\n{ Частину статті 1 виключено на підставі Закону N 1108-V\n( 1108-16 ) від 31.05.2007 }\n\nПри поміщенні товарів у митний режим переробки за межами\nмитної території строк повернення цих товарів або продуктів їх\nпереробки на митну територію України у митному режимі імпорту\nвизначається відповідно до Митного кодексу України ( 4495-17 ). { Статтю 1 доповнено частиною згідно із Законом N 4496-VI\n( 4496-17 ) від 13.03.2012 }\nНаціональний банк України має право запроваджувати на строк\nдо шести місяців інші строки розрахунків, ніж ті, що визначені\nчастиною першою цієї статті. { Статтю 1 доповнено новою частиною згідно із Законом N 5480-VI\n( 5480-17 ) від 06.11.2012 }\nСтаття 2. Імпортні операції резидентів, які здійснюються на\nумовах відстрочення поставки, в разі, коли таке відстрочення\nперевищує 180 календарних днів з моменту здійснення авансового\nплатежу або виставлення векселя на користь постачальника продукції\n(робіт, послуг), що імпортується, потребують висновку центрального\nоргану виконавчої влади, що реалізує державну політику у сфері\nекономічного розвитку. { Частина перша статті 2 із змінами, внесеними згідно із Законами\nN 1108-V ( 1108-16 ) від 31.05.2007, N 1533-VI ( 1533-17 ) від\n23.06.2009, N 1814-VI ( 1814-17 ) від 20.01.2010 - норма змін\nзастосовується починаючи з податкового періоду, на який припадає\nдень опублікування Закону N 1814-VI ( 1814-17 ) від 20.01.2010 }\nПри застосуванні розрахунків щодо імпортних операцій\nрезидентів у формі документарного акредитиву строк, передбачений\nчастиною першою цієї статті, діє з моменту здійснення\nуповноваженим банком платежу на користь нерезидента. { Статтю 2 доповнено частиною другою згідно із Законом N 184/96-ВР\nвід 07.05.96 }\nСтрок та умови завершення імпортної операції без увезення\nтовару на територію України визначаються у порядку\n( 1392-2007-п ), встановленому Кабінетом Міністрів України за\nпогодженням з Національним банком України. { Статтю 2 доповнено частиною третьою згідно із Законом N 1108-V\n( 1108-16 ) від 31.05.2007 }\nНаціональний банк України має право запроваджувати на строк\nдо шести місяців інші строки розрахунків, ніж ті, що визначені\nчастиною першою цієї статті. { Статтю 2 доповнено частиною четвертою згідно із Законом\nN 5480-VI ( 5480-17 ) від 06.11.2012 }\nСтаття 3. Національний банк України має право встановлювати\nстрок, протягом якого куплена резидентом на міжбанківському\nвалютному ринку України іноземна валюта для забезпечення виконання\nзобов'язань перед нерезидентом має бути використана за\nпризначенням, і порядок її продажу в разі недотримання резидентом\nцього строку. { Стаття 3 в редакції Закону N 1108-V ( 1108-16 ) від 31.05.2007 }\nСтаття 4. Порушення резидентами, крім суб’єктів\nгосподарювання, що здійснюють діяльність на території проведення\nантитерористичної операції на період її проведення, строків,\nпередбачених статтями 1 і 2 цього Закону або встановлених\nНаціональним банком України відповідно до статей 1 і 2 цього\nЗакону, тягне за собою стягнення пені за кожний день прострочення\nу розмірі 0,3 відсотка суми неодержаної виручки (вартості\nнедопоставленого товару) в іноземній валюті, перерахованої у\nгрошову одиницю України за валютним курсом Національного банку\nУкраїни на день виникнення заборгованості. Загальний розмір\nнарахованої пені не може перевищувати суми неодержаної виручки\n(вартості недопоставленого товару). { Частина перша статті 4 із змінами, внесеними згідно із Законами\nN 1108-V ( 1108-16 ) від 31.05.2007, N 5480-VI ( 5480-17 ) від\n06.11.2012; в редакції Закону N 1669-VII ( 1669-18 ) від\n02.09.2014 }\nУ разі якщо резидент звертається до Експортно-кредитного\nагентства із заявою про невиконання або неналежне виконання\nнерезидентом його грошових зобов'язань за експортним\nзовнішньоекономічним договором (контрактом), що стало причиною\nпорушення резидентом строків, передбачених статтями 1 і 2 цього\nЗакону, зазначені строки призупиняються та пеня в період такого\nпризупинення не стягується. У разі якщо невиконання грошового\nзобов'язання нерезидентом не підлягає врегулюванню\nЕкспортно-кредитним агентством відповідно до законодавства,\nперебіг зазначених строків поновлюється і пеня нараховується на\nзагальних підставах (у тому числі пеня за період призупинення). { Статтю 4 доповнено новою частиною згідно із Законом N 1792-VIII\n( 1792-19 ) від 20.12.2016 }\nУ разі прийняття до розгляду судом, Міжнародним комерційним\nарбітражним судом чи Морською арбітражною комісією при\nТоргово-промисловій палаті України позовної заяви резидента про\nстягнення з нерезидента заборгованості, яка виникла внаслідок\nнедотримання нерезидентом строків, передбачених\nекспортно-імпортними контрактами, строки, передбачені статтями 1\nі 2 цього Закону або встановлені Національним банком України\nвідповідно до статей 1 і 2 цього Закону, зупиняються і пеня за їх\nпорушення в цей період не сплачується. { Частина статті 4 із змінами, внесеними згідно із Законами\nN 762-IV ( 762-15 ) від 15.05.2003, N 1108-V ( 1108-16 ) від\n31.05.2007, N 5480-VI ( 5480-17 ) від 06.11.2012 }\nУ разі прийняття судом рішення про відмову в позові повністю\nабо частково або припинення (закриття) провадження у справі чи\nзалишення позову без розгляду строки, передбачені статтями 1 і 2\nцього Закону або встановлені Національним банком України\nвідповідно до статей 1 і 2 цього Закону, поновлюються і пеня за їх\nпорушення сплачується за кожний день прострочення, включаючи\nперіод, на який ці строки було зупинено. { Частина статті 4 із змінами, внесеними згідно із Законами\nN 762-IV ( 762-15 ) від 15.05.2003, N 5480-VI ( 5480-17 ) від\n06.11.2012 }\nУ разі прийняття судом рішення про задоволення позову пеня за\nпорушення строків, передбачених статтями 1 і 2 цього Закону або\nвстановлених Національним банком України відповідно до статей 1 і\n2 цього Закону, не сплачується з дати прийняття позову до розгляду\nсудом. { Частина статті 4 із змінами, внесеними згідно із Законами\nN 762-IV ( 762-15 ) від 15.05.2003, N 5480-VI ( 5480-17 ) від\n06.11.2012 }\nОргани доходів і зборів вправі за наслідками документальних\nперевірок безпосередньо стягувати з резидентів пеню, передбачену\nцією статтею. { Частина статті 4 із змінами, внесеними згідно із Законом\nN 406-VII ( 406-18 ) від 04.07.2013 }\n{ Стаття 4 в редакції Закону N 184/96-ВР від 07.05.96 }\nСтаття 5. У разі порушення резидентами строків, установлених\nНаціональним банком України відповідно до статті 3 цього Закону,\nпридбана валюта продається уповноваженими банками протягом 5\nробочих днів на міжбанківському валютному ринку України. При цьому\nпозитивна курсова різниця, що може виникнути за такою операцією,\nщоквартально направляється до Державного бюджету України, а\nнегативна курсова різниця відноситься на результати господарської\nдіяльності резидента. { Стаття 5 із змінами, внесеними згідно із Законом N 1108-V\n( 1108-16 ) від 31.05.2007 }\nСтаття 6. Строки, зазначені у статтях 1 і 2 цього Закону або\nвстановлені Національним банком України відповідно до статей 1 і 2\nцього Закону, можуть бути продовжені центральним органом\nвиконавчої влади, що реалізує державну політику у сфері\nекономічного розвитку, у разі виконання резидентами операцій за\nдоговорами виробничої кооперації, консигнації, комплексного\nбудівництва, тендерної поставки, гарантійного обслуговування,\nпоставки складних технічних виробів і товарів спеціального\nпризначення. { Частина перша статті 6 із змінами, внесеними згідно із Законом\nN 184/96-ВР від 07.05.96; в редакції Закону N 1108-V ( 1108-16 )\nвід 31.05.2007; із змінами, внесеними згідно із Законом N 5480-VI\n( 5480-17 ) від 06.11.2012 }\nПорядок ( 1409-2007-п ) віднесення операцій резидентів до\nзазначених у частині першій цієї статті та умови видачі висновків\nна перевищення строків, зазначених у статтях 1 і 2 цього Закону\nабо встановлених Національним банком України відповідно до статей\n1 і 2 цього Закону, встановлюються Кабінетом Міністрів України.\n{ Частина друга статті 6 із змінами, внесеними згідно із Законом\nN 184/96-ВР від 07.05.96; в редакції Закону N 1108-V ( 1108-16 )\nвід 31.05.2007; із змінами, внесеними згідно із Законом N 5480-VI\n( 5480-17 ) від 06.11.2012 }\nЦентральний орган виконавчої влади, що реалізує державну\nполітику у сфері економічного розвитку, протягом п'яти робочих\nднів з дати видачі висновку, зазначеного у частині другій цієї\nстатті, інформує Національний банк України та центральний орган\nвиконавчої влади, що забезпечує формування та реалізує державну\nподаткову і митну політику, про видачу такого висновку. { Статтю 6 доповнено частиною згідно із Законом N 1108-V\n( 1108-16 ) від 31.05.2007; із змінами, внесеними згідно із\nЗаконами N 5463-VI ( 5463-17 ) від 16.10.2012, N 406-VII\n( 406-18 ) від 04.07.2013 }\nРозрахунки за експортно-імпортними операціями суб'єктів\nкосмічної діяльності, визначених відповідно до статті 1 Закону\nУкраїни \"Про космічну діяльність\" ( 502/96-ВР ), а також суб'єктів\nлітакобудування, що підпадають під дію норм статті 2 Закону\nУкраїни \"Про розвиток літакобудівної промисловості\" ( 2660-14 ),\nпісля перерахування авансових платежів за виконання робіт з\nвиготовлення (розробки) агрегатів, систем космічних ракетних\nкомплексів (космічних ракет-носіїв), космічних апаратів, наземного\nсегмента космічних систем та їх агрегатів, систем і комплектуючих,\nа також з розробки, виробництва, переобладнання, ремонту,\nмодифікації, технічного обслуговування авіаційної техніки та\nавіаційних двигунів здійснюються у строк до 500 календарних днів.\nПеревищення зазначеного строку потребує висновку центрального\nоргану виконавчої влади, що реалізує державну політику у сфері\nекономічного розвитку. { Статтю 6 доповнено частиною згідно із Законом N 1559-III\n( 1559-14 ) від 16.03.2000; із змінами, внесеними згідно із\nЗаконом N 1814-VI ( 1814-17 ) від 20.01.2010 - норма змін\nзастосовується починаючи з податкового періоду, на який припадає\nдень опублікування Закону N 1814-VI ( 1814-17 ) від 20.01.2010 }\nВимоги, передбачені статтями 1 і 2 цього Закону або\nвстановлені Національним банком України відповідно до статей 1 і 2\nцього Закону, не поширюються на розрахунки за експортно-імпортними\nопераціями інвестора (представництва іноземного інвестора на\nтериторії України) за угодою про розподіл продукції, які\nздійснюються для потреб такої угоди (у тому числі пов'язані з\nпридбанням обладнання, матеріалів, устаткування та інших товарів,\nробіт і послуг, необхідних для провадження робіт чи здійснення\nіншої діяльності, передбаченої угодою про розподіл продукції, у\nтому числі розпорядження частиною виробленої продукції, належною\nінвестору (представництву іноземного інвестора на території\nУкраїни), іншому інвестору чи державі). { Статтю 6 доповнено новою частиною згідно із Законом N 5406-VI\n( 5406-17 ) від 02.10.2012; із змінами, внесеними згідно із\nЗаконом N 5480-VI ( 5480-17 ) від 06.11.2012 }\nЯкщо перевищення строків, зазначених у статтях 1 і 2 цього\nЗакону, обумовлено виникненням форс-мажорних обставин, перебіг\nзазначених строків зупиняється на весь період дії форс-мажорних\nобставин та поновлюється з дня, наступного за днем закінчення дії\nтаких обставин. { Статтю 6 доповнено частиною згідно із Законом N 1454-IV\n( 1454-15 ) від 05.02.2004 }\nПідтвердженням форс-мажорних обставин є сертифікат\nТоргово-промислової палати України про форс-мажорні обставини\n(обставини непереборної сили) або іншої уповноваженої організації\n(органу) країни розташування сторони договору (контракту) або\nтретьої країни відповідно до умов договору. { Статтю 6 доповнено частиною згідно із Законом N 1454-IV\n( 1454-15 ) від 05.02.2004; із змінами, внесеними згідно із\nЗаконами N 1108-V ( 1108-16 ) від 31.05.2007, N 1669-VII\n( 1669-18 ) від 02.09.2014 }\nСтаття 7. Визнати таким, що втратив чинність, Декрет\nКабінету Міністрів України від 19 лютого 1993 року N 17-93\n( 17-93 ) \"Про порядок здійснення розрахунків в іноземній валюті\"\n(Відомості Верховної Ради України, 1993 р., N 17, ст.186, N 49,\nст.462).\n\nПрезидент України Л.КУЧМА\n\nм. Київ, 23 вересня 1994 року\nN 185/94-ВР\n\nПро порядок здійснення розрахунків в іноземній валюті\nЗакон України від 23.09.1994 № 185/94-ВР\n\nВтрата чинності від 07.02.2019 , підстава — 2473-VIII\nПостійна адреса:\nhttps://zakon.rada.gov.ua/go/185/94-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}