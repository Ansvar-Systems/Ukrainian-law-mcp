{
  "id": "ua-law-1724-19",
  "type": "statute",
  "title": "Закон України (1724-19)",
  "title_en": "",
  "short_name": "1724-19",
  "status": "in_force",
  "issued_date": "2016-11-03",
  "url": "https://zakon.rada.gov.ua/laws/show/1724-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо усунення адміністративних бар’єрів для експорту послуг\n\n(Відомості Верховної Ради (ВВР), 2016, № 52, ст.860)\n\n{Із змінами, внесеними згідно із Законом\n\n№ 2473-VIII від 21.06.2018 , ВВР, 2018, № 30, ст.239}\n\nВерховна Рада України постановляє :\n\nI. Внести зміни до таких законів України:\n\n1. У Законі України \"Про зовнішньоекономічну діяльність\" (Відомості Верховної Ради УРСР, 1991 р., № 29, ст. 377 із наступними змінами):\n\n1) в абзаці тринадцятому статті 1 слова \"матеріально оформлена угода\" замінити словом \"домовленість\";\n\n2) у частині другій статті 6:\n\nперше речення після слів \"простій письмовій\" доповнити словами \"або в електронній\";\n\nпісля речення першого доповнити новим реченням такого змісту: \"У разі експорту послуг (крім транспортних) зовнішньоекономічний договір (контракт) може укладатися шляхом прийняття публічної пропозиції про угоду (оферти) або шляхом обміну електронними повідомленнями, або в інший спосіб, зокрема шляхом виставлення рахунка (інвойсу), у тому числі в електронному вигляді, за надані послуги\".\n\nУ зв’язку з цим речення друге і третє вважати відповідно реченням третім і четвертим;\n\nу третьому реченні слова \"доручення, статутних документів\" замінити словами \"доручення (довіреності), установчих документів\".\n\n{Пункт 2 розділу I втратив чинність на підставі Закону № 2473-VIII від 21.06.2018 }\n\n3. У Законі України \"Про бухгалтерський облік та фінансову звітність в Україні\" (Відомості Верховної Ради України, 1999 р., № 40, ст. 365; 2011 р., № 45, ст. 484; 2014 р., № 4, ст. 61; 2015 р., № 45, ст. 410):\n\n1) в абзаці одинадцятому статті 1 слова \"та підтверджує її здійснення\" виключити;\n\n2) у статті 9:\n\nчастину першу викласти в такій редакції:\n\n\"1. Підставою для бухгалтерського обліку господарських операцій є первинні документи. Для контролю та впорядкування оброблення даних на підставі первинних документів можуть складатися зведені облікові документи\";\n\nу частині другій:\n\nв абзаці першому слова \"на паперових або машинних носіях і\" замінити словами \"у паперовій або в електронній формі та\";\n\nв абзаці третьому слова \"і місце\" виключити;\n\nв абзаці сьомому слова \"аналог власноручного підпису або підпис, прирівняний до власноручного підпису відповідно до Закону України \"Про електронний цифровий підпис\" виключити;\n\nдоповнити абзацом восьмим такого змісту:\n\n\"Первинні документи, складені в електронній формі, застосовуються у бухгалтерському обліку за умови дотримання вимог законодавства про електронні документи та електронний документообіг\";\n\nв абзаці другому частини третьої слова \"на перше число кожного місяця\" замінити словами \"на кінець останнього дня кожного місяця\";\n\nу частині шостій слова \"на машинних носіях\" замінити словами \"з використанням електронних засобів оброблення\".\n\n4. У статті 31 Закону України \"Про міжнародне приватне право\" (Відомості Верховної Ради України, 2005 р., № 32, ст. 422):\n\n1) частину першу після слів \"місця проживання\" доповнити словами \"або місцезнаходження\";\n\n2) у частині третій слова \"в письмовій формі\" замінити словами \"у формі, передбаченій законом\", а слова \"законом або\" виключити.\n\nII. Прикінцеві положення\n\n1. Цей Закон набирає чинності з дня, наступного за днем його опублікування, та вводиться в дію через місяць з дня набрання ним чинності.\n\n2. Національному банку України у місячний строк з дня набрання чинності цим Законом привести свої нормативно-правові акти у відповідність із цим Законом.\n\n3. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n3 листопада 2016 року\n\n№ 1724-VIII\n\nПро внесення змін до деяких законів України щодо усунення адміністративних бар'єрів для експорту послуг\nЗакон України від 03.11.2016 № 1724-VIII\n\nРедакція від 07.02.2019 , підстава — 2473-VIII\nПостійна адреса:\nhttps://zakon.rada.gov.ua/go/1724-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}