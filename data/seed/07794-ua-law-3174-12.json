{
  "id": "ua-law-3174-12",
  "type": "statute",
  "title": "Закон України (3174-12)",
  "title_en": "",
  "short_name": "3174-12",
  "status": "in_force",
  "issued_date": "1993-05-04",
  "url": "https://zakon.rada.gov.ua/laws/show/3174-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Кодексу\nN 2341-III ( 2341-14 ) від 05.04.2001, ВВР), 2001, N 25-26,\nст.131 - набуває чинності з 01.09.2001 )\n\nПро зміну статті 25 Кримінального кодексу\nУкраїни\n\n( Відомості Верховної Ради України (ВВР), 1993, N 24, ст.255 )\n\nВерховна Рада України п о с т а н о в л я є :\n1. Внести зміни до абзацу третього частини четвертої статті\n25 Кримінального кодексу України ( 2001-05 ), виклавши його в\nтакій редакції:\n\"засудженим уперше до позбавлення волі на строк не більше\nп'яти років за умисні злочини, які не є тяжкими, а саме:\nрозкрадання державного або колективного майна шляхом крадіжки без\nобтяжуючих обставин (стаття 81 частина 1); розкрадання державного\nабо колективного майна шляхом шахрайства без обтяжуючих обставин\n(стаття 83 частина 1); розкрадання державного або колективного\nмайна шляхом привласнення, розтрати або зловживання службовим\nстаном без обтяжуючих обставин (стаття 84 частина 1); умисне\nзнищення або пошкодження державного або колективного майна без\nобтяжуючих обставин (стаття 89 частина 1); умисне вбивство,\nвчинене в стані сильного душевного хвилювання (стаття 95);\nвбивство при перевищенні меж необхідної оборони (стаття 97);\nумисне середньої тяжкості тілесне ушкодження (стаття 102); умисне\nтяжке або середньої тяжкості тілесне ушкодження, заподіяне в стані\nсильного душевного хвилювання (стаття 103); заподіяння тяжких\nтілесних ушкоджень при перевищенні меж необхідної оборони (стаття\n104); умисне легке тілесне ушкодження (стаття 106 частина 1);\nнезаконне проведення аборту (стаття 109 частини 2 і 3); залишення\nв небезпеці (стаття 111 частина 2); неподання допомоги хворому\nособою медичного персоналу (стаття 113); ухилення від сплати\nаліментів на утримування дітей (стаття 114); наклеп (стаття 125);\nкрадіжка без обтяжуючих обставин (стаття 140 частина 1);\nшахрайство без обтяжуючих обставин (стаття 143 частина 1); випуск\nнедоброякісної промислової продукції (стаття 147); виготовлення\nспиртних напоїв і торгівля ними (стаття 149); підробка знаків\nпоштової оплати і проїзних квитків (стаття 153); спекуляція без\nобтяжуючих обставин (стаття 154 частина 1); обман покупців\n(стаття 155 частина 2); обман замовників (стаття 155-1 частина\n2); одержання незаконної винагороди від громадян за виконання\nробіт, зв'язаних з обслуговуванням населення (стаття 155-2\nчастина 2); порушення правил торгівлі (стаття 155-3 частини 1 і\n2); штучне підвищення і підтримання високих цін на товари\nнародного споживання та послуги населенню (стаття 155-5);\nнезаконна торговельна діяльність без обтяжуючих обставин (стаття\n155-6 частина 1); продаж недоброякісних товарів у торговельних\nпідприємствах (стаття 156); порушення ветеринарних правил (стаття\n157); незаконна порубка лісу (стаття 160); незаконне полювання\n(стаття 161 частина 2); незаконне заняття рибним, звіриним або\nіншим водним добувним промислом (стаття 162); незаконне\nвидобування корисних копалин без обтяжуючих обставин (стаття\n162-1 частина 1); порушення законодавства про континентальний\nшельф України (стаття 163-1); зловживання владою або службовим\nстаном без обтяжуючих обставин (стаття 165 частина 1);\nперевищення влади або службових повноважень без обтяжуючих\nобставин (стаття 166 частина 1); провокація хабара (стаття 171);\nслужбовий підлог (стаття 172); завідомо неправдивий донос (стаття\n177); завідомо неправдиве показання (стаття 178); утаювання\nмайна, що підлягає конфіскації, або утаювання чи розтрата майна,\nна яке накладено арешт або яке описано (стаття 182 частина 2);\nнедонесення про злочин (стаття 187); ухилення\nвійськовозобов'язаного від учбових або перевірочних зборів\n(стаття 192 частина 1); викрадення або пошкодження документів,\nштампів, печаток без обтяжуючих обставин (стаття 193 частина 1);\nкупівля, продаж або інша оплатна передача чи одержання\nпосвідчення або іншого офіційного документа без обтяжуючих\nобставин (стаття 193-1 частина 1); підробка документів, штампів і\nпечаток, збут їх та використання підроблених документів (стаття\n194 частини 1 і 2); доведення неповнолітнього до стану сп'яніння\n(стаття 208-1); придбання або збут майна, завідомо здобутого\nзлочинним шляхом (стаття 213 частини 1, 2 і 3); порушення правил\nбезпеки на вибуховонебезпечних підприємствах або у\nвибуховонебезпечних цехах без обтяжуючих обставин (стаття 220\nчастина 1) - у колоніях-поселеннях для осіб, які вчинили умисні\nзлочини\".\n2. Цей Закон набирає чинності з моменту його опублікування.\n\nПрезидент України Л.КРАВЧУК\n\nм. Київ, 4 травня 1993 року\nN 3174-XII\n\nПро зміну статті 25 Кримінального кодексу України\nЗакон України від 04.05.1993 № 3174-XII\n\nВтрата чинності від 01.09.2001 , підстава — 2341-III\nПостійна адреса:\nhttps://zakon.rada.gov.ua/go/3174-12\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}