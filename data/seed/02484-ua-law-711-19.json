{
  "id": "ua-law-711-19",
  "type": "statute",
  "title": "Закон України (711-19)",
  "title_en": "",
  "short_name": "711-19",
  "status": "in_force",
  "issued_date": "2015-10-06",
  "url": "https://zakon.rada.gov.ua/laws/show/711-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про військовий обов’язок і військову службу\" щодо уточнення строків військової служби за контрактом\n\n(Відомості Верховної Ради (ВВР), 2015, № 46, ст.428)\n\nВерховна Рада України постановляє :\n\nI. Внести до Закону України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами) такі зміни:\n\n1. У статті 23 :\n\n1) абзац третій частини першої після слів \"мають ступінь вищої освіти\" доповнити словами \"спеціаліст або\";\n\n2) частину третю доповнити абзацами другим і третім такого змісту:\n\n\"Для військовослужбовців строкової військової служби та військовослужбовців військової служби за призовом під час мобілізації, на особливий період, які під час дії особливого періоду вислужили не менше 11 місяців, осіб, звільнених з військової служби під час дії особливого періоду, які приймаються на військову службу за контрактом у період з моменту оголошення мобілізації до часу введення воєнного стану (настання воєнного часу) або оголошення рішення про демобілізацію, строк військової служби в календарному обчисленні встановлюється шість місяців. Строк проходження військової служби для таких військовослужбовців може бути продовжено за новими контрактами на строк шість місяців.\n\nУ разі закінчення особливого періоду або оголошення рішення про демобілізацію дія таких контрактів припиняється достроково\";\n\n3) пункт 2 частини дев’ятої викласти в такій редакції:\n\n\"2) для військовослужбовців, які проходять військову службу за контрактом, дія контракту продовжується понад встановлені строки на період до оголошення демобілізації, крім випадків, визначених абзацом другим частини третьої цієї статті та частиною восьмою статті 26 цього Закону\".\n\n2. У статті 26 :\n\n1) частину шосту доповнити пунктом \"м\" такого змісту:\n\n\"м) у зв’язку із закінченням особливого періоду та небажанням продовжувати військову службу за новим контрактом військовослужбовцями, які проходили військову службу за контрактом, укладеним на умовах, передбачених абзацом другим частини третьої статті 23 цього Закону\";\n\n2) пункт 1 частини восьмої доповнити підпунктами \"ж\" та \"з\" такого змісту:\n\n\"ж) які вислужили строк військової служби за контрактом, укладеним на умовах, передбачених абзацом другим частини третьої статті 23 цього Закону;\n\nз) які досягли граничного віку перебування військовозобов’язаних у запасі, якщо вони не висловили бажання продовжувати військову службу під час особливого періоду\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом привести свої нормативно-правові акти у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n6 жовтня 2015 року\n\n№ 711-VIII\n\nПро внесення змін до Закону України \"Про військовий обов'язок і військову службу\" щодо уточнення строків військової служби за контрактом\nЗакон України від 06.10.2015 № 711-VIII\n\nПрийняття від 06.10.2015\nПостійна адреса:\nhttps://zakon.rada.gov.ua/go/711-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}