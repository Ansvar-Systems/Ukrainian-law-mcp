{
  "id": "ua-law-2328-14",
  "type": "statute",
  "title": "Закон України (2328-14)",
  "title_en": "",
  "short_name": "2328-14",
  "status": "in_force",
  "issued_date": "2001-03-22",
  "url": "https://zakon.rada.gov.ua/laws/show/2328-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Народний депутат України",
      "content": "1. Народний депутат України (далі - народний депутат) є\nобраний відповідно до Закону України \"Про вибори народних\nдепутатів України\" ( 3623-12 ) представник Українського народу у\nВерховній Раді України і уповноважений ним протягом строку\nдепутатських повноважень здійснювати повноваження, передбачені\nКонституцією України ( 254к/96-ВР ) та законами України.\n2. Народний депутат здійснює свої повноваження на постійній\nоснові.\n3. При виконанні своїх повноважень народний депутат керується\nКонституцією України, законами України та загальновизнаними\nнормами моралі.\n4. Держава гарантує народному депутату забезпечення\nнеобхідними умовами для здійснення ним депутатських повноважень.\n5. Звання народного депутата із зазначенням порядкового\nномера скликання Верховної Ради України зберігається за ним\nдовічно, за винятком дострокового припинення повноважень народного\nдепутата відповідно до пунктів 1-4, 6 статті 4 цього Закону."
    },
    {
      "provision_ref": "art2",
      "section": "2",
      "title": "Стаття 2. Строк повноважень народного депутата України",
      "content": "1. Повноваження народного депутата починаються після\nскладення ним присяги на вірність Україні перед Верховною Радою\nУкраїни з моменту скріплення присяги особистим підписом під її\nтекстом.\nНародний депутат не може брати участі у засіданнях Верховної\nРади України та її органів, а також здійснювати інші депутатські\nповноваження до того часу, поки він не скріпить присягу особистим\nпідписом під її текстом. Відмова скласти та підписати присягу має\nнаслідком втрату депутатського мандата.\n2. Повноваження народного депутата припиняються з моменту\nвідкриття першого засідання Верховної Ради України нового\nскликання.\nСтаття 3. Несумісність депутатського мандата з іншими\nвидами діяльності\n1. Народний депутат не має права:\n1) бути членом Кабінету Міністрів України, керівником\nцентрального органу виконавчої влади;\n2) мати інший представницький мандат чи одночасно бути на\nдержавній службі;\n3) обіймати посаду міського, сільського, селищного голови;\n4) займатися будь-якою, крім депутатської, оплачуваною\nроботою, за винятком викладацької, наукової та творчої діяльності,\nа також медичної практики у вільний від виконання обов'язків\nнародного депутата час;\n5) залучатись як експерт органами досудового слідства,\nпрокуратури, суду, а також займатися адвокатською діяльністю;\n6) входити до складу керівництва, правління чи ради\nпідприємства, установи, організації, що має на меті одержання\nприбутку.\n2. Народний депутат зобов'язаний додержуватись інших вимог та\nобмежень, які встановлюються законом.\nСтаття 4. Дострокове припинення повноважень народного\nдепутата України\nПовноваження народного депутата припиняються достроково у\nразі:\n1) особистої письмової заяви про складення депутатських\nповноважень;\n2) набрання законної сили обвинувальним вироком щодо нього;\n3) визнання його судом недієздатним або безвісно відсутнім;\n4) припинення його громадянства або виїзду на постійне\nпроживання за межі України;\n5) смерті;\n6) порушення вимог частини першої статті 3 цього Закону.\nСтаття 5. Порядок дострокового припинення повноважень\nнародного депутата України\n1. Рішення про дострокове припинення повноважень народного\nдепутата відповідно до пунктів 1-5 статті 4 цього Закону\nприймається у десятиденний строк за поданням комітету, до\nкомпетенції якого входять питання депутатської етики, більшістю\nвід конституційного складу Верховної Ради України.\n2. У разі невиконання вимоги щодо несумісності депутатського\nмандата з іншими видами діяльності повноваження народного депутата\nприпиняються достроково на підставі закону за рішенням суду.\nКомітет, до компетенції якого входять питання депутатської\nетики, розглядає відповідні матеріали і подає висновок Голові\nВерховної Ради України, який у десятиденний строк звертається до\nсуду або повертає матеріали комітету з обгрунтуванням відмови у\nзверненні до суду.\nКомітет, до компетенції якого входять питання депутатської\nетики, у разі повернення Головою Верховної Ради України матеріалів\nз обгрунтуванням відмови у зверненні до суду розглядає їх і у\nвипадку незгоди з ними вносить пропозицію про розгляд цього\nпитання на засіданні Верховної Ради України.\nЗа рішенням Верховної Ради України Голова Верховної Ради\nУкраїни зобов'язаний звернутися до суду для вирішення питання про\nдострокове припинення повноважень такого народного депутата.\n3. У разі дострокового припинення повноважень Верховної Ради\nУкраїни відповідно до Конституції України ( 254к/96-ВР )\nповноваження народних депутатів припиняються з моменту відкриття\nпершого засідання Верховної Ради України нового скликання.\nСтаття 6. Діяльність народного депутата України у Верховній\nРаді України\nНародний депутат у порядку, встановленому законом:\n1) бере участь у засіданнях Верховної Ради України;\n2) бере участь у роботі депутатських фракцій (груп);\n3) бере участь у роботі комітетів, тимчасових спеціальних\nкомісій, тимчасових слідчих комісій, утворених Верховною Радою\nУкраїни;\n4) виконує доручення Верховної Ради України та її органів;\n5) бере участь у роботі над законопроектами, іншими актами\nВерховної Ради України;\n6) бере участь у парламентських слуханнях;\n7) звертається із депутатським запитом або депутатським\nзверненням до Президента України, органів Верховної Ради України,\nКабінету Міністрів України, керівників інших органів державної\nвлади та органів місцевого самоврядування, а також до керівників\nпідприємств, установ та організацій, розташованих на території\nУкраїни, незалежно від їх підпорядкування і форм власності у\nпорядку, передбаченому цим Законом і законом про регламент\nВерховної Ради України ( 129а/94-ВР , 129б/94-ВР ).\nСтаття 7. Взаємовідносини народного депутата України з\nвиборцями\n1. Народний депутат постійно підтримує зв'язки з виборцями у\nпорядку, встановленому законом.\nНародні депутати, обрані в одномандатних виборчих округах,\nзобов'язані підтримувати зв'язок з виборцями своїх округів.\nНародні депутати, обрані в багатомандатному загальнодержавному\nвиборчому окрузі, здійснюють зв'язок з виборцями, які мешкають на\nтериторії України, у порядку персонального представництва,\nвизначеному депутатськими фракціями (групами) Верховної Ради\nУкраїни відповідно до закону.\n2. Народний депутат відповідно до закону розглядає звернення\nвиборців, а також від підприємств, установ, організацій, органів\nдержавної влади, органів місцевого самоврядування, об'єднань\nгромадян, вживає заходів для реалізації їх пропозицій і законних\nвимог, інформує виборців про свою депутатську діяльність під час\nособистих зустрічей з ними та через засоби масової інформації.\n3. Народний депутат відповідальний за свою депутатську\nдіяльність перед Українським народом як уповноважений ним\nпредставник у Верховній Раді України."
    },
    {
      "provision_ref": "art8",
      "section": "8",
      "title": "Стаття 8. Депутатська етика",
      "content": "1. У своїй діяльності народний депутат повинен дотримуватися\nзагальновизнаних норм моралі; завжди зберігати власну гідність,\nповажати честь і гідність інших народних депутатів, службових та\nпосадових осіб і громадян; утримуватись від дій, заяв та вчинків,\nщо компрометують його самого, виборців, Верховну Раду України,\nдержаву.\n2. Неприпустимим є використання народним депутатом свого\nдепутатського мандата всупереч загальновизнаним нормам моралі,\nправам і свободам людини і громадянина, законним інтересам\nсуспільства і держави.\n3. Народний депутат не повинен використовувати депутатський\nмандат в особистих, зокрема корисливих, цілях.\nСтаття 9. Депутатське посвідчення і нагрудний знак\nнародного депутата України\n1. Після набуття депутатських повноважень народний депутат\nодержує депутатське посвідчення та нагрудний знак народного\nдепутата України. Форма депутатського посвідчення затверджується\nПостановою Верховної Ради України. Нагрудний знак має форму і\nкольори Державного Прапора України з надписом золотистим кольором\n\"НАРОДНИЙ ДЕПУТАТ УКРАЇНИ\".\n2. Нагрудним знаком народний депутат користується протягом\nстроку здійснення своїх повноважень.\n3. Посвідчення народного депутата має спеціальну вкладку, в\nякій виписані основні права народного депутата.\n4. Після закінчення строку повноважень народний депутат має\nправо користуватися депутатським посвідченням у випадках,\nпередбачених законом.\nГлава 1\n\nПрава народного депутата України\nу Верховній Раді України"
    },
    {
      "provision_ref": "art10",
      "section": "10",
      "title": "Стаття 10. Загальні положення",
      "content": "1. Народний депутат має право ухвального голосу щодо всіх\nпитань, що розглядаються на засіданнях Верховної Ради України та\nїї органів, до складу яких його обрано.\nКожний народний депутат у Верховній Раді України та її\nорганах, до складу яких його обрано, має один голос.\nНародний депутат може брати участь у роботі будь-якого органу\nВерховної Ради України з правом дорадчого голосу, якщо інше не\nпередбачено законом.\n2. Народний депутат реалізує на засіданнях Верховної Ради\nУкраїни та в роботі її органів надані йому права відповідно до\nКонституції України ( 254к/96-ВР ), цього та інших законів\nУкраїни.\n3. Народний депутат бере особисту участь у засіданнях\nВерховної Ради України чи її органів, до складу яких його обрано.\n4. При опрацюванні і прийнятті законопроектів, постанов та\nінших актів Верховної Ради України поправки, пропозиції та\nзауваження, внесені народним депутатом, розглядаються і по них\nприймаються рішення щодо їх врахування чи відхилення.\n5. Народні депутати не несуть юридичної відповідальності за\nрезультати голосування або висловлювання у Верховній Раді України\nта її органах, за винятком відповідальності за образу чи наклеп.\n6. Голосування та позиція, висловлена народним депутатом в\nроботі Верховної Ради України та її органів, не може бути\nпредметом розгляду у Верховній Раді України та її органах.\nСтаття 11. Права народного депутата України на пленарних\nзасіданнях Верховної Ради України\nНародний депутат на пленарному засіданні Верховної Ради\nУкраїни має право у порядку, передбаченому законом про регламент\nВерховної Ради України ( 129а/94-ВР , 129б/94-ВР ):\n1) обирати і бути обраним на посади Голови Верховної Ради\nУкраїни, Першого заступника і заступника Голови Верховної Ради\nУкраїни;\n2) обирати і бути обраним до органів Верховної Ради України;\n3) пропонувати питання для розгляду Верховною Радою України\nабо її органами;\n4) виступати із законодавчою ініціативою у Верховній Раді\nУкраїни;\n5) звертатися із депутатськими запитами, вимагати відповіді\nна них;\n6) брати участь у дебатах, ставити запитання доповідачам,\nголовуючому на засіданні;\n7) виступати з обгрунтуванням своїх пропозицій і з мотивів\nголосування;\n8) висловлювати свою думку щодо кожного питання, яке\nрозглядається на засіданні;\n9) висловлювати думку щодо кандидатів, які обираються чи\nпризначаються на посади, звільняються з посад Верховною Радою\nУкраїни, а також щодо яких Верховна Рада України надає згоду на\nпризначення і звільнення з посад;\n10) порушувати питання про заміну головуючого на пленарному\nзасіданні Верховної Ради України;\n11) порушувати питання про довіру складу органів, утворених\nВерховною Радою України, а також посадовим особам, яких обрано,\nпризначено на посади або щодо призначення на посади яких Верховною\nРадою України надано згоду у випадках, передбачених Конституцією\nУкраїни ( 254к/96-ВР );\n12) порушувати питання про перевірку діяльності підприємств,\nустанов, організацій, розташованих на території України і щодо\nяких є дані про порушення ними законодавства України, про\nстворення з цією метою тимчасових слідчих комісій;\n13) передавати для внесення до протоколу і стенографічного\nбюлетеня засідання текст свого виступу, окремої думки, заяви,\nпропозиції і зауваження з питань, що розглядаються Верховною Радою\nУкраїни.\nНародні депутати попередніх скликань, крім тих, повноваження\nяких припинено достроково у зв'язку з набранням законної сили\nобвинувальним вироком щодо них або за рішенням суду у разі\nневиконання вимоги щодо несумісності депутатського мандата, мають\nправо бути присутніми на відкритих пленарних засіданнях Верховної\nРади України на гостьових місцях.\nСтаття 12. Право законодавчої ініціативи народного\nдепутата України\n1. Народний депутат має право законодавчої ініціативи, яке\nреалізується у формі внесення до Верховної Ради України:\n1) законопроекту;\n2) проекту постанови;\n3) іншої законодавчої пропозиції.\n2. Порядок внесення законопроекту, проекту постанови чи іншої\nзаконодавчої пропозиції на розгляд Верховної Ради України та\nпорядок їх розгляду визначаються законом про регламент Верховної\nРади України ( 129а/94-ВР , 129б/94-ВР ).\nСтаття 13. Право народних депутатів України об'єднуватися в\nдепутатські фракції (групи)\n1. Народні депутати мають право об'єднуватися в депутатські\nфракції та депутатські групи.\n2. Депутатські фракції (групи) утворюються, реєструються,\nдіють, а також припиняють свою діяльність відповідно до закону про\nрегламент Верховної Ради України та інших законів України.\n3. Організація роботи депутатських фракцій (груп) регулюється\nзаконами та прийнятим відповідно до них Положенням про депутатську\nфракцію (групу).\n4. Народний депутат має право бути членом лише однієї\nзареєстрованої депутатської фракції (групи).\n5. Народний депутат має право вільно вийти зі складу\nдепутатської фракції (групи).\n6. Народний депутат може не входити до жодної зареєстрованої\nдепутатської фракції чи депутатської групи.\n7. Народний депутат як член депутатської фракції (групи) має\nправо:\n1) обирати та бути обраним до керівних органів депутатської\nфракції (групи);\n2) брати участь у затвердженні Положення про депутатську\nфракцію (групу);\n3) пропонувати питання для розгляду депутатською фракцією\n(групою);\n4) вносити пропозиції до питань, які розглядаються на\nзасіданні депутатської фракції (групи), виступати з обгрунтуванням\nсвоїх пропозицій;\n5) брати участь в обговоренні будь-якого питання, яке\nрозглядається на засіданні депутатської фракції (групи).\n8. Діяльність народного депутата у депутатській фракції\n(групі) визначається цим Законом, законом про регламент Верховної\nРади України та Положенням про депутатську фракцію (групу).\nСтаття 14. Права народного депутата України в органах\nВерховної Ради України\n1. Народний депутат за погодженням з відповідною депутатською\nфракцією (групою) може бути обраний одночасно членом одного\nкомітету Верховної Ради України і тимчасової слідчої чи тимчасової\nспеціальної комісії.\n2. Народний депутат, який не входить до складу депутатських\nфракцій (груп), може бути обраний членом одного комітету Верховної\nРади України за власним бажанням та бути одночасно членом\nтимчасової слідчої чи тимчасової спеціальної комісії. При цьому\nВерховна Рада України забезпечує пропорційне обрання народних\nдепутатів до складу відповідних комітетів.\n3. Порядок здійснення повноважень народних депутатів в\nорганах Верховної Ради України визначається Конституцією України\n( 254к/96-ВР ), цим та іншими законами України.\n4. Народний депутат, який є членом комітету, тимчасової\nспеціальної чи тимчасової слідчої комісії Верховної Ради України,\nмає право:\n1) вносити пропозиції про розгляд на засіданнях відповідного\nкомітету, тимчасової спеціальної чи тимчасової слідчої комісії\nбудь-якого питання, що належить до їх компетенції, а також брати\nучасть в обговоренні питань, що вносяться на розгляд комітету,\nтимчасової спеціальної чи тимчасової слідчої комісії.\nКожна внесена народним депутатом пропозиція на його вимогу\nмає бути проголосована на засіданні відповідного комітету,\nтимчасової спеціальної чи тимчасової слідчої комісії Верховної\nРади України;\n2) народний депутат має право отримувати від органів\nдержавної влади та органів місцевого самоврядування, керівників\nпідприємств, установ та організацій допомогу, необхідну для роботи\nу складі тимчасових спеціальних чи тимчасових слідчих комісій\nВерховної Ради України;\n3) викласти свою окрему думку як додаток до рішення комітету,\nтимчасової спеціальної чи тимчасової слідчої комісії Верховної\nРади України.\nСтаття 15. Право народного депутата України на\nдепутатський запит\n1. Народний депутат має право на сесії Верховної Ради України\nзвернутися із запитом до Президента України, до органів Верховної\nРади України, до Кабінету Міністрів України, до керівників інших\nорганів державної влади та органів місцевого самоврядування, а\nтакож до керівників підприємств, установ та організацій,\nрозташованих на території України, незалежно від їх\nпідпорядкування і форм власності.\n2. Депутатський запит - це вимога народного депутата,\nнародних депутатів чи комітету Верховної Ради України, яка\nзаявляється на сесії Верховної Ради України до Президента України,\nдо органів Верховної Ради України, до Кабінету Міністрів України,\nдо керівників інших органів державної влади та органів місцевого\nсамоврядування, а також до керівників підприємств, установ і\nорганізацій, розташованих на території України, незалежно від їх\nпідпорядкування і форм власності, дати офіційну відповідь з\nпитань, віднесених до їх компетенції.\n3. Депутатський запит вноситься у письмовій формі народним\nдепутатом, а у випадку, передбаченому пунктом 34 частини першої\nстатті 85 Конституції України ( 254к/96-ВР ), також на вимогу\nгрупи народних депутатів чи комітету Верховної Ради України, і\nрозглядається на засіданні Верховної Ради України.\n4. Верховна Рада України приймає рішення про направлення\nдепутатського запиту відповідному органу або посадовій особі, до\nяких його звернуто, однією п'ятою від її конституційного складу.\nРішення про направлення запиту до Президента України на\nвимогу народного депутата, групи народних депутатів чи комітету\nВерховної Ради України має бути попередньо підтримане не менш як\nоднією третиною від конституційного складу Верховної Ради України.\n5. Президент України, керівники органів державної влади та\nорганів місцевого самоврядування, підприємств, установ і\nорганізацій, до яких звернуто запит, зобов'язані повідомити\nнародного депутата, групу народних депутатів, комітет Верховної\nРади України у письмовій формі про результати розгляду його (їх)\nзапиту у п'ятнадцятиденний строк з дня його одержання або в інший,\nвстановлений Верховною Радою України, строк.\nЯкщо запит з об'єктивних причин не може бути розглянуто у\nвстановлений строк, Президент України, керівник відповідного\nоргану державної влади чи органу місцевого самоврядування,\nпідприємства, установи, організації, до якого звернуто запит,\nзобов'язаний письмово повідомити про це Голову Верховної Ради\nУкраїни та народного депутата, групу народних депутатів, комітет\nВерховної Ради України, який вніс (які внесли) запит, і\nзапропонувати інший строк, який не повинен перевищувати одного\nмісяця після одержання запиту.\n6. Народний депутат має право брати безпосередньо участь у\nрозгляді внесеного ним запиту керівником органу державної влади чи\nоргану місцевого самоврядування, підприємства, установи та\nорганізації.\n7. На вимогу народного депутата керівник органу державної\nвлади чи органу місцевого самоврядування, підприємства, установи\nта організації, якому адресовано запит, зобов'язаний повідомити\nнародному депутатові про день розгляду порушених у запиті питань\nзавчасно, але не пізніше ніж за три дні до їх розгляду.\n8. Відповідь на депутатський запит, внесений народним\nдепутатом, надається відповідно Голові Верховної Ради України і\nнародному депутату, який його вніс. Відповідь на депутатський\nзапит, внесений групою народних депутатів, комітетом Верховної\nРади України, надається відповідно Голові Верховної Ради України і\nнародному депутату, підпис якого під запитом значиться першим,\nголові комітету Верховної Ради України. Відповідь надається в\nобов'язковому порядку і безпосередньо тим органом державної влади\nчи органом місцевого самоврядування, до якого було направлено\nзапит, за підписом його керівника чи посадової особи, керівником\nпідприємства, установи та організації, об'єднання громадян, на\nім'я яких було направлено запит.\n9. Народний депутат, представник групи народних депутатів,\nкомітет Верховної Ради України мають право дати оцінку відповіді\nна свій депутатський запит. По відповіді на депутатський запит\nможе бути проведено обговорення, якщо на ньому наполягає не менше\nоднієї п'ятої від конституційного складу Верховної Ради України.\n10. При обговоренні відповіді на депутатський запит на\nзасіданні Верховної Ради України повинні бути присутні у порядку,\nвстановленому законом про регламент Верховної Ради України\n( 129а/94-ВР , 129б/94-ВР ), керівники, до яких звернуто запит.\nВони можуть уповноважувати інших осіб бути присутніми при\nобговоренні відповіді на запит лише у виняткових випадках із\nвмотивованим обгрунтуванням.\n11. За результатами обговорення відповіді на депутатський\nзапит Верховна Рада України приймає відповідне рішення.\nСтаття 16. Право народного депутата України на\nдепутатське звернення\n1. Народний депутат має право на депутатське звернення до\nорганів державної влади та органів місцевого самоврядування, їх\nпосадових осіб, керівників підприємств, установ і організацій,\nнезалежно від форм власності та підпорядкування, об'єднань\nгромадян з питань, пов'язаних з депутатською діяльністю, і брати\nучасть у розгляді порушених ним питань.\nДепутатське звернення - викладена в письмовій формі\nпропозиція народного депутата, звернена до органів державної влади\nта органів місцевого самоврядування, їх посадових осіб, керівників\nпідприємств, установ і організацій, об'єднань громадян здійснити\nпевні дії, дати офіційне роз'яснення чи викласти позицію з питань,\nвіднесених до їх компетенції.\n2. Орган державної влади, орган місцевого самоврядування, їх\nпосадові особи, керівники підприємств, установ і організацій,\nоб'єднань громадян, яким адресовано депутатське звернення,\nзобов'язані протягом 10 днів з моменту його одержання розглянути і\nдати письмову відповідь. У разі неможливості розгляду звернення\nнародного депутата у визначений строк його повідомляють про це\nофіційним листом з викладенням причин продовження строку розгляду.\nСтрок розгляду депутатського звернення, з урахуванням продовження,\nне може перевищувати 30 днів з моменту його одержання.\n3. Народний депутат, який направив звернення, може бути\nприсутнім при його розгляді, про що він повідомляє відповідний\nорган державної влади, орган місцевого самоврядування, їх\nпосадових осіб, керівників підприємств, установ і організацій,\nоб'єднань громадян, яким адресовано депутатське звернення.\nПосадова особа, відповідальна за розгляд звернення народного\nдепутата, зобов'язана завчасно, але не пізніше ніж за день\nповідомити народного депутата про час і місце розгляду звернення.\n4. Вмотивована відповідь на депутатське звернення повинна\nбути надіслана народному депутату не пізніш як на другий день\nпісля розгляду звернення. Відповідь надається в обов'язковому\nпорядку і безпосередньо тим органом державної влади чи органом\nмісцевого самоврядування, до якого було направлено звернення, за\nпідписом його керівника чи посадової особи, керівником\nпідприємства, установи та організації, об'єднання громадян.\nГлава 2\n\nПрава народного депутата України у\nвзаємовідносинах із органами державної влади,\nорганами місцевого самоврядування, підприємствами,\nустановами та організаціями, об'єднаннями громадян\nУкраїни та іноземних держав\nСтаття 17. Права народного депутата України у\nвзаємовідносинах із органами державної влади,\nорганами місцевого самоврядування, підприємствами,\nустановами та організаціями, об'єднаннями громадян\nУкраїни та іноземних держав\n1. Народний депутат, який не має спеціальних повноважень на\nпредставництво Верховної Ради України, має право вступати у\nвідносини з посадовими особами і державними органами іноземних\nдержав лише від свого імені.\nУ відносинах з посадовими особами, державними органами і\nгромадянами іноземних держав народний депутат має право захищати\nнезалежність та суверенітет, інтереси України, її громадян і не\nзавдавати своїми вчинками шкоди Україні, її громадянам.\n2. Народний депутат користується правом невідкладного прийому\nз питань депутатської діяльності керівниками та іншими посадовими\nособами розташованих на території України органів державної влади,\nорганів місцевого самоврядування, підприємств, установ і\nорганізацій, незалежно від їх підпорядкування і форм власності,\nгромадських організацій і політичних партій.\n3. Народний депутат діючого скликання при пред'явленні\nпосвідчення народного депутата України користується правом\nбезперешкодно відвідувати органи державної влади та органи\nмісцевого самоврядування, а також правом безперешкодного доступу\nна всі підприємства, в установи та організації, розташовані на\nтериторії України, незалежно від їх підпорядкування, форм\nвласності, режиму секретності. Вимоги про пред'явлення чи\nоформлення інших документів, а також особистий огляд народного\nдепутата, огляд та перевірка його речей забороняються, якщо інше\nне встановлено законом.\n4. Народний депутат має право порушувати у Верховній Раді\nУкраїни або її органах питання про необхідність проведення\nперевірок додержання законів органами державної влади, органами\nмісцевого самоврядування, підприємствами, установами,\nорганізаціями та об'єднаннями громадян, розташованими на території\nУкраїни, чи їх посадовими особами, про проведення розслідувань з\nпитань, що становлять суспільний інтерес, та брати участь у таких\nрозслідуваннях в порядку, встановленому законом.\n5. Народний депутат як представник державної влади у разі\nпорушення прав, свобод і інтересів людини та громадянина, що\nохороняються законом, та інших порушень законності має право на\nмісці вимагати негайного припинення порушення або звертатися з\nвимогою до відповідних органів державної влади, органів місцевого\nсамоврядування, їх посадових осіб, керівників підприємств, установ\nта організацій припинити такі порушення. У разі порушення\nзаконності народний депутат може звернутися з депутатським\nзверненням до відповідних посадових осіб правоохоронних органів чи\nорганів виконавчої влади, що здійснюють державний контроль у\nвідповідній галузі.\nПосадові особи органів державної влади, органів місцевого\nсамоврядування, керівники підприємств, установ та організацій, а\nтакож працівники правоохоронних органів, до яких звернуто вимогу\nнародного депутата про припинення порушення законності,\nзобов'язані негайно вжити заходів щодо усунення порушення, а за\nнеобхідності - притягнути винних до відповідальності з наступним\nінформуванням про це народного депутата. У разі невжиття заходів\nщодо усунення порушення посадові особи несуть дисциплінарну,\nадміністративну або кримінальну відповідальність у встановленому\nзаконом порядку.\n6. Народний депутат має право брати участь у розгляді в\nорганах державної влади і органах місцевого самоврядування\nпропозицій та вимог виборців, інших питань, пов'язаних із\nздійсненням депутатських повноважень.\n7. Народний депутат має право брати участь з правом дорадчого\nголосу у роботі сесій сільських, селищних, міських, районних у\nмістах (в містах з районним поділом), районних і обласних рад та\nзасіданнях їх органів.\n8. Народний депутат має право у разі необхідності залучати до\nучасті у розгляді пропозицій, заяв і скарг, які надійшли на його\nім'я, а також у прийомі громадян посадових осіб органів державної\nвлади і органів місцевого самоврядування, керівників підприємств,\nустанов та організацій. Керівник органу державної влади чи органу\nмісцевого самоврядування зобов'язаний бути присутнім на прийомі\nнародного депутата особисто або уповноважити на це замість себе\nіншу посадову особу за погодженням з народним депутатом.\n9. Народний депутат має право одержати інформацію з питань,\nпов'язаних із здійсненням ним депутатських повноважень, від\nорганів державної влади та органів місцевого самоврядування, їх\nпосадових осіб, які зобов'язані надати йому таку інформацію в\nпорядку та строки, визначені цим Законом.\n10. Народний депутат має право зустрічатися з виборцями,\nколективами підприємств, установ та організацій, об'єднаннями\nгромадян, у чому йому повинні невідкладно сприяти їх керівники.\n11. Народний депутат має також інші права, передбачені\nКонституцією України ( 254к/96-ВР ) та законами України.\nГлава 3\n\nПрава народного депутата України у\nвзаємовідносинах із засобами масової інформації,\nна забезпечення інформацією та на її використання\nСтаття 18. Права народного депутата України у\nвзаємовідносинах із засобами масової інформації\n1. Народний депутат має право виступу з питань його\nдепутатської діяльності не рідше одного разу в місяць у друкованих\nзасобах масової інформації, на радіо (до 10 хвилин в місяць) та\nтелебаченні (до 20 хвилин в місяць), безкоштовно, засновником\n(співзасновником) яких виступають органи державної влади,\nорганізації або установи, що фінансуються повністю або частково за\nрахунок коштів державного бюджету. Редакції газет, засновниками\nяких виступають органи державної влади, зобов'язані публікувати\nподані народним депутатом матеріали не рідше одного разу на місяць\nобсягом до 1/16 загальної газетної площі.\n2. Редагування поданих народним депутатом матеріалів без його\nпогодження не допускається. Народний депутат подає матеріали у\nпідготовленому до друку вигляді: статті, коментарю, інтерв'ю тощо.\n3. Друковані та аудіовізуальні засоби масової інформації,\nзасновником (співзасновником) яких виступають органи державної\nвлади чи органи місцевого самоврядування, організації або\nустанови, що фінансуються повністю або частково за рахунок коштів\nдержавного чи місцевого бюджету, зобов'язані безкоштовно давати\nоголошення про зустріч виборців з народним депутатом і\nзабезпечують висвітлення зустрічей народного депутата з виборцями,\nа також надають народному депутату не менше 15 хвилин ефірного\nчасу на місяць для звіту перед виборцями.\n4. Друковані засоби масової інформації регіональної та\nмісцевої сфери розповсюдження в одномандатному виборчому окрузі\nнародного депутата, засновником (співзасновником) яких виступають\nоргани державної влади, організації або установи, що фінансуються\nповністю або частково за рахунок коштів державного бюджету,\nзобов'язані публікувати подані народним депутатом авторські\nматеріали не рідше одного разу на місяць обсягом до 1/16 загальної\nгазетної площі.\nДруковані засоби масової інформації регіональної та місцевої\nсфери розповсюдження на території області, закріпленої за народним\nдепутатом, обраним у багатомандатному виборчому окрузі,\nдепутатською фракцією (групою), до якої він належить, засновником\n(співзасновником) яких виступають органи державної влади,\nорганізації або установи, що фінансуються повністю або частково за\nрахунок коштів державного бюджету, зобов'язані публікувати подані\nнародним депутатом авторські матеріали не рідше одного разу на\nмісяць обсягом до 1/16 загальної газетної площі.\nСтаття 19. Права народного депутата України на забезпечення\nінформацією та на її використання\n1. Апарат Верховної Ради України зобов'язаний забезпечити\nнародного депутата актами Верховної Ради України, а на вимогу\nнародного депутата також актами Президента України,\nнормативно-правовими актами Кабінету Міністрів України та інших\nцентральних органів виконавчої влади, рішеннями Конституційного\nСуду України, Верховного Суду України, офіційними матеріалами\nРахункової палати і Центральної виборчої комісії. Органи влади\nАвтономної Республіки Крим, органи державної влади та органи\nмісцевого самоврядування при зверненні народного депутата\nзобов'язані надати йому офіційні матеріали щодо своєї діяльності.\n2. На вимогу народного депутата посадові особи органів\nдержавної влади, органів місцевого самоврядування, державних\nпідприємств, установ та організацій зобов'язані забезпечити його\nконсультаціями відповідних фахівців з питань депутатської\nдіяльності і надати невідкладно, а за відсутності такої\nможливості - не пізніш як у п'ятиденний строк, необхідні\nінформацію і документацію.\n3. Народний депутат має право знайомитися з будь-якою\nконфіденційною та таємною інформацією з питань депутатської\nдіяльності.\nДоступ до державної таємниці усіх ступенів секретності\nнадається після взяття народним депутатом письмового зобов'язання\nщодо збереження державної таємниці.\n4. Апарат Верховної Ради України, виконавчі органи органів\nмісцевого самоврядування, місцеві державні адміністрації,\nправоохоронні органи з питань, які віднесені до їх компетенції,\nзобов'язані забезпечити народному депутату безоплатну допомогу з\nправових питань, що виникають у зв'язку з виконанням його\nдепутатських повноважень.\n5. Народний депутат не зобов'язаний повідомляти про джерело\nінформації, яку він використовує.\n6. Народний депутат має право використовувати лише для\nвиконання своїх повноважень інформацію, яка становить державну\nтаємницю і стала йому відомою під час їх виконання.\n7. Народний депутат не може розголошувати інформацію, яка\nстала йому відомою під час здійснення депутатських повноважень,\nякщо ця інформація:\nбула йому надана під час підготовки чи розгляду питань, що\nбули розглянуті на закритих засіданнях Верховної Ради України та\nїї органів;\nє конфіденційною чи таємною відповідно до закону і стала йому\nвідомою у зв'язку з виконанням депутатських повноважень.\nГлава 4\n\nГарантії трудових прав народного\nдепутата України при виконанні депутатських\nповноважень та після їх припинення\nСтаття 20. Гарантії трудових прав народного депутата\nУкраїни\n1. Гарантії трудових прав народного депутата встановлюються\nКонституцією України ( 254к/96-ВР ), цим Законом, Кодексом законів\nпро працю України ( 322-08 ), іншими законами України.\n2. Час роботи народного депутата у Верховній Раді України\nзараховується до стажу державної служби, а також зараховується до\nйого загального і безперервного стажу роботи, стажу роботи\n(служби) за спеціальністю, стажу роботи, який дає право на\nвстановлення процентних надбавок до заробітної плати та одержання\nодноразової винагороди за вислугу років (за стаж роботи за\nспеціальністю на даному підприємстві), процентної надбавки за\nвислугу років, виплату винагороди за підсумками роботи.\nУ день відкриття першого засідання Верховної Ради України\nнового скликання народним депутатам попереднього скликання Головою\nВерховної Ради України попереднього скликання присвоюється перша\nкатегорія, перший ранг державного службовця, крім тих народних\nдепутатів, повноваження яких були припинені достроково відповідно\nдо статті 4 цього Закону.\n3. До загального і безперервного стажу роботи (служби) за\nспеціальністю, за якою народний депутат працював до його\nзвільнення від виробничих або службових обов'язків, зараховується\nі той час, коли колишній народний депутат тимчасово не працював у\nзв'язку з неможливістю надати йому попередню або рівноцінну роботу\n(посаду) безпосередньо після закінчення строку його повноважень.\n4. Народному депутату після закінчення строку його\nповноважень, а також у разі дострокового їх припинення за\nособистою заявою про складення ним депутатських повноважень\nнадається попередня робота (посада), а в разі неможливості цього -\nвін зараховується до резерву кадрів Головного управління державної\nслужби України.\n5. Верховна Рада України забезпечує колишньому народному\nдепутату безпосередньо після закінчення строку його повноважень,\nна період його працевлаштування, виплату матеріальної допомоги у\nрозмірі заробітної плати з урахуванням всіх доплат та надбавок,\nяку отримують працюючі народні депутати, але не більше одного\nроку, а в разі навчання чи перекваліфікації - не більше двох років\nпісля закінчення строку повноважень народного депутата. У разі\nнеможливості працевлаштування після зазначеного строку за колишнім\nнародним депутатом зберігається виплата матеріальної допомоги у\nрозмірі 50 відсотків заробітної плати з урахуванням всіх доплат та\nнадбавок, яку отримують працюючі народні депутати, до досягнення\nним пенсійного віку за умови, що трудовий стаж його перевищує\n25 років для чоловіків і 20 років для жінок.\nПорядок проведення зазначених виплат визначається Верховною\nРадою України.\n6. Народний депутат, який є військовослужбовцем, атестованим\nпрацівником органів Міністерства внутрішніх справ України, Служби\nбезпеки України, органів і установ виконання покарань, інших\nправоохоронних органів, на строк виконання депутатських\nповноважень прикомандировується до Верховної Ради України із\nзалишенням на строк виконання депутатських повноважень на службі в\nзазначених органах і установах. Після закінчення повноважень\nнародного депутата він направляється в установленому порядку в\nрозпорядження відповідних органів і установ для подальшого\nпроходження служби на попередній або, за його згодою, на іншій, не\nнижчій ніж попередня, посаді.\nЧас роботи у Верховній Раді України поширюється на строки\nприсвоєння військових та спеціальних звань.\nПри досягненні народним депутатом під час строку його\nдепутатських повноважень віку або вислуги років, встановлених\nзаконом про пенсійне забезпечення військовослужбовців та осіб\nначальницького і рядового складу органів внутрішніх справ, він має\nправо на пенсію, що обчислюється виходячи із заробітку працюючого\nнародного депутата.\n7. З працівником, якого в порядку заміщення взято на посаду,\nщо її займав народний депутат, укладається строковий трудовий\nдоговір; цей договір розривається при поверненні народного\nдепутата на роботу, але не пізніш як через три місяці після\nприпинення повноважень народного депутата.\n8. Народному депутату надається щорічна оплачувана відпустка\nу міжсесійний період тривалістю 45 календарних днів з виплатою\nматеріальної допомоги на оздоровлення у розмірі подвійної місячної\nзаробітної плати.\n9. Дружина (чоловік) народного депутата діючого скликання, у\nразі її (його) переїзду на проживання до міста Києва, за її (його)\nбажанням звільняється із свого місця роботи і повертається на\nнього у порядку переведення. Державна служба зайнятості\nпершочергово пропонує їм рівноцінну роботу (службу).\n10. Витрати, пов'язані з переїздом на роботу у Верховну Раду\nУкраїни і поверненням на попереднє місце роботи або переїздом за\nпризначенням в іншу місцевість, відшкодовуються народному депутату\nза нормами чинного законодавства для категорії працівників,\nзапрошених на роботу.\n11. Дружині (чоловіку) народного депутата, звільненій\n(звільненому) у зв'язку з переїздом народного депутата для\nвиконання депутатських повноважень у Верховній Раді України, у\nразі непрацевлаштування її (його) за місцем проживання чоловіка\n(дружини) перерва в роботі зараховується до загального і\nбезперервного стажу роботи (служби). На вказаний період за\nдружиною (чоловіком) народного депутата зберігається місце роботи\n(служби), стаж роботи (служби) за спеціальністю, стаж роботи\n(служби), що дає право на встановлення процентних надбавок до\nзаробітної плати, процентних надбавок і одержання виплат за\nвислугу років (за стаж роботи за спеціальністю на даному\nпідприємстві), на виплату винагороди за результатами роботи\nпідприємств, установ і організацій за рік, а також стаж роботи, що\nдає право на пенсію на пільгових умовах і у пільгових розмірах,\nякщо ця особа на момент переїзду не менше півроку займала посаду\nабо працювала за професією, що передбачає такі пільги.\nЯкщо протягом трьох місяців після закінчення строку\nдепутатських повноважень народний депутат змінив місце постійного\nпроживання, то державна служба зайнятості першочергово пропонує\nйого дружині (чоловіку) рівноцінну роботу (службу) за її (його)\nбажанням і згодою.\n12. При досягненні встановленого законом пенсійного віку за\nнаявності трудового стажу для чоловіків - не менше 25 років, для\nжінок - не менше 20 років, а також у разі визнання інвалідом I або\nII групи народному депутату призначається пенсія в розмірі\n80 відсотків місячної заробітної плати нині працюючого народного\nдепутата з урахуванням всіх доплат та надбавок до посадового\nокладу. Нарахування пенсій здійснюється із суми, що складається з\nпосадового окладу з урахуванням всіх доплат та надбавок працюючого\nнародного депутата на момент призначення пенсії. За кожний повний\nрік роботи понад 25 років для чоловіків і 20 років для жінок\nпенсія за віком та по інвалідності збільшується на один відсоток\nнаведеного вище заробітку, але не більше ніж до 90 (включно)\nвідсотків зазначеного заробітку, без обмеження граничного розміру\nпенсії.\nПенсія народному депутату виплачується в повному розмірі\nнезалежно від його заробітку (прибутку), одержуваного після виходу\nна пенсію. У разі виходу на пенсію народному депутату виплачується\nгрошова допомога в розмірі 12 місячних посадових окладів\nпрацюючого народного депутата за рахунок бюджетних призначень на\nзабезпечення діяльності Верховної Ради України.\nУ випадку смерті народного депутата призначається пенсія у\nразі втрати годувальника непрацездатним членам сім'ї, які були на\nйого утриманні, за їх заявою (при цьому дітям пенсія призначається\nнезалежно від того, чи були вони на утриманні годувальника) у\nрозмірі 70 відсотків заробітної плати працюючого народного\nдепутата з урахуванням всіх доплат та надбавок до посадового\nокладу на одного непрацездатного члена сім'ї та 90 відсотків - на\nдвох і більше членів сім'ї на день звернення за пенсією за рахунок\nбюджетних призначень на забезпечення діяльності Верховної Ради\nУкраїни.\nНародному депутату, який вийшов на пенсію, надається право\nбезоплатного проїзду на території України один раз на рік (у\nпрямому і зворотному напрямках) залізничним, водним, повітряним\nабо автомобільним міжміським транспортом у порядку, встановленому\nКабінетом Міністрів України. Ці положення не поширюються на\nнародного депутата, повноваження якого припинено достроково у\nзв'язку з набранням законної сили обвинувальним вироком щодо нього\nабо за рішенням суду у разі невиконання вимоги щодо несумісності\nдепутатського мандата.\nПісля закінчення строку депутатських повноважень народному\nдепутату, який має трудовий стаж, необхідний для призначення\nпенсії за віком, за його бажанням може бути достроково призначено\nпенсію, але не раніше ніж за два роки до встановленого законом\nпенсійного віку.\nУ разі зміни розміру заробітної плати працюючим народним\nдепутатам України відповідно здійснюється перерахунок раніше\nпризначених пенсій. Перерахунок пенсій здійснюється із суми, що\nскладається з посадового окладу з урахуванням всіх доплат та\nнадбавок працюючого народного депутата на момент виникнення права\nна перерахунок пенсій і провадиться з першого числа місяця, що йде\nза місяцем, в якому настали зазначені обставини.\n13. За народним депутатом, строк повноважень якого\nзакінчився, зберігається безкоштовне медичне обслуговування,\nзабезпечення путівками для лікування, встановлені для народних\nдепутатів, а після виходу на пенсію він забезпечується транспортом\nдля поїздки в лікарню, поліклініку при ліміті використання\nавтомобіля не більше десяти годин на місяць за рахунок бюджетних\nкоштів, передбачених законом про Державний бюджет України.\nЦе положення не поширюється на колишнього народного депутата,\nповноваження якого припинено достроково у зв'язку з набранням\nзаконної сили обвинувальним вироком щодо нього або за рішенням\nсуду у разі невиконання вимоги щодо несумісності депутатського\nмандата.\n14. За народним депутатом зберігаються кваліфікаційні\nкатегорії, розряди, класні чини на період роботи у Верховній Раді\nУкраїни. Кваліфікаційна атестація проводиться у відповідні строки\nз виключенням з них періоду роботи у Верховній Раді України.\n15. Народні депутати нового скликання разом з народними\nдепутатами попередніх скликань можуть об'єднуватися в Асоціацію\nнародних депутатів України, метою якої є сприяння парламенту і\nйого комітетам у підготовці законодавчих актів, проведенні\nпросвітницької роботи у сфері законодавства та історії\nукраїнського парламентаризму, захист інтересів народних депутатів.\n16. У разі смерті народного депутата Верховна Рада України,\nмісцеві органи виконавчої влади надають необхідну допомогу у його\nпохованні незалежно від того, депутатом якого скликання він був.\n17. Положення частин другої, третьої, п'ятої, шостої,\nодинадцятої, дванадцятої, тринадцятої, чотирнадцятої,\nп'ятнадцятої, шістнадцятої цієї статті поширюються також на\nнародних депутатів України починаючи з першого скликання.\nСтаття 21. Права народного депутата України в разі\nдострокового припинення повноважень\nВерховної Ради України\n1. У разі дострокового припинення повноважень Верховної Ради\nУкраїни народний депутат має право на отримання одноразової\nгрошової допомоги у трикратному розмірі його місячної заробітної\nплати на день припинення депутатських повноважень.\n2. Народному депутату та членам сім'ї, які проживають разом з\nним і перебувають на день розпуску Верховної Ради України поза\nмежами їх постійного місця проживання, забезпечується безкоштовний\nпроїзд і безкоштовний провіз належного їм майна до постійного\nмісця проживання народного депутата.\nГлава 5\n\nПраво народного депутата України при поселенні\nв готель та на транспортне забезпечення\nСтаття 22. Право народного депутата України на\nпершочергове поселення в готель\nНародний депутат має право в усіх населених пунктах України\nна одержання від адміністрації готелю, незалежно від відомчої\nпідпорядкованості, позачергово окремого номера. Це право також\nпоширюється на особу, що супроводжує народного депутата, зазначену\nу його посвідченні на відрядження.\nСтаття 23. Право народного депутата України на\nтранспортне забезпечення\n1. Народний депутат на території України користується правом\nпозачергового отримання проїзних документів. Квиткові каси\nавтовокзалів і автостанцій міжміських чи приміських сполучень,\nзалізничних вокзалів і станцій, морських вокзалів (портів),\nрічкових вокзалів і пристаней (як добового, так і попереднього\nпродажу), агентства цивільної авіації або аеропорти зобов'язані\nпоза чергою надати відповідно місце у автобусі, спальному або\nм'якому вагоні поїзда, в каюті першого або другого класу\nпасажирського судна, на річкових суднах усіх категорій, в\nбізнес-класі салону літака. Це право поширюється також на особу,\nяка супроводжує народного депутата, зазначену у його посвідченні\nна відрядження.\nКвитки на літак видаються народному депутату не пізніш як за\nдобу до відльоту. На всіх інших видах транспорту бронювання місць\nдля народних депутатів припиняється за годину до відправлення\nтранспортного засобу.\n2. Народний депутат на території України користується правом\nбезоплатного проїзду на всіх залізничних, автомобільних,\nповітряних, водних внутрішніх шляхах сполучення, а також на всіх\nвидах міського пасажирського транспорту (за винятком таксі). Це\nправо поширюється також на особу, яка супроводжує народного\nдепутата - інваліда I групи.\nПроїзд народного депутата здійснюється за рахунок бюджетних\nпризначень на забезпечення діяльності Верховної Ради України.\n3. Проїзд народного депутата у приміських поїздах\nздійснюється за посвідченням народного депутата.\n4. Народний депутат на території України має право\nбезкоштовного користування залами офіційних делегацій аеропортів\nта аеровокзалів, залізничних вокзалів і станцій, морських та\nрічкових вокзалів і портів. Це право поширюється на особу, яка\nсупроводжує народного депутата - інваліда I групи, а також на\nчленів сім'ї народного депутата (дружину, чоловіка, дітей,\nбатьків), у разі якщо вони перебувають у зазначених залах разом із\nнародним депутатом.\n5. Народний депутат має право на безкоштовний провіз ручного\nбагажу в межах норм провозу ручного багажу, що діють на кожному\nвиді транспорту.\n6. Народний депутат має право на безкоштовне паркування\nавтомобіля, яким він користується, на всій території України.\n7. Народний депутат забезпечується безкоштовно місцем для\nстоянки одного автомобіля на стоянках Верховної Ради України.\n8. Для вирішення питань, пов'язаних із здійсненням\nдепутатських повноважень в межах міста Києва, народним депутатам\nнадається автотранспорт Верховної Ради України."
    },
    {
      "provision_ref": "art24",
      "section": "24",
      "title": "Стаття 24. Обов'язки народного депутата України",
      "content": "Народний депутат зобов'язаний:\n1) дбати про благо України і добробут Українського народу,\nзахищати інтереси виборців та держави;\n2) додержуватися вимог Конституції України ( 254к/96-ВР ),\nцього Закону, закону про регламент Верховної Ради України\n( 129а/94-ВР , 129б/94-ВР ) та інших законів України, додержуватися\nприсяги народного депутата України;\n3) бути присутнім та особисто брати участь у засіданнях\nВерховної Ради України та її органів, до складу яких його обрано;\n4) особисто брати участь у голосуванні з питань, що\nрозглядаються Верховною Радою України та її органами;\n5) виконувати доручення Верховної Ради України, відповідного\nкомітету, депутатської фракції (групи), тимчасової спеціальної або\nтимчасової слідчої комісії Верховної Ради України, до складу яких\nйого обрано;\n6) інформувати Верховну Раду України та її органи, до складу\nяких його обрано, про виконання доручень Верховної Ради України та\nїї органів;\n7) додержуватись вимог трудової дисципліни та норм\nдепутатської етики;\n8) як член депутатської фракції (групи):\nдодержуватись вимог Положення про депутатську фракцію\n(групу);\nвиконувати функції, закріплені Положенням про депутатську\nфракцію (групу), відповідно до цього Закону, закону про регламент\nВерховної Ради України та інших законів України;\nпредставляти інтереси депутатської фракції (групи) у\nкомітеті, тимчасовій спеціальній або тимчасовій слідчій комісії,\nдо складу яких його обрано;\n9) як член комітету, тимчасової спеціальної або тимчасової\nслідчої комісії:\nбути присутнім на засіданнях комітету, підкомітету,\nтимчасової спеціальної чи тимчасової слідчої комісії, до складу\nяких його обрано, та брати участь у їх роботі;\nдодержуватись порядку та норм депутатської етики на\nзасіданнях комітету, його підкомітетів, тимчасової спеціальної або\nтимчасової слідчої комісії та робочих груп органів Верховної Ради\nУкраїни;\nвиконувати доручення комітету, підкомітету, тимчасової\nспеціальної чи тимчасової слідчої комісії, визначені їх рішеннями;\n10) завчасно повідомляти про неможливість бути присутнім на\nзасіданні Верховної Ради України чи її органів керівників цих\nорганів;\n11) постійно підтримувати зв'язки з виборцями, вивчати\nгромадську думку, потреби і запити населення, а у разі\nнеобхідності повідомляти про них Верховну Раду України та її\nоргани, вносити пропозиції та вживати в межах своїх повноважень\nзаходи щодо їх врахування в роботі органів державної влади,\nорганів місцевого самоврядування, підприємств, установ та\nорганізацій;\n12) інформувати виборців про свою депутатську діяльність\nчерез засоби масової інформації, на зборах виборців періодично,\nале не рідше двох разів на рік;\n13) розглядати звернення виборців відповідно до вимог та в\nпорядку, встановленому Законом України \"Про звернення громадян\"\n( 393/96-ВР ).\nНародний депутат розглядає всі одержані ним пропозиції, заяви\nта скарги виборців, узагальнює їх, за необхідності вносить\nвідповідні пропозиції до Верховної Ради України та її органів, а\nтакож до органів державної влади та органів місцевого\nсамоврядування.\nУ разі необхідності народний депутат надсилає пропозиції,\nзаяви та скарги громадян органам державної влади, органам\nмісцевого самоврядування та їх посадовим особам, установам та\nорганізаціям, до повноважень яких входить розгляд звернень\nгромадян чи вирішення порушених у них питань по суті. Про\nрезультати розгляду пропозицій, заяв та скарг громадян органи та\nпосадові особи зобов'язані повідомити громадянина, від якого\nнадійшло звернення, і народного депутата у терміни, встановлені\nЗаконом України \"Про звернення громадян\";\n14) проводити особистий прийом громадян у дні, визначені\nВерховною Радою України для роботи з виборцями.\nУ випадку залучення до участі у розгляді пропозицій, заяв і\nскарг, а також у прийомі громадян посадових осіб органів державної\nвлади чи органів місцевого самоврядування, керівників підприємств,\nустанов та організацій не пізніш як за три дні до початку прийому\nнародний депутат повідомляє їх про час і місце проведення прийому,\nа також про орієнтовне коло питань, які мають розглядатися на\nприйомі;\n15) здійснювати безпосередньо або із залученням своїх\nпомічників-консультантів, представників громадськості контроль за\nрозглядом у органах державної влади та органах місцевого\nсамоврядування, на підприємствах, в установах та організаціях\nпропозицій, заяв та скарг громадян, які надійшли на його ім'я;\n16) використовувати депутатські бланки лише для офіційних\nзапитів, звернень та листів, які підписуються ним власноручно.\nСтаття 25. Декларування доходів та майна народного\nдепутата України\nНародний депутат зобов'язаний при оформленні на роботу у\nВерховну Раду України, а потім щорічно протягом здійснення своїх\nповноважень, але не пізніше 1 березня року наступного за звітним\nфінансовим роком подавати до органів податкової служби України\nвідомості про доходи та зобов'язання фінансового характеру, в тому\nчислі і за кордоном, щодо себе і членів своєї сім'ї (дружина,\nчоловік, батьки, повнолітні діти), а також відомості про належні\nйому та членам його сім'ї (дружина, чоловік, батьки, повнолітні\nдіти) нерухоме та цінне рухоме майно, вклади у банках і цінні\nпапери.\nСтаття 26. Непорушність повноважень народного депутата\nУкраїни\n1. Ніхто не має права обмежувати повноваження народного\nдепутата, крім випадків, передбачених Конституцією України\n( 254к/96-ВР ), цим та іншими законами України.\n2. Повноваження народного депутата та його конституційні\nправа і свободи не можуть бути обмежені в умовах воєнного чи\nнадзвичайного стану в Україні або в окремих її місцевостях.\n3. Держава гарантує народному депутату необхідні умови для\nефективного здійснення ним депутатських повноважень. Органи\nдержавної влади та органи місцевого самоврядування, їх посадові\nособи, керівники підприємств, установ і організацій, незалежно від\nформ власності та їх підпорядкування, забезпечують умови для\nздійснення народним депутатом своїх повноважень у межах та в\nпорядку, визначених Конституцією України, цим та іншими законами\nУкраїни, а громадські організації та політичні партії можуть\nсприяти йому в цьому."
    },
    {
      "provision_ref": "art27",
      "section": "27",
      "title": "Стаття 27. Недоторканність народного депутата України",
      "content": "1. Народному депутату гарантується депутатська\nнедоторканність на весь строк здійснення депутатських повноважень.\nНародний депутат не може бути без згоди Верховної Ради України\nпритягнутий до кримінальної відповідальності, затриманий чи\nзаарештований.\n2. Обшук, затримання народного депутата чи огляд особистих\nречей і багажу, транспорту, жилого чи службового приміщення\nнародного депутата, а також порушення таємниці листування,\nтелефонних розмов, телеграфної та іншої кореспонденції та\nзастосування інших заходів, що відповідно до закону обмежують\nправа і свободи народного депутата, допускаються лише у разі, коли\nВерховною Радою України надано згоду на притягнення його до\nкримінальної відповідальності, якщо іншими способами одержати\nінформацію неможливо.\n3. Особливості порядку притягнення народного депутата до\nвідповідальності визначаються Конституцією України, цим Законом та\nзаконом про регламент Верховної Ради України ( 129а/94-ВР ,\n129б/94-ВР ).\nСтаття 28. Забезпечення народному депутату України умов\nдля виконання депутатських повноважень\n1. Голова Верховної Ради України, його Перший заступник та\nзаступник забезпечуються приміщенням для проведення офіційних\nзаходів, транспортом, секретаріатом, охороною, а також коштами на\nпредставницькі цілі, які не перевищують 40 відсотків відповідного\nпосадового окладу.\n2. Для роботи з виборцями народному депутату Верховною Радою\nУкраїни встановлюються щомісячно відповідні дні у визначеному\nпорядку.\n3. Народний депутат на строк виконання депутатських\nповноважень забезпечується окремим технічно обладнаним службовим\nкабінетом у приміщеннях Верховної Ради України з розташуванням у\nньому постійного робочого місця його помічника-консультанта.\nСлужбовий кабінет народного депутата повинен бути обладнаний\nперсональним комп'ютером з підключенням його до інформаційних\nмереж та наданням адреси електронної пошти.\n4. Управління державної охорони України разом з органами\nСлужби безпеки України та Міністерства внутрішніх справ України (в\nмежах їх повноважень) забезпечує безпеку народному депутату при\nвиконанні ним депутатських повноважень, а також за місцем його\nпроживання та членів його сім'ї у порядку, встановленому законом.\n5. Народному депутату, обраному в одномандатному виборчому\nокрузі, на строк виконання його депутатських повноважень місцеві\nоргани виконавчої влади чи органи місцевого самоврядування, в\nуправлінні яких знаходиться відповідно державна власність чи\nкомунальна власність територіальної громади на території\nвідповідного виборчого округу, зобов'язані надати окреме технічно\nобладнане службове приміщення з розташуванням у ньому постійного\nробочого місця помічника-консультанта народного депутата з\nнаступним відшкодуванням витрат в установлених межах і за рахунок\nбюджетних призначень на забезпечення діяльності Верховної Ради\nУкраїни.\nНародному депутату, обраному в багатомандатному\nзагальнодержавному виборчому окрузі, місцеві органи виконавчої\nвлади чи органи місцевого самоврядування, в управлінні яких\nзнаходиться відповідно державна власність чи комунальна власність\nтериторіальної громади, надають окреме технічно обладнане службове\nприміщення в обласному центрі або (за заявою народного депутата) в\nрайонах, містах області, яка закріплена за народним депутатом\nдепутатською фракцією (групою), з розташуванням у ньому постійного\nробочого місця помічника-консультанта народного депутата з\nнаступним відшкодуванням витрат в установлених межах і за рахунок\nбюджетних призначень на забезпечення діяльності Верховної Ради\nУкраїни.\nРозмір витрат на утримання службового приміщення, придбання\nнеобхідного технічного обладнання визначається щорічно Верховною\nРадою України виходячи з розміру бюджетних призначень на\nзабезпечення діяльності Верховної Ради України за поданням\nкомітетів Верховної Ради України, до компетенції яких входять\nпитання забезпечення діяльності народних депутатів та державного\nбудівництва і місцевого самоврядування.\nКерівник органу виконавчої влади чи органу місцевого\nсамоврядування, до якого письмово звернувся народний депутат щодо\nвиділення йому службового приміщення, несе відповідальність за\nненалежне виконання цього Закону по створенню умов для здійснення\nповноважень народного депутата.\n6. У межах виконання депутатських повноважень народний\nдепутат має право безперешкодно і безкоштовно скористатись\nурядовим та іншими видами зв'язку, які є у наявності в органів\nдержавної влади та органів місцевого самоврядування чи\nпідприємства, установи та організації.\n7. Місцеві державні адміністрації, органи місцевого\nсамоврядування, а також їх посадові особи зобов'язані сприяти\nорганізації звітів народних депутатів та їх зустрічей з виборцями.\nЗ цією метою відповідна місцева державна адміністрація, орган\nмісцевого самоврядування надає безоплатно окреме пристосоване\nприміщення, обладнане засобами зв'язку, завчасно сповіщає виборців\nпро час та місце звіту або зустрічі, інформує про це місцеві\nзасоби масової інформації.\n8. Витрати, пов'язані з організацією та проведенням зустрічей\nнародного депутата з виборцями та звітів народних депутатів,\nздійснюються за рахунок бюджетних призначень на забезпечення\nдіяльності Верховної Ради України.\nСтаття 29. Звільнення народного депутата України від\nпризову на військову службу або збори\nНародний депутат на строк виконання своїх повноважень\nзвільняється від призову на військову або альтернативну\n(невійськову) службу, а також від призову на навчальні (або\nперевірні) та спеціальні збори."
    },
    {
      "provision_ref": "art30",
      "section": "30",
      "title": "Стаття 30. Державне страхування народного депутата України",
      "content": "1. Життя і здоров'я народного депутата підлягають\nобов'язковому державному страхуванню за рахунок бюджетних\nпризначень на забезпечення діяльності Верховної Ради України на\nсуму десятирічного грошового утримання народного депутата.\nНародні депутати вважаються застрахованими на випадок\nзагибелі (смерті) або втрати працездатності в період строку\nповноважень, а також після припинення повноважень на випадок\nнасильницької смерті, каліцтва чи іншого ушкодження здоров'я,\nвчиненого щодо народних депутатів у зв'язку з їх попередньою\nдепутатською діяльністю.\n2. Страховик виплачує страхові суми:\nу разі загибелі (смерті) народного депутата спадкоємцям - у\nрозмірі десятирічного грошового утримання народного депутата на\nдень виплати страхової суми;\nу разі втрати народним депутатом працездатності внаслідок\nкаліцтва чи іншого ушкодження здоров'я - у розмірі залежно від\nступеня втрати працездатності, що визначається у відсотках від\nдесятирічного грошового утримання народного депутата на день\nвстановлення втрати працездатності.\nНародному депутату щомісячно за рахунок бюджетних призначень\nна забезпечення діяльності Верховної Ради України виплачується\nкомпенсація у розмірі різниці між втраченим заробітком і\nпризначеною пенсією без урахування одноразової страхової суми.\nВиплата страхових сум у зв'язку із загибеллю (смертю)\nнародного депутата або втратою ним працездатності провадиться за\nвирахуванням раніше виплачених страхових сум за цей самий\nстраховий випадок. При цьому страхова сума виплачується незалежно\nвід виплат за іншими видами державного соціального страхування та\nвиплат соціального забезпечення у порядку відшкодування збитків.\nІнші умови страхування встановлюються Кабінетом Міністрів\nУкраїни відповідно до закону.\nКоли заподіяне каліцтво чи інше ушкодження здоров'я призвело\nдо стійкої втрати працездатності, що не виключає продовження\nпрофесійної депутатської діяльності, народному депутату\nвиплачується одноразова допомога в розмірі місячного заробітку.\nСтаття 31. Забезпечення народному депутату України умов\nдля підвищення професійного рівня\nНародному депутату створюються умови для підвищення\nпрофесійного рівня, а саме: підвищення кваліфікації, навчання у\nнавчальних закладах, у тому числі магістратурах та аспірантурах,\nвивчення іноземних мов у вільний від виконання депутатських\nобов'язків час за рахунок бюджетних призначень на забезпечення\nдіяльності Верховної Ради України.\nСтаття 32. Фінансування видатків, пов'язаних з\nдепутатською діяльністю\n1. Міністерство фінансів України щомісячно зобов'язане\nперераховувати на рахунок Верховної Ради України не менше однієї\nдванадцятої частини суми бюджетних призначень на забезпечення\nдіяльності Верховної Ради України.\n2. У випадку фінансування у менших обсягах, ніж встановлено\nчастиною першою цієї статті, списання різниці обсягів коштів з\nрахунку Державного казначейства України здійснюється в безспірному\nпорядку інкасовими дорученнями Управління справами Верховної Ради\nУкраїни.\n3. Витрати органів державної влади та органів місцевого\nсамоврядування, підприємств, установ та організацій, пов'язані з\nвиконанням народним депутатом депутатських повноважень,\nкомпенсуються за рахунок коштів Державного бюджету України.\n4. Народному депутату протягом всього строку виконання\nдепутатських повноважень щомісячно відшкодовуються витрати,\nпов'язані з виконанням цих повноважень, у розмірі місячної\nзаробітної плати народного депутата, що не підлягають\nоподаткуванню.\nСтаття 33. Фінансове, медичне та соціально-побутове\nзабезпечення народного депутата України\n1. Народному депутату встановлюється Верховною Радою України\nщомісячний посадовий оклад. Надбавки до встановленого Верховною\nРадою України посадового окладу народному депутату здійснюються у\nрозмірі, встановленому для членів Кабінету Міністрів України.\n2. Народний депутат в питаннях матеріального і\nсоціально-побутового забезпечення прирівнюється до членів Кабінету\nМіністрів України.\n3. Народному депутату, який має наукову ступінь або почесне\nзвання, здійснюється доплата у розмірах, встановлених\nзаконодавством.\n4. Народний депутат отримує щомісячно заробітну плату з дня\nпочатку депутатських повноважень, а кошти для відшкодування витрат\nна здійснення депутатських повноважень - з дня обрання.\n5. За дні, в які народний депутат без поважних причин не\nвиконує свої депутатські повноваження, передбачені законом, за\nподанням комітету, до компетенції якого входять питання\nдепутатської етики, народним депутатам не провадяться виплати,\nпов'язані з виконанням депутатських повноважень.\n6. Народним депутатам для виконання доручень Верховної Ради\nУкраїни та її органів або для роботи з виборцями за межами міста\nКиєва у період, визначений Верховною Радою України, витрати на\nвідрядження виплачуються в розмірах, встановлених законодавством.\n7. Народний депутат безкоштовно забезпечується медичним\nобслуговуванням та путівками для санаторно-курортного лікування.\n8. Народному депутату на строк виконання депутатських\nповноважень видається дипломатичний паспорт. Народний депутат,\nякий від'їздить у відрядження за межі України за погодженням з\nГоловою Верховної Ради України, його Першим заступником або\nзаступником, після повернення подає Голові Верховної Ради України\nпротягом тижня звіт про відрядження з висновками про одержану\nінформацію, проведену роботу та її користь для України."
    },
    {
      "provision_ref": "art34",
      "section": "34",
      "title": "Стаття 34. Помічники-консультанти народного депутата України",
      "content": "1. Народний депутат може мати до п'ятнадцяти\nпомічників-консультантів, правовий статус і умови діяльності яких\nвизначаються цим та іншими законами та прийнятим відповідно до них\nПоложенням про помічника-консультанта народного депутата, яке\nзатверджується Верховною Радою України.\n2. Помічником-консультантом народного депутата може бути лише\nгромадянин України, що має середню спеціальну чи вищу освіту і\nвільно володіє державною мовою.\n3. Помічники-консультанти народного депутата працюють за\nстроковим трудовим договором на постійній основі чи за\nсумісництвом або на громадських засадах.\nПомічники-консультанти народного депутата перебувають у штаті\nдержавних підприємств, установ, організацій або за заявою\nнародного депутата прикріплюються для кадрового та фінансового\nобслуговування до виконавчих комітетів відповідного органу\nмісцевого самоврядування, а у містах Києві та Севастополі до\nсекретаріатів міських рад.\nПомічники-консультанти народного депутата, які працюють у\nмісті Києві (але не більше двох осіб), прикріплюються для\nкадрового та фінансового обслуговування до Апарату Верховної Ради\nУкраїни.\nНа чотирьох помічників-консультантів народного депутата\nпоширюється дія Закону України \"Про державну службу\" ( 3723-12 ),\nїм присвоюється не вище ніж сьомий ранг державного службовця\nчетвертої категорії.\nПомічник-консультант народного депутата звільняється з\nпопереднього місця роботи в порядку переведення в зазначений у\nйого заяві і поданні народного депутата строк.\nНародний депутат самостійно визначає кількість\nпомічників-консультантів, які працюють за строковим трудовим\nдоговором на постійній основі, за сумісництвом і на громадських\nзасадах у межах загального фонду, який встановлюється йому для\nоплати праці помічників-консультантів Постановою Верховної Ради\nУкраїни; здійснює їх підбір, розподіляє обов'язки між ними та\nздійснює особисто розподіл місячного фонду заробітної плати\nпомічників-консультантів.\n4. Народний депутат має право у межах загального фонду,\nвиділеного йому для оплати праці помічників-консультантів та не\nвикористаного ним для цієї мети, сплачувати визначені договорами\nчи угодами роботи, послуги, пов'язані із здійсненням депутатських\nповноважень.\n5. У разі затримання, арешту, притягнення\nпомічника-консультанта народного депутата до кримінальної\nвідповідальності правоохоронні органи зобов'язані невідкладно\nповідомити про це народного депутата.\n6. У випадку звільнення помічника-консультанта народного\nдепутата на підставі дострокового припинення повноважень народного\nдепутата відповідно до частини третьої статті 5 цього Закону\nпомічнику-консультанту народного депутата, який працює за\nстроковим трудовим договором на постійній основі, виплачується\nодноразова грошова допомога у розмірі його тримісячної заробітної\nплати за рахунок бюджетних призначень на забезпечення діяльності\nВерховної Ради України.\n7. Помічнику-консультанту народного депутата, звільненому у\nзв'язку з закінченням строку повноважень народного депутата,\nнадається попередня або рівноцінна робота (посада), якщо до\nприйняття на роботу помічником-консультантом він працював у\nорганах державної влади або в органах місцевого самоврядування.\nПеріод перебування на посаді помічника-консультанта народного\nдепутата за строковим трудовим договором на постійній основі\nзараховується до трудового стажу за спеціальністю такого\nпомічника-консультанта.\n8. Помічник-консультант народного депутата має право бути\nприсутнім на засіданнях місцевих органів виконавчої влади та\nорганів місцевого самоврядування.\nДоступ помічника-консультанта народного депутата в приміщення\nцентральних та місцевих органів виконавчої влади, органів\nмісцевого самоврядування здійснюється за його посвідченням.\nСтаття 35. Забезпечення народних депутатів України\nжилими приміщеннями\n1. Народному депутату створюються належні житлові умови.\nНародний депутат, незалежно від місця постійного проживання,\nза його бажанням має право на отримання одноразової грошової\nкомпенсації для створення належних житлових умов або на отримання\nна строк його повноважень службового жилого приміщення.\n2. Грошова компенсація для створення належних житлових умов\n(грошова компенсація) народному депутату виплачується одноразово у\nрозмірі вартості житла для нього та членів його сім'ї, які\nпроживали разом з ним на день його обрання народним депутатом,\nвідповідно до норм жилої площі, визначених законодавством,\nвиходячи із середньої ціни одного квадратного метра житла у місті\nКиєві на відповідний період.\n3. Виплата грошової компенсації позбавляє народного депутата\nправа на одержання службового жилого приміщення у цьому скликанні,\nа також на отримання грошової компенсації чи службового жилого\nприміщення при подальших обраннях народним депутатом наступних\nскликань.\nОдержання службового жилого приміщення позбавляє народного\nдепутата права на отримання грошової компенсації у цьому\nскликанні.\nЗа народним депутатом, обраним повторно і який одержував\nслужбове жиле приміщення у попередньому (попередніх) скликанні\n(скликаннях), зберігається право на його отримання у новому\nскликанні або на грошову компенсацію для створення належних\nжитлових умов.\n4. Для створення належних житлових умов народний депутат\nпротягом трьох місяців з дня набуття ним повноважень народного\nдепутата, але не раніше початку повноважень Верховної Ради України\nнового скликання подає заяву до комітету Верховної Ради України,\nдо компетенції якого входять зазначені питання, про надання йому\nгрошової компенсації або службового жилого приміщення.\n5. Народному депутату до надання грошової компенсації для\nстворення належних житлових умов або надання службового жилого\nприміщення надається номер у готелі для проживання його і членів\nйого сім'ї, який оплачується за рахунок бюджетних призначень на\nзабезпечення діяльності Верховної Ради України.\n6. Народному депутату за його заявою протягом трьох місяців з\nдня подачі заяви виплачується грошова компенсація або на строк\nвиконання його повноважень надається службове жиле приміщення для\nпроживання його та членів його сім'ї, яке він зобов'язаний\nзвільнити не пізніш як через три місяці з дня припинення\nдепутатських повноважень.\n7. Службові жилі приміщення, призначені для заселення\nнародними депутатами та членами їх сімей, перебувають у державній\nвласності. Службове жиле приміщення має бути розташоване поблизу\nадміністративних будинків Верховної Ради України і являти\nумебльовану квартиру з телефоном, відповідати встановленим\nсанітарним і технічним вимогам та бути обладнаним побутовою\nтехнікою.\nПри наданні службового жилого приміщення народний депутат має\nправо на додаткову жилу площу у вигляді окремої кімнати.\n8. Народному депутату та членам його сім'ї службові жилі\nприміщення надаються у межах норм жилої площі, встановлених\nзаконодавством.\n9. Службові жилі приміщення надаються народним депутатам\nнезалежно від того, чи перебували вони на обліку тих, які\nпотребують поліпшення житлових умов, без додержання черговості та\nпільг. Після переходу на постійну роботу у Верховну Раду України\nнародні депутати та члени їх сім'ї, у разі перебування на обліку\nтих, які потребують поліпшення житлових умов за місцем попередньої\nроботи чи постійного проживання до обрання народним депутатом, з\nобліку не знімаються. Жила площа, яку займає народний депутат та\nчлени його сім'ї за місцем проживання до обрання народним\nдепутатом, бронюється на строк виконання ним депутатських\nповноважень.\n10. До заяви на одержання службового жилого приміщення\nнародний депутат додає довідку з місця проживання про склад сім'ї\nта прописку. Члени сім'ї народного депутата, які проживають разом\nз ним і бажають поселитися в службовому жилому приміщенні, дають\nписьмову згоду на проживання в зазначеному приміщенні.\n11. З народним депутатом укладається договір найму службового\nжилого приміщення встановленого зразка. Народному депутату\nособисто вручається спеціальний ордер встановленої форми за\nпред'явленням паспортів (свідоцтв про народження) всіх членів\nсім'ї, внесених до ордера, що є єдиною підставою для вселення в\nнадане службове жиле приміщення. Ордер на службове жиле приміщення\nдійсний протягом 30 днів з дня його видачі. Ордер на службове жиле\nприміщення може бути визнано недійсним у випадках і порядку,\nпередбачених законодавством.\n12. Розподіл жилих приміщень для народних депутатів\nпровадиться відкрито і гласно комітетом Верховної Ради України, до\nкомпетенції якого віднесено зазначене питання.\n13. За членами сім'ї народного депутата у разі його смерті в\nперіод виконання депутатських повноважень зберігається право на\nналежні житлові умови на підставах, які існували до виникнення цих\nобставин. Членам сім'ї народного депутата виплачується грошова\nкомпенсація у розмірі вартості житла для нього та членів його\nсім'ї відповідно до норм жилої площі, визначених законодавством,\nвиходячи із середньої ціни одного квадратного метра житла у місті\nКиєві на відповідний період або їм надається у постійне\nкористування службове жиле приміщення, яке вони займають.\nСтаття 36. Відповідальність за невиконання законних вимог\nнародного депутата України\nЗа невиконання законних вимог народного депутата або\nстворення перешкод у його роботі, а так само у разі відмови або\nухилення посадових осіб органів державної влади, а також посадових\nосіб підприємств, установ, організацій незалежно від форм\nвласності і підпорядкування від своєчасного надання на вимогу\nнародного депутата необхідної інформації та документації або\nподання завідомо недостовірної інформації зазначені посадові особи\nнесуть адміністративну відповідальність, встановлену законом.\nСтаття 37. Відповідальність за посягання на честь,\nгідність народного депутата України та вплив\nна нього, членів його сім'ї та родичів,\nпомічників-консультантів народного\nдепутата України\n1. За образу народного депутата або наклеп на нього, а так\nсамо вплив у будь-якій формі на народного депутата з метою\nперешкодити виконанню ним депутатських повноважень, погрозу\nвбивством, насильством, знищенням чи пошкодженням майна щодо\nнародного депутата, а також щодо його близьких родичів та його\nпомічників-консультантів у зв'язку з виконанням ним службових\nобов'язків, умисне заподіяння народному депутату, а також його\nблизьким родичам та його помічникам-консультантам тілесних\nушкоджень, нанесення побоїв чи вчинення інших насильницьких дій у\nзв'язку з виконанням ним депутатських повноважень винні особи\nнесуть відповідальність, встановлену законом.\n2. Близькі родичі, які підпадають під дію цього Закону, - це\nбатьки, дружина (чоловік), діти, рідні брати і сестри, дід, баба,\nонуки народного депутата.\nСтаття 38. Відповідальність за порушення гарантій щодо\nзабезпечення діяльності народного депутата\nУкраїни\nПорушення посадовими особами органів державної влади,\nпідприємств, установ та організацій незалежно від форм власності і\nпідпорядкування встановлених цим Законом гарантій трудових прав\nнародного депутата, а також встановлених цим Законом прав\nнародного депутата після закінчення строку депутатських\nповноважень тягне за собою відповідальність відповідно до закону\".\nII. Прикінцеві положення\n1. Цей Закон набирає чинності з дня його опублікування.\n2. Визнати таким, що втратив чинність, Закон України \"Про\nвідкликання народного депутата України\" ( 396/95-ВР ) (Відомості\nВерховної Ради України, 1995 р., N 41, ст. 299).\n3. Кабінету Міністрів України у тримісячний термін після\nнабрання чинності цим Законом подати до Верховної Ради України\nпропозиції щодо приведення законодавчих актів України у\nвідповідність з цим Законом."
    }
  ],
  "definitions": []
}