{
  "id": "ua-law-4217-20",
  "type": "statute",
  "title": "Закон України (4217-20)",
  "title_en": "",
  "short_name": "4217-20",
  "status": "in_force",
  "issued_date": "2025-01-14",
  "url": "https://zakon.rada.gov.ua/laws/show/4217-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо відновлення платоспроможності окремих державних підприємств у сфері енергетики, що перебувають у критичному стані\n\n(Відомості Верховної Ради (ВВР), 2025, № 30, ст.99)\n\nВерховна Рада України постановляє:\n\nI. Внести зміни до таких законодавчих актів України:\n\n1. Пункт 1 -7 розділу \"Прикінцеві та перехідні положення\" Кодексу України з процедур банкрутства (Відомості Верховної Ради України, 2019 р., № 19, ст. 74) викласти в такій редакції:\n\n\"1 -7 . Установити, що до 1 січня 2026 року не порушуються провадження у справах про банкрутство, а порушені провадження підлягають припиненню щодо боржника - Державного підприємства \"Східний гірничо-збагачувальний комбінат\".\n\n2. Пункт 1 -4 розділу XIII \"Прикінцеві та перехідні положення\" Закону України \"Про виконавче провадження\" (Відомості Верховної Ради України, 2016 р., № 30, ст. 542 із наступними змінами) викласти в такій редакції:\n\n\"1 -4 . Установити, що до 1 січня 2026 року:\n\nзупиняється вчинення виконавчих дій та заходів примусового виконання рішень (у тому числі накладення арешту на майно та кошти) у виконавчих провадженнях, за якими боржником є Державне підприємство \"Східний гірничо-збагачувальний комбінат\" (крім рішень про виплату заробітної плати, вихідної допомоги, інших виплат (компенсацій), що належать працівнику у зв’язку з трудовими відносинами, про відшкодування матеріальної (майнової) та моральної шкоди, завданої каліцтвом, іншим ушкодженням здоров’я або смертю, про стягнення аліментів, про стягнення заборгованості із сплати внесків до фондів загальнообов’язкового державного соціального страхування і заборгованості із сплати єдиного внеску на загальнообов’язкове державне соціальне страхування);\n\nпідлягають зняттю накладені арешти на кошти та/або майно Державного підприємства \"Східний гірничо-збагачувальний комбінат\".\n\n3. У частинах першій і другій статті 1 Закону України \"Про відновлення платоспроможності державних вугледобувних підприємств\" (Відомості Верховної Ради України, 2017 р., № 22, ст. 258; 2019 р., № 5, ст. 34; 2023 р., № 2, ст. 5; із змінами, внесеними Законом України від 7 лютого 2024 року № 3577-IX) цифри і слова \"1 січня 2025 року\" замінити цифрами і словами \"1 січня 2026 року\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n3. Рекомендувати Рахунковій палаті проводити аудит ефективності використання коштів державного бюджету, передбачених на державну підтримку вугледобувних підприємств, заходи з ліквідації неперспективних вугледобувних підприємств та реструктуризацію вугільної галузі.\n\nПрезидент України\n\nВ. ЗЕЛЕНСЬКИЙ\n\nм. Київ\n\n14 січня 2025 року\n\n№ 4217-IX\n\nПро внесення змін до деяких законодавчих актів України щодо відновлення платоспроможності окремих державних підприємств у сфері енергетики, що перебувають у критичному стані\nЗакон України від 14.01.2025 № 4217-IX\n\nПрийняття від 14.01.2025\nПостійна адреса:\nhttps://zakon.rada.gov.ua/go/4217-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}