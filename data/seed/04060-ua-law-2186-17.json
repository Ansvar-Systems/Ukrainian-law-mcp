{
  "id": "ua-law-2186-17",
  "type": "statute",
  "title": "Закон України (2186-17)",
  "title_en": "",
  "short_name": "2186-17",
  "status": "in_force",
  "issued_date": "2010-05-13",
  "url": "https://zakon.rada.gov.ua/laws/show/2186-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про космічну діяльність\"\n( Відомості Верховної Ради України (ВВР), 2010, N 30, ст.393 )\n\nВерховна Рада України п о с т а н о в л я є :\n1. Внести до Закону України \"Про космічну діяльність\"\n( 502/96-ВР ) (Відомості Верховної Ради України, 1997 р., N 1,\nст. 2; 2000 р., N 22, ст. 172; 2006 р., N 22, ст. 184) такі зміни:\n1) статтю 1 після абзацу четвертого доповнити новим абзацом\nтакого змісту:\n\"космічний апарат - літальний технічний засіб для польотів у\nкосмос і в космосі з метою його дослідження та використання\".\nУ зв'язку з цим абзаци п'ятий - одинадцятий вважати\nвідповідно абзацами шостим - дванадцятим;\n2) у частині першій статті 5:\nабзац сьомий викласти в такій редакції:\n\"запровадження ліцензування такої діяльності\";\nдоповнити абзацом восьмим такого змісту:\n\"контролю за здійсненням зовнішньоекономічної діяльності\nсуб'єктами космічної діяльності\";\n3) статтю 6 після абзацу шістнадцятого доповнити новим\nабзацом такого змісту:\n\"при здійсненні зовнішньоекономічної діяльності відкриває\nсвої представництва на території інших держав згідно із законами\nцих держав\".\nУ зв'язку з цим абзаци сімнадцятий і вісімнадцятий вважати\nвідповідно абзацами вісімнадцятим і дев'ятнадцятим;\n4) у частині другій статті 11 слова \"в частині витрат на\nоборону\" замінити словами \"за державним оборонним замовленням\";\n5) розділ II доповнити статтею 11-1 такого змісту:\n\" Стаття 11-1. Контроль за здійсненням зовнішньоекономічної\nдіяльності\nНаціональне космічне агентство України в порядку,\nвстановленому Кабінетом Міністрів України:\nвидає дозволи суб'єктам космічної діяльності України на\nпроведення переговорів з іноземними суб'єктами господарської\nдіяльності з питань дослідження і використання космічного\nпростору, виробництва та експлуатації космічної техніки,\nздійснення експорту, імпорту і реекспорту космічної техніки та\nкосмічних технологій, їх тимчасового вивезення за межі України або\nтимчасового ввезення на її територію, транзиту територією України;\nреєструє укладені договори (контракти) суб'єктів космічної\nдіяльності України з іноземними суб'єктами космічної діяльності з\nпитань дослідження і використання космічного простору, виробництва\nта експлуатації, купівлі-продажу космічної техніки та космічних\nтехнологій.\nНаціональне космічне агентство України здійснює видачу\nдозволів та реєстрацію договорів (контрактів) на безоплатній\nоснові.\nОдержання відповідних дозволів суб'єктами космічної\nдіяльності України для здійснення зовнішньоекономічної діяльності\nє обов'язковим.\nНаціональне космічне агентство України приймає рішення:\nпро видачу дозволу на проведення переговорів або про відмову\nу видачі дозволу на їх проведення - протягом п'яти робочих днів з\nдня надходження відповідної заяви;\nпро реєстрацію договору (контракту) або відмову у його\nреєстрації - протягом 10 робочих днів з дня надходження матеріалів\nдоговору (контракту).\nУ видачі дозволу на проведення переговорів може бути\nвідмовлено, реєстрацію договору (контракту) може бути скасовано\nабо дозвіл, реєстрація можуть бути анульовані, якщо подано не всі\nнеобхідні документи або подані документи не відповідають вимогам\nзаконодавства.\nСуб'єкт космічної діяльності України має право оскаржити у\nпорядку, визначеному законодавством, рішення про відмову у видачі\nдозволу на проведення переговорів з питань дослідження і\nвикористання космічного простору, виробництва та експлуатації\nкосмічної техніки, про відмову у реєстрації договорів\n(контрактів), предметом яких є космічна діяльність, а також\nдоговорів купівлі-продажу космічної техніки і космічних\nтехнологій\";\n6) у частинах першій - четвертій статті 13 слова \"об'єкт\nкосмічної діяльності\" в усіх відмінках і числах замінити словами\n\"космічний апарат\" у відповідному відмінку і числі;\n7) у статті 14:\nу назві і тексті статті слова \"об'єкт космічної діяльності\" в\nусіх відмінках і числах замінити словами \"космічний апарат\" у\nвідповідному відмінку і числі;\nабзац другий частини першої виключити;\n8) у частині першій статті 15 слова \"та його зареєстровано у\nДержавному реєстрі об'єктів космічної діяльності України\"\nвиключити;\n9) у тексті Закону ( 502/96-ВР ) слова \"Загальнодержавна\n(Національна) космічна програма України\" в усіх відмінках замінити\nсловами \"Загальнодержавна цільова науково-технічна космічна\nпрограма України\" у відповідному відмінку.\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 13 травня 2010 року\nN 2186-VI\n\nПро внесення змін до Закону України \"Про космічну діяльність\"\nЗакон України від 13.05.2010 № 2186-VI\n\nПрийняття від 13.05.2010\nПостійна адреса:\nhttps://zakon.rada.gov.ua/go/2186-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}