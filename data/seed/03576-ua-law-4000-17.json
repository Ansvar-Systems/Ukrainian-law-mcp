{
  "id": "ua-law-4000-17",
  "type": "statute",
  "title": "Закон України (4000-17)",
  "title_en": "",
  "short_name": "4000-17",
  "status": "in_force",
  "issued_date": "2011-11-03",
  "url": "https://zakon.rada.gov.ua/laws/show/4000-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 77\nОснов законодавства України про охорону здоров'я\nщодо прискорення надання першої медичної допомоги\nв невідкладних та екстремальних ситуаціях\n( Відомості Верховної Ради України (ВВР), 2012, N 23, ст.241 )\n\nВерховна Рада України п о с т а н о в л я є :\nI. Частину першу статті 77 Основ законодавства України про\nохорону здоров'я ( 2801-12 ) (Відомості Верховної Ради України,\n1993 р., N 4, ст. 19 із наступними змінами) доповнити пунктом \"о\"\nтакого змісту:\n\"о) безкоштовне паркування транспортних засобів у спеціально\nвідведених для цього місцях у разі:\nобладнання транспортного засобу, яким керує медичний\nпрацівник, спеціальним розпізнавальним знаком встановленого\nзаконодавством зразка;\nрозміщення на автомобілі спеціального стікера із зазначенням\nконтактного телефону медичного працівника, який керує цим\nтранспортним засобом.\nВласники спеціально відведених майданчиків для паркування\nмають забезпечити та виділити в межах майданчиків місця для\nбезоплатного паркування транспортних засобів, якими керують\nмедичні працівники.\nФорма, порядок та умови видачі спеціального стікера\nвстановлюються уповноваженим центральним органом виконавчої влади\nв галузі охорони здоров'я\".\nII. Прикінцеві положення\n1. Цей Закон набирає чинності з 1 січня 2012 року.\n2. Кабінету Міністрів України:\nзабезпечити підготовку нормативно-правових актів, що\nвипливають із цього Закону;\nпривести свої нормативно-правові акти у відповідність із цим\nЗаконом.\n\nПрезидент України В.ЯНУКОВИЧ\n\nм. Київ, 3 листопада 2011 року\nN 4000-VI\n\nПро внесення змін до статті 77 Основ законодавства України про охорону здоров'я щодо прискорення надання першої медичної допомоги в невідкладних та екстремальних ситуаціях\nЗакон України від 03.11.2011 № 4000-VI\n\nПрийняття від 03.11.2011\nПостійна адреса:\nhttps://zakon.rada.gov.ua/go/4000-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}