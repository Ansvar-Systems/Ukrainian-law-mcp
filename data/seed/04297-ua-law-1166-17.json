{
  "id": "ua-law-1166-17",
  "type": "statute",
  "title": "Закон України (1166-17)",
  "title_en": "",
  "short_name": "1166-17",
  "status": "in_force",
  "issued_date": "2009-03-19",
  "url": "https://zakon.rada.gov.ua/laws/show/1166-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України щодо посилення відповідальності за наругу над могилою,\nіншим місцем поховання або над тілом померлого\n( Відомості Верховної Ради України (ВВР), 2009, N 31, ст.459 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Статтю 297 Кримінального кодексу України ( 2341-14 )\n(Відомості Верховної Ради України, 2001 р., N 25-26, ст. 131)\nвикласти в такій редакції:\n\" Стаття 297. Наруга над могилою, іншим місцем поховання або\nнад тілом померлого\n1. Наруга над могилою, іншим місцем поховання, над тілом\n(останками, прахом) померлого або над урною з прахом померлого, а\nтакож незаконне заволодіння тілом (останками, прахом) померлого,\nурною з прахом померлого, предметами, що знаходяться на (в)\nмогилі, в іншому місці поховання, на тілі (останках, прахові)\nпомерлого, -\nкараються штрафом до двохсот неоподатковуваних мінімумів\nдоходів громадян або арештом на строк до шести місяців, або\nобмеженням волі на строк до трьох років, або позбавленням волі на\nтой самий строк.\n2. Ті самі дії, вчинені повторно або за попередньою змовою,\nгрупою осіб, або з корисливих чи хуліганських мотивів, або щодо\nбратської могили чи могили Невідомого солдата, або поєднані із\nзастосуванням насильства чи погрозою його застосування, -\nкараються обмеженням волі на строк від трьох до п'яти років\nабо позбавленням волі на той самий строк.\n3. Дії, передбачені частинами першою або другою цієї статті,\nякщо вони спричинили тяжкі наслідки, -\nкараються позбавленням волі на строк від п'яти до дванадцяти\nроків\".\n2. У Законі України \"Про поховання та похоронну справу\"\n( 1102-15 ) (Відомості Верховної Ради України, 2004 р., N 7,\nст. 47):\n1) Статтю 2 після абзацу шостого доповнити п'ятьма новими\nабзацами такого змісту:\n\"наруга над могилою, іншим місцем поховання:\nсамовільне утворення надписів, малюнків, символів або інших\nзображень на кладовищенських спорудах, що використовуються для\nцеремонії поховання та поминання померлих, намогильних спорудах,\nсклепах, урнах з прахом, могилах чи інших місцях поховання;\nсамовільне пошкодження, розкопування, руйнування або в інший\nспосіб знищення кладовищенських споруд, що використовуються для\nцеремонії поховання та поминання померлих, намогильних споруд,\nогорож, склепів, урн з прахом, могил чи інших місць поховання;\nвикористання з метою, не передбаченою чинним законодавством,\nчи самовільне використання кладовищенських споруд, що\nвикористовуються для церемонії поховання та поминання померлих,\nнамогильних споруд, склепів, урн з прахом, могил чи інших місць\nпоховання або вчинення інших дій, що мали на меті зневажити\nродинну чи суспільну пам'ять про померлого, продемонструвати\nзневажливе ставлення до місця поховання та суспільних, релігійних\nпринципів і традицій в цій сфері;\nнаруга над тілом (останками, прахом) померлого - вчинення\nнепристойних умисних дій над тілом (останками, прахом) померлого,\nсамовільне знімання одягу з тіла (останків, праху) померлого,\nпереміщення в інше місце або розчленування чи знищення тіла\n(останків, праху) померлого, здійснення акту некрофілії,\nвикористання частин похованого тіла з ритуальними чи іншими, не\nпередбаченими чинним законодавством цілями, або вчинення інших\nдій, що мали на меті зневажити родинну чи суспільну пам'ять про\nпомерлого, продемонструвати негативне ставлення до померлого,\nзавдати образи рідним та близьким померлого, виявити зневагу до\nсуспільних, релігійних принципів та традицій в цій сфері\".\nУ зв'язку з цим абзаци сьомий - шістнадцятий вважати\nвідповідно абзацами дванадцятим - двадцять першим;\n2) статтю 32 викласти в такій редакції:\n\" Стаття 32. Відповідальність за порушення законодавства про\nпоховання померлих\nОсоби, винні в нарузі над могилою, іншим місцем поховання або\nнад тілом (останками, прахом) померлого чи в інших порушеннях\nцього Закону, несуть відповідальність згідно із законом\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 19 березня 2009 року\nN 1166-VI\n\nПро внесення змін до деяких законодавчих актів України щодо посилення відповідальності за наругу над могилою, іншим місцем поховання або над тілом померлого\nЗакон України від 19.03.2009 № 1166-VI\n\nПрийняття від 19.03.2009\nПостійна адреса:\nhttps://zakon.rada.gov.ua/go/1166-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}