{
  "id": "ua-law-4065-17",
  "type": "statute",
  "title": "Закон України (4065-17)",
  "title_en": "",
  "short_name": "4065-17",
  "status": "in_force",
  "issued_date": "2011-11-18",
  "url": "https://zakon.rada.gov.ua/laws/show/4065-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\nПро внесення змін до статті 17-1 Закону України\n\"Про електроенергетику\" щодо визначення питомої ваги\nукраїнських товарів у вартості будівництва об'єкта\nелектроенергетики\n( Відомості Верховної Ради України (ВВР), 2012, N 27, ст.280 )\n\nВерховна Рада України п о с т а н о в л я є :\nI. Внести до статті 17-1 Закону України \"Про\nелектроенергетику\" ( 575/97-ВР ) (Відомості Верховної Ради\nУкраїни, 1998 р., N 1, ст. 1; 2009 р., N 32-33, ст. 496; із\nзмінами, внесеними законами України від 3 червня 2011 року\nN 3486-VI ( 3486-17 ) та від 17 червня 2011 року N 3549-VI)\n( 3549-17 ) такі зміни:\nчастину дванадцяту викласти у такій редакції:\n\"Зазначений порядок стимулювання виробництва електроенергії з\nальтернативних джерел енергії для об'єктів електроенергетики,\nбудівництво яких розпочате після 1 січня 2012 року та введених в\nексплуатацію до 1 січня 2013 року, застосовується за умови, що\nпитома вага сировини, матеріалів, основних засобів, робіт та\nпослуг українського походження у вартості будівництва відповідного\nоб'єкта електроенергетики, що виробляє електричну енергію з\nвикористанням альтернативних джерел енергії, становить не менше\n15 відсотків, для об'єктів, будівництво яких розпочате після\n1 січня 2012 року та введених в експлуатацію після 1 січня\n2013 року, - не менше 30 відсотків, для об'єктів, будівництво яких\nрозпочате після 1 січня 2012 року та введених в експлуатацію після\n1 січня 2014 року, - не менше 50 відсотків. Додатковою умовою\nзастосування зазначеного порядку стимулювання виробництва\nелектроенергії з використанням енергії сонячного випромінювання є\nвикористання на об'єктах електроенергетики, введених в\nексплуатацію після 1 січня 2013 року, сонячних модулів, у вартості\nвиробництва яких питома вага матеріалів та сировини українського\nпоходження становить не менше ніж 30 відсотків, а після 1 січня\n2014 року - 50 відсотків\";\nпісля частини дванадцятої доповнити новою частиною такого\nзмісту:\n\"Порядок визначення питомої ваги сировини, матеріалів,\nосновних засобів, робіт та послуг українського походження у\nвартості будівництва відповідного об'єкта електроенергетики, що\nвиробляє електричну енергію з використанням альтернативних джерел\nенергії, затверджується національною комісією, що здійснює\nдержавне регулювання у сфері енергетики. Порядок видачі\nсертифікатів про походження товарів для підтвердження їх\nукраїнського походження в цілях цього Закону затверджується\nКабінетом Міністрів України\".\nУ зв'язку з цим частини тринадцяту-п'ятнадцяту вважати\nвідповідно частинами чотирнадцятою-шістнадцятою.\nII. Прикінцеві положення\n1. Цей Закон набирає чинності з 1 січня 2012 року.\n2. Кабінету Міністрів України, Національній комісії\nрегулювання електроенергетики України у місячний термін з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити прийняття нормативно-правових актів, передбачених\nцим Законом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України В.ЯНУКОВИЧ\n\nм. Київ, 18 листопада 2011 року\nN 4065-VI\n\nПро внесення змін до статті 17-1 Закону України \"Про електроенергетику\" щодо визначення питомої ваги українських товарів у вартості будівництва об'єкта електроенергетики\nЗакон України від 18.11.2011 № 4065-VI\n\nВтрата чинності від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/4065-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}