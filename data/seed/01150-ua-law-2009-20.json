{
  "id": "ua-law-2009-20",
  "type": "statute",
  "title": "Закон України (2009-20)",
  "title_en": "",
  "short_name": "2009-20",
  "status": "in_force",
  "issued_date": "2022-01-26",
  "url": "https://zakon.rada.gov.ua/laws/show/2009-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до розділу X \"Прикінцеві та перехідні положення\" Закону України \"Про публічні закупівлі\" щодо особливостей застосування переговорної процедури закупівлі для окремих об’єктів енергетичної галузі\n\n(Відомості Верховної Ради України (ВВР), 2023 , № 14, ст.31)\n\n1. Розділ X \"Прикінцеві та перехідні положення\" Закону України \"Про публічні закупівлі\" (Відомості Верховної Ради України, 2019 р., № 45, ст. 289 із наступними змінами) доповнити пунктами 3 -5 та 3 -6 такого змісту:\n\n\"3 -5 . Установити, що до 1 жовтня 2022 року закупівля робіт, необхідних для забезпечення будівництва Дністровської гідроакумулюючої електростанції (у тому числі супровідні до таких робіт товари та послуги), може здійснюватися шляхом застосування переговорної процедури закупівлі із зазначенням в електронній системі закупівель умови, визначеної абзацом четвертим пункту 2 частини другої статті 40 цього Закону, та не потребує документального підтвердження умови застосування. Договір про закупівлю за результатами застосування переговорної процедури закупівлі укладається у строк не раніше ніж через п’ять днів з дня оприлюднення в електронній системі закупівель повідомлення про намір укласти договір про закупівлю.\n\n3 -6 . Установити, що до 1 жовтня 2022 року закупівля робіт, необхідних для ремонту, модернізації чи реконструкції компресорних станцій \"Диканька\", \"Долина-2\", \"Бердичів\", \"Красилів\", \"Комарно\", \"Ужгород\", \"Росош\", \"Первомайська\", \"Лубни\", \"Яготин\", \"Долина\", \"Тернопіль\", \"Рогатин\", \"Богородчани\", \"Олександрівка\", \"Машівська\", \"Більче-Волиця\", дотискувальної компресорної станції \"Богородчани\" (у тому числі супровідні до таких робіт товари та послуги), може здійснюватися у суб’єкта господарювання, який здійснює виробництво газотурбінного обладнання та включений до переліку об’єктів державної власності, що мають стратегічне значення для економіки і безпеки держави, шляхом застосування переговорної процедури закупівлі із зазначенням в електронній системі закупівель умови, визначеної абзацом четвертим пункту 2 частини другої статті 40 цього Закону, та не потребує документального підтвердження умови застосування. Договір про закупівлю за результатами застосування переговорної процедури закупівлі укладається у строк не раніше ніж через п’ять днів з дня оприлюднення в електронній системі закупівель повідомлення про намір укласти договір про закупівлю\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n26 січня 2022 року\n\n№ 2009-IX\n\nПро внесення змін до розділу X \"Прикінцеві та перехідні положення\" Закону України \"Про публічні закупівлі\" щодо особливостей застосування переговорної процедури закупівлі для окремих об'єктів енергетичної галузі\nЗакон України від 26.01.2022 № 2009-IX\n\nПрийняття від 26.01.2022\nПостійна адреса:\nhttps://zakon.rada.gov.ua/go/2009-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}