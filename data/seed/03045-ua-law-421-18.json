{
  "id": "ua-law-421-18",
  "type": "statute",
  "title": "Закон України (421-18)",
  "title_en": "",
  "short_name": "421-18",
  "status": "in_force",
  "issued_date": "2013-07-04",
  "url": "https://zakon.rada.gov.ua/laws/show/421-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "1. У цьому Законі наведені нижче терміни вживаються в такому значенні:\n1) мережа оброблення транспортних засобів, знятих з обліку - сукупність пунктів прийому та розбирання транспортних засобів, знятих з обліку, організованих з метою оброблення транспортних засобів, знятих з обліку, суб’єктом господарювання;\n2) переробка - вторинна обробка у виробничому процесі відпрацьованих матеріалів з відновленням їх попередніх властивостей або для використання в інших цілях;\n3) повторне використання - послідовність виробничих операцій, завдяки якій компоненти з транспортного засобу, знятого з обліку, з відпрацьованим ресурсом після відповідної переробки можуть бути використані для того самого призначення;\n4) пункт прийому транспортних засобів, знятих з обліку (пункт прийому) - пункт, організований суб’єктом господарювання для приймання транспортних засобів, знятих з обліку, від їх власників, зберігання та подальшої передачі таких транспортних засобів, знятих з обліку, до пунктів розбирання;\n5) пункт розбирання транспортних засобів, знятих з обліку (пункт розбирання) - пункт, організований суб’єктом господарювання, де здійснюється розбирання транспортних засобів, знятих з обліку, а також операції з поводження з відходами, що утворилися у процесі розбирання;\n6) розбирання транспортних засобів, знятих з обліку - виконання операцій на пункті розбирання транспортних засобів, знятих з обліку, щодо:\nусунення з транспортних засобів, знятих з обліку, небезпечних елементів і речовин, у тому числі рідин та газів;\nзняття з транспортних засобів, знятих з обліку, елементів обладнання та частин, придатних до повторного використання;\nсортування складових частин та елементів розібраного транспортного засобу, знятого з обліку, для повторного використання, переробки та оброблення;\n7) транспортні засоби, зняті з обліку - колісні транспортні засоби, зняті з обліку, які класифікуються за кодами товарних позицій 8702, 8703, 8704, 8705 згідно з УКТ ЗЕД ;\n8) оброблення транспортних засобів, знятих з обліку - комплекс робіт з приймання, зберігання, перевезення, демонтажу та розбирання транспортних засобів, знятих з обліку, на складові частини та елементи і сортування з метою подальшої їх оброблення відповідно до вимог законодавства про відходи."
    },
    {
      "provision_ref": "art2",
      "section": "2",
      "title": "Стаття 2. Визначення суб’єктів господарювання, що мають право здійснювати діяльність з оброблення транспортних засобів, знятих з обліку",
      "content": "1. Право на здійснення оброблення транспортних засобів, знятих з обліку, мають суб’єкти господарювання, які зареєстровані в установленому законом порядку та здійснюють такі види діяльності:\nприймання транспортних засобів, знятих з обліку, на оброблення;\nта/або розбирання транспортних засобів, знятих з обліку, з дотриманням вимог законодавства про відходи.\n2. Суб’єкти господарювання, які здійснюють приймання та/або розбирання транспортних засобів, знятих з обліку, повинні обробляти відходи, що утворилися у процесі розбирання транспортних засобів, самостійно, за наявності дозволу на здійснення операцій з оброблення відходів, а в разі оброблення небезпечних відходів - ліцензії на здійснення господарської діяльності з управління небезпечними відходами, або передавати їх для оброблення суб’єктам господарювання у сфері управління відходами, які мають такий дозвіл чи ліцензію, відповідно до статей 16 і 27 Закону України \"Про управління відходами\".\n3. Прийом та/або розбирання транспортних засобів, знятих з обліку, не є виключними видами діяльності суб’єктів господарювання, що надають послуги з оброблення транспортних засобів, знятих з обліку, і може здійснюватися одночасно з іншими видами діяльності таких суб’єктів, якщо інше не заборонено законом."
    },
    {
      "provision_ref": "art3",
      "section": "3",
      "title": "Стаття 3. Вимоги до пунктів прийому транспортних засобів, знятих з обліку",
      "content": "1. Пункт прийому транспортних засобів, знятих з обліку, повинен:\n1) мати спеціально відведені відповідно обладнані місця (майданчики, складські приміщення) для приймання та зберігання транспортних засобів, знятих з обліку, які повинні бути вкриті неруйнівним і непроникним для небезпечних речовин матеріалом (асфальтом, бетоном, керамзитобетоном, полімербетоном), облаштовані ливневою каналізацією;\n2) розташовуватися на облаштованій для здійснення прийому транспортних засобів, знятих з обліку, земельній ділянці площею не менш як 500 квадратних метрів;\n3) здійснювати приймання, складування та зберігання транспортних засобів, знятих з обліку, таким чином, щоб унеможливити пошкодження компонентів та витікання технічних рідин;\n4) здійснювати доставку прийнятих на зберігання транспортних засобів, знятих з обліку, до пунктів розбирання;\n5) бути внесений до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку;\n6) щороку, до 1 квітня року, що настає за звітним, подавати до центрального органу виконавчої влади, що забезпечує формування та реалізацію державної політики у сфері охорони навколишнього природного середовища, звіт про транспортні засоби, зняті з обліку, прийняті ним на оброблення протягом звітного періоду."
    },
    {
      "provision_ref": "art4",
      "section": "4",
      "title": "Стаття 4. Вимоги до пунктів розбирання транспортних засобів, знятих з обліку",
      "content": "1. Пункт розбирання транспортних засобів, знятих з обліку, повинен:\n1) мати спеціально відведені відповідно обладнані місця (майданчики, складські приміщення) для накопичення та зберігання транспортних засобів, знятих з обліку, які повинні бути вкриті неруйнівним і непроникним для небезпечних речовин матеріалом (асфальтом, бетоном, керамзитобетоном, полімербетоном), облаштовані ливневою каналізацією;\n2) розташовуватися на земельній ділянці площею не менш як 1000 квадратних метрів і мати виробничі приміщення для розбирання на складові частини транспортних засобів, знятих з обліку;\n3) мати складські приміщення, які повинні бути обладнані припливно-витяжною вентиляцією, засобами протипожежної безпеки, засобами індивідуального захисту персоналу, який працює з небезпечними відходами, та відповідними інструкціями з техніки безпеки;\n4) мати спеціально відведені та відповідно обладнані місця (майданчики, складські приміщення) для зберігання небезпечних відходів, які повинні бути обладнані стаціонарними або пересувними вантажно-розвантажувальними механізмами;\n5) забезпечувати оброблення відходів, що утворилися у процесі розбирання транспортних засобів, самостійно, за наявності дозволу на здійснення операцій з оброблення відходів, а в разі оброблення небезпечних відходів - ліцензії на здійснення господарської діяльності з управління небезпечними відходами, або передавати їх для оброблення суб’єктам господарювання у сфері управління відходами, які мають такий дозвіл чи ліцензію, відповідно до статей 16 і 27 Закону України \"Про управління відходами\";\n6) бути внесений до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку;\n7) мати систему екологічного менеджменту, сертифіковану за стандартами Міжнародної організації із стандартизації (ISO) серії 1400 або за аналогічним національним стандартом.\n2. Пункт розбирання транспортних засобів, знятих з обліку, здійснює:\n1) приймання, складування та зберігання транспортних засобів, знятих з обліку, таким чином, щоб унеможливити пошкодження компонентів та витікання технічних рідин;\n2) розбирання транспортних засобів, знятих з обліку, на складові частини та елементи, яке дасть змогу у подальшому забезпечити їх оброблення та/або захоронення спеціалізованими підприємствами, діяльність яких відповідає вимогам законодавства про відходи;\n3) перевезення відходів, що утворилися у процесі розбирання прийнятих на оброблення транспортних засобів, знятих з обліку, від місць приймання до підприємств, що здійснюють підготовку до оброблення та оброблення складових частин та елементів транспортних засобів, знятих з обліку, окремо від побутового та промислового сміття, а також забезпечує недопущення зливання технічних рідин і мастил у систему каналізації;\n4) щороку до 1 квітня року, що настає за звітним, надання до центрального органу виконавчої влади, що забезпечує формування та реалізує державну політику у сфері охорони навколишнього природного середовища, звіту про транспортні засоби, зняті з обліку, утилізовані ним протягом звітного періоду.\n3. Пункт розбирання транспортних засобів, знятих з обліку, у своїй діяльності повинен застосовувати такі технологічні процеси при поводженні із складовими частинами та елементами, що утворюються у процесі оброблення знятих з експлуатації транспортних засобів, знятих з обліку:\n1) демонтаж акумуляторних батарей і ємностей із зрідженим газом (за наявності);\n2) видалення або нейтралізацію вибухонебезпечних компонентів (зокрема, подушок безпеки);\n3) окреме зливання та зберігання рідин, у тому числі палива, моторного і трансмісійного мастила, робочих рідин систем гідроприводу, охолоджуючих рідин, гальмівних рідин, рідин із системи кондиціонування та інших рідин, що містяться у транспортних засобах, знятих з обліку, якщо це не перешкоджатиме подальшому відновленню деталей, вузлів і агрегатів з використанням стаціонарних або мобільних (модульних) установок для осушення транспортних засобів, знятих з обліку, заснованих на пневматичному принципі, з окремим збиранням рідин;\n4) демонтаж усіх компонентів, що містять ртуть;\n5) демонтаж усіх компонентів, що містять екологічно небезпечні матеріали і мають відповідне маркування, або зазначених у керівництві з демонтажу, що підлягають демонтажу на стадії підготовки до оброблення;\n6) демонтаж каталітичних нейтралізаторів і сажових фільтрів;\n7) демонтаж металевих деталей, що містять мідь, алюміній чи магній, якщо такі метали не можуть бути відокремлені на стадії дроблення матеріалів;\n8) демонтаж покришок, великих вузлів і деталей з пластмаси (бамперів, комбінацій приладів, ємностей для рідин), якщо такі матеріали не можуть бути відокремлені на стадії дроблення, із забезпеченням спрощення процедури їх подальшої переробки;\n9) сортування та накопичення відходів за видами, кодами та найменуваннями згідно з Національним переліком відходів, затвердженим Кабінетом Міністрів України, а також передавати відходи суб’єктам господарювання у сфері управління відходами протягом одного року з моменту їх утворення відповідно до частини третьої статті 13 Закону України \"Про управління відходами\";\n10) зберігання твердих відходів на відкритому майданчику або у виробничих приміщеннях з асфальтовим чи бетонним покриттям;\n11) складування акумуляторів і мастильних фільтрів в окремих спеціальних контейнерах."
    },
    {
      "provision_ref": "art5",
      "section": "5",
      "title": "Стаття 5. Державний реєстр суб’єктів господарювання, які здійснюють приймання та/або розбирання транспортних засобів, знятих з обліку",
      "content": "1. Державний реєстр суб’єктів господарювання, які здійснюють приймання та/або розбирання транспортних засобів, знятих з обліку, є автоматизованою базою даних, формування якої передбачає накопичення, обробку, систематизацію, зберігання, захист і використання відомостей про суб’єктів, що провадять та/або забезпечують провадження зазначеної діяльності.\n2. Державний реєстр суб’єктів господарювання, які здійснюють приймання та/або розбирання транспортних засобів, знятих з обліку, формується з метою:\n1) ведення обліку суб’єктів господарювання, які здійснюють приймання та/або розбирання транспортних засобів, знятих з обліку;\n2) надання високоякісних послуг з приймання та/або розбирання транспортних засобів, знятих з обліку;\n3) забезпечення власників транспортних засобів, знятих з обліку, достовірною інформацією про суб’єктів господарювання, які здійснюють приймання та/або розбирання транспортних засобів, знятих з обліку;\n4) автоматизованого оброблення інформації про суб’єктів господарювання, які здійснюють приймання та/або розбирання транспортних засобів, знятих з обліку;\n5) надання довідкової інформації власникам транспортних засобів, знятих з обліку.\n3. Формування та ведення Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, здійснюються центральним органом виконавчої влади, що забезпечує формування та реалізує державну політику у сфері охорони навколишнього природного середовища, у встановленому ним порядку.\n4. Строк розгляду документів для внесення відомостей про суб’єктів господарювання до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, становить 20 днів з дня надходження документів до центрального органу виконавчої влади, що забезпечує формування та реалізує державну політику у сфері охорони навколишнього природного середовища.\nДля внесення до Державного реєстру відомостей про суб’єктів господарювання, які здійснюють приймання та/або розбирання транспортних засобів, знятих з обліку, подаються такі документи:\n1) заява довільної форми (на бланку заявника);\n2) відомості за підписом заявника - суб’єкта господарювання (за формою, затвердженою центральним органом виконавчої влади, що забезпечує формування та реалізує державну політику у сфері охорони навколишнього природного середовища) про наявність:\nматеріально-технічної бази, необхідної для провадження відповідного виду господарської діяльності;\nвласних або орендованих виробничих площ (приміщень);\nпрофесійних і кваліфікаційних рівнів керівників та працівників. Кількість працівників, які працюють у суб’єкта господарювання у відповідній галузі, не може становити менше п’яти осіб (без урахування керівників);\n3) копія документа, що підтверджує наявність системи екологічного менеджменту, сертифікованої за стандартами Міжнародної організації із стандартизації (ISO) серії 1400 або за аналогічним національним стандартом;\n4) перелік нормативно-методичної документації, що використовується при розбиранні транспортних засобів, знятих з обліку (для суб’єктів господарювання, які здійснюють розбирання транспортних засобів, знятих з обліку).\nПро результати розгляду документів для внесення відомостей про суб’єктів господарювання до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, центральний орган виконавчої влади, що забезпечує формування та реалізує державну політику у сфері охорони навколишнього природного середовища, повідомляє суб’єкта господарювання листом.\nУ разі відмови у внесенні до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, центральний орган виконавчої влади, що забезпечує формування та реалізує державну політику у сфері охорони навколишнього природного середовища, направляє заявнику лист з обґрунтуванням такої відмови за підписом уповноваженої особи.\nПідставою для прийняття рішення про відмову у внесенні до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, є:\nвиявлення недостовірних відомостей у документах, поданих заявником;\nнедостатність кваліфікованих фахівців для здійснення такої діяльності відповідно до порядку, затвердженого центральним органом виконавчої влади, що забезпечує формування та реалізує державну політику у сфері охорони навколишнього природного середовища;\nневідповідність матеріально-технічної бази заявника вимогам порядку, затвердженого центральним органом виконавчої влади, що забезпечує формування та реалізує державну політику у сфері охорони навколишнього природного середовища.\nРішення про відмову у внесенні до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\".\nСтрок внесення до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, становить п’ять років.\nВнесення до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, провадиться на безоплатній основі."
    },
    {
      "provision_ref": "art6",
      "section": "6",
      "title": "Стаття 6. Вимоги до суб’єктів господарювання, що виробляють (виготовляють) транспортні засоби, зняті з обліку, та беруть на себе зобов’язання забезпечити оброблення транспортних засобів, знятих з обліку, власного виробництва, та порядок їх реєстрації",
      "content": "1. Суб’єкт господарювання, що виробляє (виготовляє) транспортні засоби, зняті з обліку, може взяти на себе зобов’язання забезпечити оброблення транспортних засобів, знятих з обліку, власного виробництва відповідно до цього Закону за умови, що він відповідає таким вимогам:\n1) здійснює операції із нанесення індивідуального ідентифікаційного номера (VIN) на нероз’ємні складові кузова (кабіни) або шасі чи на спеціально виготовлені номерні таблички транспортних засобів, знятих з обліку;\n2) здійснює на території України виробництво транспортних засобів, знятих з обліку, що класифікуються за кодами товарних позицій 8702, 8703, 8704 та 8705 згідно з УКТ ЗЕД :\nза технологією, що включає зварювання (виготовлення методом нероз’ємного з’єднання) кузова або кабіни, фарбування кузова або кабіни та складання транспортного засобу, знятого з обліку;\nта/або за технологією промислового складання автомобілів з використанням кузовів за кодами товарної категорії 8707 10 10 і товарної підкатегорії 8707 90 10 00 згідно з УКТ ЗЕД , ввезених на митну територію України \"для промислового складання моторних транспортних засобів, знятих з обліку\" відповідно до Митного тарифу України , та виконує Програму створення та/або модернізації виробничих потужностей та робочих місць відповідно до чинного законодавства.\nУ технологічних і виробничих операціях для товарів за кодами товарних позицій 8704 та 8705 згідно з УКТ ЗЕД замість виготовлення та фарбування кузова або кабіни допускається виконання технологічних операцій з виготовлення рами з підвіскою та мостами.\n2. Центральний орган виконавчої влади, що забезпечує формування та реалізує державну промислову політику, веде реєстр підприємств, що виробляють (виготовляють) транспортні засоби, зняті з обліку, та взяли на себе зобов’язання забезпечити оброблення транспортних засобів, знятих з обліку, власного виробництва (далі - Реєстр). Форма та порядок ведення Реєстру визначаються центральним органом виконавчої влади, що забезпечує формування та реалізує державну промислову політику.\n3. Внесення суб’єктів господарювання до Реєстру відбувається на підставі заяви, що складається за формою, затвердженою центральним органом виконавчої влади, що забезпечує формування та реалізує державну промислову політику, у такому порядку:\n1) суб’єкт господарювання, визначений частиною першою цієї статті, подає заяву про внесення його до Реєстру;\n2) у заяві зазначаються відомості про:\nздійснення заявником операцій із нанесення індивідуального ідентифікаційного номера та виробництва (виготовлення) транспортних засобів, знятих з обліку, згідно з частиною першою цієї статті;\nперелік моделей транспортних засобів, знятих з обліку, що виробляються (виготовляються) заявником за технологією, визначеною пунктом 2 частини першої цієї статті;\nкількість і територіальне розміщення пунктів прийому та пунктів розбирання згідно з частиною дев’ятою цієї статті;\n3) до заяви додаються:\nвиписка з Єдиного державного реєстру юридичних осіб та фізичних осіб - підприємців;\nплан (стратегія) щодо координації дій і технічних заходів, які здійснюються під час демонтажу, дроблення та інших аналогічних процесів, перероблення та відновлення матеріалів для повторного їх використання, що розробляється суб’єктами господарювання, які здійснюють оброблення транспортних засобів, знятих з обліку;\nдокументи, що підтверджують наявність у заявника виробничих потужностей, необхідних для виконання виробничих і технологічних операцій, визначених пунктом 2 частини першої цієї статті;\nдокументи, що підтверджують наявність і кількість пунктів прийому та пунктів розбирання, згідно з частиною дев’ятою цієї статті;\nвідомості про прогнозні обсяги виробництва (виготовлення) транспортних засобів, знятих з обліку, призначених для продажу на внутрішньому ринку України, за технологією, визначеною пунктом 2 частини першої цієї статті, з розподілом за моделями, на наступні три роки;\n4) заява та додані до заяви документи розглядаються центральним органом виконавчої влади, що забезпечує формування та реалізує державну промислову політику, протягом 15 днів з дня їх отримання цим органом;\n5) за результатами розгляду заяви та доданих до заяви документів приймається рішення про внесення або відмову у внесенні заявника до Реєстру.\n4. Центральний орган виконавчої влади, що забезпечує формування та реалізує державну промислову політику, має право відмовити заявнику у внесенні його до Реєстру, якщо заявник не відповідає вимогам, встановленим частиною першою цієї статті, та/або не подав у повному обсязі документи чи відомості, визначені пунктами 2 , 3 та 5 частини третьої цієї статті, за умови забезпечення заявнику у необхідних випадках права на участь в адміністративному провадженні відповідно до Закону України \"Про адміністративну процедуру\".\n5. Центральний орган виконавчої влади, що забезпечує формування та реалізує державну промислову політику, приймає рішення про внесення до Реєстру або про відмову у внесенні до Реєстру заявника та надсилає йому відповідне повідомлення протягом трьох днів з дня прийняття такого рішення.\n6. Центральний орган виконавчої влади, що забезпечує формування та реалізує державну промислову політику, наступного дня після прийняття відповідного рішення розміщує перелік суб’єктів господарювання, внесених до Реєстру, на своєму офіційному веб-сайті у спеціальному розділі та щокварталу, до 10 числа місяця, наступного за кварталом, повідомляє про це митні органи, центральний орган виконавчої влади, що забезпечує формування та реалізує державну політику у сфері охорони навколишнього природного середовища, та Міністерство внутрішніх справ України.\n7. Суб’єкт господарювання, внесений до Реєстру, до 1 березня поточного року подає до центрального органу виконавчої влади, що забезпечує формування та реалізує державну промислову політику, звіт про виробництво транспортних засобів , знятих з обліку, за технологією, визначеною пунктом 2 частини першої цієї статті, та звіт про виконання зобов’язань , передбачених частиною дев’ятою цієї статті.\nФорма та порядок подання звітів встановлюються центральним органом виконавчої влади, що забезпечує формування та реалізує державну промислову політику.\n8. Суб’єкт господарювання може бути виключений з Реєстру у разі:\n1) виявлення невідповідності вимогам;\n2) припинення виробництва транспортних засобів, знятих з обліку, за технологією, визначеною пунктом 2 частини першої цієї статті;\n3) невиконання такою особою зобов’язань, передбачених частиною дев’ятою цієї статті.\nРішення про виключення з Реєстру з підстав, передбачених пунктами 1-3 цієї частини, приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\".\nСуб’єкт господарювання виключається з Реєстру у разі його ліквідації.\nРішення про виключення суб’єкта господарювання з Реєстру має бути вмотивовано обґрунтованим, про що заявник повідомляється протягом трьох днів з дня прийняття такого рішення.\nЦентральний орган виконавчої влади, що забезпечує формування та реалізує державну промислову політику, протягом трьох днів з дня прийняття рішення про виключення із Реєстру повідомляє про таке рішення митні органи, центральний орган виконавчої влади, що забезпечує формування державної політики у сфері охорони навколишнього природного середовища, та Міністерство внутрішніх справ України.\n9. Суб’єкт господарювання, що виробляє (виготовляє) транспортні засоби, зняті з обліку, та взяв на себе зобов’язання забезпечити оброблення транспортних засобів, знятих з обліку, власного виробництва відповідно до цього Закону, за власний рахунок самостійно або шляхом укладення договору забезпечує:\n1) організацію пунктів прийому транспортних засобів, знятих з обліку, які були вироблені таким суб’єктом господарювання:\nна території Автономної Республіки Крим, міст Києва та Севастополя та кожної з областей України, а також у кожному населеному пункті України з чисельністю населення не менше 50 тисяч осіб - для транспортних засобів, знятих з обліку, що класифікуються за кодами товарних позицій 8703 згідно з УКТ ЗЕД ;\nна території Автономної Республіки Крим та не менше ніж у чотирьох областях України - для транспортних засобів, знятих з обліку, що класифікуються за кодами товарних позицій 8702, 8704, 8705 згідно з УКТ ЗЕД ;\n2) організацію пунктів розбирання транспортних засобів, знятих з обліку, які були вироблені таким суб’єктом господарювання:\nна території Автономної Республіки Крим та кожної з областей України - для транспортних засобів, знятих з обліку, що класифікуються за кодами товарних позицій 8703 згідно з УКТ ЗЕД ;\nна території Автономної Республіки Крим та не менше ніж у чотирьох областях України - для транспортних засобів, знятих з обліку, що класифікуються за кодами товарних позицій 8702, 8704, 8705 згідно з УКТ ЗЕД ;\n3) приймання на оброблення транспортних засобів, знятих з обліку, які були вироблені таким суб’єктом господарювання, в організованих ним пунктах прийому;\n4) доставку транспортних засобів, знятих з обліку, від пунктів прийому до пунктів розбирання;\n5) оприлюднення інформації про організовані таким суб’єктом господарювання пункти прийому та пункти розбирання в медіа, у тому числі на своєму веб-сайті.\n10. Суб’єкти господарювання, що виробляють транспортні засоби, зняті з обліку, повинні забезпечити мережу пунктів розбирання транспортних засобів, знятих з обліку, методичними вказівками щодо розбирання транспортних засобів, знятих з обліку."
    },
    {
      "provision_ref": "art7",
      "section": "7",
      "title": "Стаття 7. Порядок передачі транспортного засобу, знятого з обліку, до пункту прийому",
      "content": "1. Передача транспортного засобу, знятого з обліку, до пункту прийому здійснюється власником транспортного засобу, знятого з обліку, або уповноваженою ним особою після зняття такого транспортного засобу, знятого з обліку, з обліку у відповідному підрозділі центрального органу виконавчої влади, що забезпечує формування та реалізує державну політику у сфері безпеки дорожнього руху, або у підрозділах уповноваженого органу, яким проведено відомчу реєстрацію транспортного засобу, знятого з обліку.\nПередача до пункту прийому транспортних засобів, знятих з обліку, що належать фізичним особам, здійснюється на підставі таких документів:\n1) паспорта або іншого документа, що посвідчує особу власника (представника власника);\n2) нотаріально засвідченого документа про уповноваження власником на передачу транспортного засобу, знятого з обліку, до пункту прийому представника (у разі здійснення передачі уповноваженою особою);\n3) свідоцтва про реєстрацію транспортного засобу, знятого з обліку, або іншого документа про реєстрацію, або реєстраційної картки, що додається до свідоцтва про реєстрацію транспортного засобу, знятого з обліку, на пластиковій основі, з відміткою про зняття його з обліку у відповідному підрозділі центрального органу виконавчої влади, що забезпечує формування та реалізує державну політику у сфері безпеки дорожнього руху, або у підрозділах уповноваженого органу, яким проведено відомчу реєстрацію транспортного засобу, знятого з обліку.\nПередача до пункту прийому транспортних засобів, знятих з обліку, що належать юридичним особам, здійснюється на підставі таких документів:\nа) паспорта або іншого документа, що посвідчує особу керівника (іншого представника) юридичної особи;\nб) оригіналу або засвідченої підписом керівника юридичної особи або нотаріально копії документа про уповноваження юридичною особою на передачу транспортного засобу, знятого з обліку, до пункту прийому її представника (протокол, наказ, довіреність тощо);\nв) свідоцтва про реєстрацію транспортного засобу, знятого з обліку, або іншого документа про реєстрацію, або реєстраційної картки, що додається до свідоцтва про реєстрацію транспортного засобу, знятого з обліку, на пластиковій основі, з відміткою про зняття його з обліку у відповідному підрозділі центрального органу виконавчої влади, що забезпечує формування та реалізує державну політику у сфері безпеки дорожнього руху, або у підрозділах уповноваженого органу, яким проведено відомчу реєстрацію транспортного засобу, знятого з обліку, та копії такого документа, засвідченої підписом керівника юридичної особи або нотаріально.\n2. Передачу до пункту прийому знятого з обліку транспортного засобу, знятого з обліку, яким була забезпечена в установленому порядку особа з інвалідністю або дитина з інвалідністю, здійснює орган соціального захисту населення, на обліковому рахунку якого перебував зазначений транспортний засіб, знятий з обліку, із представленням свого письмового розпорядження про здачу на оброблення транспортного засобу, знятого з обліку, згідно з актом його огляду в територіальному органі Міністерства внутрішніх справ України та свідоцтва про державну реєстрацію транспортного засобу, знятого з обліку, або іншого документа про реєстрацію з відміткою про зняття з обліку у відповідному підрозділі центрального органу виконавчої влади, що забезпечує формування та реалізує державну політику у сфері безпеки дорожнього руху, або у підрозділах уповноваженого органу, яким проведено відомчу реєстрацію транспортного засобу, знятого з обліку. У такий самий спосіб здійснюється передача до пункту прийому знятого з експлуатації транспортного засобу, знятого з обліку, який був виданий особі, інвалідність якої пов’язана з трудовим каліцтвом внаслідок нещасного випадку на виробництві або професійного захворювання, робочим органом Фонду соціального страхування України.\n3. Передачу до пункту прийому знятого з обліку транспортного засобу, знятого з обліку, спеціального призначення (швидка медична допомога та для потреб підрозділів центрального органу виконавчої влади, що реалізує державну політику у сфері цивільного захисту), оплата вартості якого здійснювалася за рахунок коштів державного та місцевих бюджетів, здійснює суб’єкт господарювання, на обліковому рахунку якого знаходився цей транспортний засіб, знятий з обліку, із представленням свого письмового розпорядження про здачу на оброблення транспортного засобу, знятого з обліку, згідно з актом його огляду в територіальному органі Міністерства внутрішніх справ України та свідоцтва про державну реєстрацію транспортного засобу, знятого з обліку (або іншого документа про реєстрацію) з відміткою про зняття з обліку у відповідному підрозділі центрального органу виконавчої влади, що забезпечує формування та реалізує державну політику у сфері безпеки дорожнього руху, або у підрозділах уповноваженого органу, яким проведено відомчу реєстрацію транспортного засобу, знятого з обліку.\n4. При прийнятті на оброблення транспортного засобу, знятого з обліку, пункт прийому видає власнику транспортного засобу, знятого з обліку, або уповноваженій ним особі довідку про прийняття транспортного засобу, знятого з обліку, на оброблення. Довідка про прийняття транспортного засобу, знятого з обліку, на оброблення оформлюється у трьох примірниках, два з яких видаються власнику транспортного засобу, знятого з обліку, а третій залишається в особи, яка утримує пункт прийому.\n5. При прийнятті на оброблення транспортного засобу, знятого з обліку, пункт прийому не має права стягувати з власника плату за оброблення такого транспортного засобу, знятого з обліку.\n6. У разі виключення суб’єкта господарювання, що взяв на себе зобов’язання забезпечити оброблення транспортних засобів, знятих з обліку, з Реєстру, власник транспортного засобу, знятого з обліку, має право передати такий транспортний засіб, знятий з обліку, за місцем його реєстрації на оброблення до будь-якого пункту прийому, внесеного до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку. У такому разі зазначений пункт прийому має право на компенсацію витрат за оброблення такого транспортного засобу, знятого з обліку."
    },
    {
      "provision_ref": "art8",
      "section": "8",
      "title": "Стаття 8. Контроль і нагляд у сфері оброблення транспортних засобів, знятих з обліку",
      "content": "1. Державний контроль у сфері оброблення транспортних засобів, знятих з обліку, здійснюють у межах повноважень, визначених законом, центральний орган виконавчої влади, що реалізує державну політику із здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів, центральний орган виконавчої влади, що реалізує державну політику у сфері транспорту, центральний орган виконавчої влади, що забезпечує формування та реалізує державну промислову політику.\nЦентральний орган виконавчої влади, що реалізує державну політику у сфері охорони навколишнього природного середовища:\n1) забезпечує впровадження системи управління у сфері оброблення відходів, що утворилися у процесі оброблення знятих з експлуатації транспортних засобів, знятих з обліку;\n2) спільно організовує з центральним органом виконавчої влади, що реалізує державну політику у сфері транспорту, Міністерством внутрішніх справ України моніторинг транспортування, розбирання транспортних засобів, знятих з обліку, утворення, збирання та оброблення відходів, які утворилися у процесі оброблення транспортних засобів, знятих з обліку;\n3) розробляє програму повторного використання та оброблення транспортних засобів, знятих з обліку, та програми з оброблення окремих компонентів (акумуляторів, шин тощо);\n4) контролює діяльність осіб, які взяли на себе зобов’язання забезпечити оброблення транспортних засобів, знятих з обліку.\nЦентральний орган виконавчої влади, що забезпечує формування та реалізує державну промислову політику, проводить реєстрацію та веде реєстр підприємств, які взяли на себе зобов’язання забезпечити оброблення транспортних засобів, знятих з обліку."
    },
    {
      "provision_ref": "art9",
      "section": "9",
      "title": "Стаття 9. Відповідальність за невиконання зобов’язань з оброблення транспортних засобів, знятих з обліку",
      "content": "1. Суб’єкт господарювання, який взяв на себе зобов’язання забезпечити оброблення знятих з обліку транспортних засобів, знятих з обліку, відповідно до цього Закону, або його правонаступник відшкодовує власнику такого транспортного засобу, знятого з обліку, документально підтверджені витрати, що були ним здійснені у зв’язку з обробленням такого транспортного засобу, знятого з обліку, у разі відмови від його оброблення.\n2. У разі припинення шляхом реорганізації суб’єкта господарювання, який взяв на себе зобов’язання забезпечити оброблення транспортних засобів, знятих з обліку, відповідно до цього Закону, правонаступник такого суб’єкта господарювання не вправі відмовитися від виконання зобов’язань, передбачених частиною дев’ятою статті 6 цього Закону, та здійснює оброблення транспортних засобів, знятих з обліку, у порядку та на умовах, визначених цим Законом.\n3. Порушення правил оброблення транспортних засобів, знятих з обліку, тягне за собою відповідальність, встановлену чинним законодавством."
    },
    {
      "provision_ref": "art10",
      "section": "10",
      "title": "Стаття 10. Прикінцеві положення",
      "content": "1. Цей Закон набирає чинності з дня, наступного за днем його опублікування.\n2. Кабінету Міністрів України протягом трьох місяців з дня набрання чинності цим Законом:\nзабезпечити прийняття нормативно-правових актів, передбачених цим Законом;\nпривести свої нормативно-правові акти у відповідність із цим Законом;\nзабезпечити перегляд і скасування міністерствами та іншими центральними органами виконавчої влади їх нормативно-правових актів, що суперечать цьому Закону.\nВ.ЯНУКОВИЧ"
    }
  ],
  "definitions": []
}