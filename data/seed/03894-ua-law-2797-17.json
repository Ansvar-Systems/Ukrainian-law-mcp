{
  "id": "ua-law-2797-17",
  "type": "statute",
  "title": "Закон України (2797-17)",
  "title_en": "",
  "short_name": "2797-17",
  "status": "in_force",
  "issued_date": "2010-12-17",
  "url": "https://zakon.rada.gov.ua/laws/show/2797-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 4495-VI ( 4495-17 ) від 13.03.2012, ВВР, 2012,\nN 44-45, N 46-47, N 48, ст.552 }\nПро внесення змін до частини першої статті 19\nЗакону України \"Про Єдиний митний тариф\"\nщодо звільнення від оподаткування операцій\nіз ввезення макулатури\nта енергозберігаючого обладнання\nна митну територію України\n( Відомості Верховної Ради України (ВВР), 2011, N 24, ст.172 )\n\nВерховна Рада України п о с т а н о в л я є :\n1. У частині першій статті 19 Закону України \"Про Єдиний\nмитний тариф\" ( 2097-12 ) (Відомості Верховної Ради України,\n1992 р., N 19, ст. 259; 2001 р., N 30, ст. 143; 2004 р., N 14,\nст. 195; 2006 р., N 19-20, ст. 163; 2007 р., N 23, ст. 301;\n2009 р., N 6, ст. 20, N 40, ст. 577):\n1) абзац перший пункту \"о\" після слів \"товари, які не\nвиробляються в Україні\" доповнити словами та цифрами \"крім товарів\nза кодами згідно з УКТ ЗЕД 4707 90 10 00, 4707 90 90 00\n( 2371б-14 )\";\n2) пункти \"ч\" та \"щ\" викласти в такій редакції:\n\"ч) устаткування, яке працює на відновлюваних джерелах\nенергії, енергозберігаюче обладнання і матеріали, засоби\nвимірювання, контролю та управління витратами паливно-енергетичних\nресурсів, обладнання та матеріали для виробництва альтернативних\nвидів палива або для виробництва енергії з відновлюваних джерел\nенергії (далі - товари) за умов, якщо ці товари застосовуються\nплатником податків для власного виробництва та якщо ідентичні\nтовари з аналогічними якісними показниками не виробляються в\nУкраїні.\nПерелік таких товарів із зазначенням кодів УКТ ЗЕД\n( 2371а-14 , 2371б-14 , 2371в-14 , 2371г-14 ) встановлюється\nКабінетом Міністрів України.\nУ разі порушення вимог щодо цільового використання зазначених\nтоварів платник податків зобов'язаний сплатити ввізне мито та пеню\nу порядку і розмірах, визначених законом\";\n\"щ) матеріали, устаткування та комплектуючі (далі - товари),\nщо використовуються для виробництва:\nустаткування, яке працює на відновлюваних джерелах енергії;\nматеріалів, сировини, устаткування та комплектуючих, які\nбудуть використовуватися у виробництві альтернативних видів палива\nабо виробництві енергії з відновлюваних джерел енергії;\nенергозберігаючого обладнання і матеріалів, виробів,\nексплуатація яких забезпечує економію та раціональне використання\nпаливно-енергетичних ресурсів;\nзасобів вимірювання, контролю та управління витратами\nпаливно-енергетичних ресурсів;\nматеріалів, сировини та устаткування, які будуть\nвикористовуватися у нанотехнологічних виробництвах або працювати з\nвикористанням нанотехнологій.\nЗазначені у цьому пункті товари звільняються від\nоподаткування за умов, якщо ці товари застосовуються платником\nподатків для власного виробництва та якщо ідентичні товари з\nаналогічними якісними показниками не виробляються в Україні.\nПерелік таких товарів із зазначенням кодів УКТ ЗЕД\n( 2371а-14 , 2371б-14 , 2371в-14 , 2371г-14 ) встановлюється\nКабінетом Міністрів України.\nУ разі порушення вимог щодо цільового використання зазначених\nтоварів платник податку зобов'язаний сплатити ввізне мито та пеню\nу порядку і розмірах, визначених законом\".\n2. Цей Закон набирає чинності з 1 січня 2011 року.\n\nПрезидент України В.ЯНУКОВИЧ\n\nм. Київ, 17 грудня 2010 року\nN 2797-VI\n\nПро внесення змін до частини першої статті 19 Закону України \"Про Єдиний митний тариф\" щодо звільнення від оподаткування операцій із ввезення макулатури та енергозберігаючого обладнання на митну територію України\nЗакон України від 17.12.2010 № 2797-VI\n\nВтрата чинності від 01.06.2012 , підстава — 4495-VI\nПостійна адреса:\nhttps://zakon.rada.gov.ua/go/2797-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}