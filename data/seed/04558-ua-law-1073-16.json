{
  "id": "ua-law-1073-16",
  "type": "statute",
  "title": "Закон України (1073-16)",
  "title_en": "",
  "short_name": "1073-16",
  "status": "in_force",
  "issued_date": "2007-05-24",
  "url": "https://zakon.rada.gov.ua/laws/show/1073-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України \"Про металобрухт\" щодо спеціалізованих або спеціалізованих металургійних\nпереробних підприємств, а також форм розрахунків\nпри прийманні металобрухту\n( Відомості Верховної Ради України (ВВР), 2007, N 34, ст.448 )\n\nВерховна Рада України п о с т а н о в л я є :\nI. Внести до Закону України \"Про металобрухт\" ( 619-14 )\n(Відомості Верховної Ради України, 1999 р., N 25, ст. 212;\n2001 р., N 1, ст. 3; 2003 р., N 6, ст. 52; 2006 р., N 22, ст. 184)\nтакі зміни:\n1. У статті 1:\nабзац дванадцятий викласти в такій редакції:\n\"спеціалізовані підприємства (суб'єкти підприємницької\nдіяльності всіх форм власності) - такі, які здійснюють операції з\nметалобрухтом, мають у власності або закріплене за підприємствами\nна праві господарського відання вагове, брухтопереробне та\nвантажопідйомне обладнання, забезпечують згідно із законодавством\nпожежну, вибухову, екологічну і радіаційну безпеку та отримали\nвідповідні ліцензії\";\nабзац вісімнадцятий викласти в такій редакції:\n\"приймальний пункт спеціалізованого або спеціалізованого\nметалургійного переробного підприємства (далі - приймальний\nпункт) - виробничий підрозділ спеціалізованого або\nспеціалізованого металургійного переробного підприємства, на базі\nякого проводяться операції із заготівлі та переробки металобрухту.\nКожний приймальний пункт повинен мати вагове, брухтопереробне,\nвантажопідйомне обладнання, а також відповідну ділянку з твердим\nпокриттям, площа якої визначається його виробничими потребами\nвідповідно до Закону\".\n2. Частину першу статті 5 доповнити реченням такого змісту:\n\"Перелік обладнання та устаткування, які необхідно мати\nспеціалізованому або спеціалізованому металургійному переробному\nпідприємству та їх приймальним пунктам, визначається центральним\nорганом виконавчої влади з питань промислової політики при\nздійсненні операцій з металобрухтом у порядку, встановленому\nзаконодавством\".\n3. Частину третю статті 6 викласти в такій редакції:\n\"Оплата закупленого у населення металобрухту здійснюється\nчерез каси спеціалізованих та спеціалізованих металургійних\nпереробних підприємств чи через каси в банках готівкою або шляхом\nпоштових переказів за рахунок суб'єкта підприємницької діяльності,\nякий здійснює купівлю металобрухту. Забороняється проведення\nготівкових розрахунків при здійсненні операцій з промисловим\nметалобрухтом\".\nII. Прикінцеві положення\n1. Цей Закон набирає чинності з дня його опублікування.\n2. До приведення законодавства у відповідність із цим Законом\nзакони та інші нормативно-правові акти застосовуються в частині,\nщо не суперечить цьому Закону.\n3. Кабінету Міністрів України у шестимісячний строк з дня\nнабрання чинності цим Законом розробити і привести відповідно до\nцього Закону свої нормативно-правові акти, забезпечити розробку та\nприйняття міністерствами та іншими центральними органами\nвиконавчої влади нормативно-правових актів відповідно до цього\nЗакону.\n\nПрезидент України В.ЮЩЕНКО\n\nм. Київ, 24 травня 2007 року\nN 1073-V\n\nПро внесення змін до Закону України \"Про металобрухт\" щодо спеціалізованих або спеціалізованих металургійних переробних підприємств, а також форм розрахунків при прийманні металобрухту\nЗакон України від 24.05.2007 № 1073-V\n\nПрийняття від 24.05.2007\nПостійна адреса:\nhttps://zakon.rada.gov.ua/go/1073-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}