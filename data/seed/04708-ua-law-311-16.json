{
  "id": "ua-law-311-16",
  "type": "statute",
  "title": "Закон України (311-16)",
  "title_en": "",
  "short_name": "311-16",
  "status": "in_force",
  "issued_date": "2006-11-02",
  "url": "https://zakon.rada.gov.ua/laws/show/311-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про охорону прав на сорти рослин\"\n( Відомості Верховної Ради України (ВВР), 2007, N 1, ст.1 )\n\nВерховна Рада України п о с т а н о в л я є :\nI. Внести до Закону України \"Про охорону прав на сорти\nрослин\" ( 3116-12 ) (Відомості Верховної Ради України, 2002 р.,\nN 23, ст. 163) такі зміни:\n1. Преамбулу викласти в такій редакції:\n\"Цей Закон регулює майнові і особисті немайнові відносини, що\nвиникають у зв'язку з набуттям, здійсненням та захистом прав\nінтелектуальної власності на сорти рослин\".\n2. У статті 1:\n1) абзац другий викласти в такій редакції:\n\"автор сорту (селекціонер) - людина, яка безпосередньо вивела\nабо виявила і поліпшила сорт\";\n2) в абзаці четвертому слова \"його власника\" замінити словами\n\"володільця патенту\";\n3) в абзаці п'ятому слова \"власник сорту\" замінити словами\n\"володілець патенту\", а слова \"засвідчене патентом право на сорт\"\nзамінити словами \"засвідчені патентом майнові права\nінтелектуальної власності на сорт рослин\";\n4) після абзацу п'ятого доповнити новим абзацом такого\nзмісту:\n\"власник майнового права інтелектуальної власності на\nпоширення сорту - особа, якій належить впродовж визначеного цим\nЗаконом строку і засвідчене свідоцтвом про державну реєстрацію\nсорту майнове право інтелектуальної власності на поширення сорту\nрослин\".\nУ зв'язку з цим абзаци шостий - двадцять п'ятий вважати\nвідповідно абзацами сьомим - двадцять шостим;\n5) в абзаці дев'ятому слово \"право\" замінити словом \"права\";\n6) абзац п'ятнадцятий викласти в такій редакції:\n\"патент - охоронний документ, що засвідчує пріоритет і\nмайнове право інтелектуальної власності на сорт рослин\";\n7) після абзацу п'ятнадцятого доповнити новим абзацом такого\nзмісту:\n\"підтримувач сорту - фізична або юридична особа, яка впродовж\nчинності визначеного цим Законом строку майнового права\nінтелектуальної власності на поширення сорту рослин, засвідченого\nсвідоцтвом про державну реєстрацію сорту рослин, забезпечує\nзбереженість сорту у процесі його господарського обороту шляхом\nпідтримання ознак, породжених певним генотипом або комбінацією\nгенотипів відповідно до прояву, що був зафіксований при державній\nреєстрації\".\nУ зв'язку з цим абзаци шістнадцятий - двадцять шостий вважати\nвідповідно абзацами сімнадцятим - двадцять сьомим;\n8) абзац сімнадцятий викласти в такій редакції:\n\"посадковий матеріал - матеріальний носій сорту, рослини та\nїх частини, що вважаються придатними для відтворення цілісних\nрослин\";\n9) абзац вісімнадцятий після слова \"розповсюдження\" доповнити\nсловами \"посадкового матеріалу - матеріального носія\";\n10) в абзаці двадцятому слова \"власників сортів рослин\"\nзамінити словами \"інтелектуальної власності на сорти рослин\";\n11) після абзацу двадцять першого доповнити новим абзацом\nтакого змісту:\n\"роботодавець - особа, юридична або фізична, де (або у якої)\nпрацює селекціонер за трудовим договором\".\nУ зв'язку з цим абзаци двадцять другий - двадцять сьомий\nвважати відповідно абзацами двадцять третім - двадцять восьмим;\n12) після абзацу двадцять третього доповнити новим абзацом\nтакого змісту:\n\"свідоцтво про державну реєстрацію сорту рослин - охоронний\nдокумент, що засвідчує майнове право інтелектуальної власності на\nпоширення сорту рослин\".\nУ зв'язку з цим абзаци двадцять четвертий - двадцять восьмий\nвважати відповідно абзацами двадцять п'ятим - двадцять дев'ятим;\n13) в абзаці двадцять п'ятому слово \"надання\" замінити словом\n\"виникнення\";\n14) абзац двадцять дев'ятий викласти в такій редакції:\n\"Установа - урядовий орган державного управління з питань\nправової охорони інтелектуальної власності на сорти рослин, що діє\nу складі центрального органу виконавчої влади з питань аграрної\nполітики\".\n3. Текст статті 2 викласти в такій редакції:\n\"Законодавство України про права на сорти рослин базується на\nКонституції України ( 254к/96-ВР ) та складається із Цивільного\nкодексу України ( 435-15 ), цього Закону, міжнародних договорів у\nсфері охорони прав на сорти рослин, згода на обов'язковість яких\nнадана Верховною Радою України, та інших нормативно-правових\nактів, прийнятих відповідно до них\".\n4. Статтю 3 доповнити частиною другою такого змісту:\n\"Норми цього Закону щодо визначення придатності сорту до\nпоширення в Україні, права на поширення в Україні не\nзастосовуються до сортів рослин, які використовуються в\nдекоративних цілях\".\n5. Доповнити статтею 3-1 такого змісту:\n\" Стаття 3-1. Суб'єкти права інтелектуальної власності на сорт\nрослин\nСуб'єктами права інтелектуальної власності на сорт рослин є:\n1) автор (автори) сорту рослин;\n2) інші особи, які набули майнових прав інтелектуальної\nвласності на сорт рослин за договором чи законом\".\n6. Текст статті 5 викласти в такій редакції:\n\"Іноземні особи і особи без громадянства набувають,\nздійснюють та користуються захистом прав на сорти рослин\nвідповідно до цього Закону нарівні з громадянами та юридичними\nособами України, крім випадків, прямо передбачених цим Законом,\nіншими законодавчими актами України або міжнародними договорами\".\n7. У статті 6:\n1) абзац третій доповнити словами \"призначає на посаду та\nзвільняє з посади керівника Установи та його заступників за\nподанням керівника центрального органу виконавчої влади з питань\nаграрної політики\";\n2) доповнити абзацом п'ятим такого змісту:\n\"утворює консультативно-дорадчі органи для забезпечення\nефективності реалізації своїх повноважень у сфері охорони прав на\nсорти рослин із забезпечення конституційних прав і свобод громадян\nУкраїни щодо регулювання їх майнових і немайнових відносин, які\nвиникають у зв'язку з набуттям, здійсненням та захистом\nінтелектуальної власності на сорти рослин\".\n8. У статті 8:\n1) у назві та абзаці першому слова \"сільського господарства і\nпродовольства\" замінити словами \"аграрної політики\";\n2) доповнити абзацами такого змісту:\n\"узгоджує формування і виконання міжнародних\nнауково-технічних програм і проектів з охорони прав на сорти\nрослин за спільними координаційними договорами;\nсприяє розвитку інноваційної діяльності в галузі\nсортовивчення і охорони прав на сорти рослин;\nдає державне замовлення на кваліфікаційну експертизу нових\nсортів рослин\".\n9. У статті 9:\n1) у частині першій:\nв абзацах другому і четвертому слова \"сільського господарства\nі продовольства\" замінити словами \"аграрної політики\";\nабзац третій після слів \"заклади експертизи\" доповнити\nсловами \"реєструє їх\";\nв абзаці чотирнадцятому слова \"державного випробування\"\nзамінити словами \"експертизи на придатність на поширення\";\nдоповнити абзацами такого змісту:\n\"здійснює післяреєстраційне вивчення сортів, розмноження\nнових і перспективних сортів рослин;\nстворює та поширює науково-технічну продукцію;\nзатверджує галузеві та міжгалузеві програми науково-дослідних\nта дослідно-конструкторських робіт у сфері охорони прав на сорти\nрослин;\nвиступає замовником створення науково-технічної продукції,\nбере участь у впровадженні у виробництво результатів закінчених\nнауково-технічних розробок;\nбере участь у розробці нормативних документів галузевого\nпризначення на продукцію, процеси, послуги в разі відсутності\nнаціональних стандартів або необхідності встановлення вимог, що\nперевищують чи доповнюють вимоги національних стандартів;\nорганізовує та бере участь у міжнародних заходах наукового\nспрямування (форуми, симпозіуми, конференції тощо), координує\nучасть наукових установ у діяльності іноземних та міжнародних\nнаукових товариств, асоціацій і союзів на правах їх членів у сфері\nінтелектуальної власності на сорти рослин;\nвизначає та затверджує, за погодженням з відповідними\nорганами виконавчої влади, фінансово-економічні нормативи, розміри\nплати за проведення робіт, надання платних послуг закладами\nекспертизи державної системи охорони прав на сорти рослин та\nздійснює в межах своїх повноважень контроль за додержанням цих\nнормативів\";\n2) в частині другій слова \"сільського господарства і\nпродовольства\" замінити словами \"аграрної політики\".\n10. Назву розділу II викласти в такій редакції:\n\" Розділ II\n\nУМОВИ НАБУТТЯ ПРАВ ІНТЕЛЕКТУАЛЬНОЇ ВЛАСНОСТІ\nНА СОРТ РОСЛИН\".\n11. У статті 10:\n1) у частині першій:\nабзаци другий і третій викласти в такій редакції:\n\"особисті немайнові права інтелектуальної власності на сорт\nрослин;\nмайнові права інтелектуальної власності на сорт рослин\";\nпісля абзацу третього доповнити новим абзацом такого змісту:\n\"майнове право інтелектуальної власності на поширення сорту\nрослин\".\nУ зв'язку з цим абзац четвертий вважати абзацом п'ятим;\n2) частину другу викласти в такій редакції:\n\"2. Про особисті немайнові права інтелектуальної власності на\nсорт рослин свідчить свідоцтво про авторство на сорт рослин\";\n3) абзац перший частини третьої викласти в такій редакції:\n\"3. Про майнові права інтелектуальної власності на сорт\nрослин свідчить патент на сорт рослин\";\n4) після частини третьої доповнити новою частиною такого\nзмісту:\n\"4. Про майнове право інтелектуальної власності на поширення\nсорту рослин свідчить свідоцтво про державну реєстрацію сорту\nрослин\".\nУ зв'язку з цим частину четверту вважати частиною п'ятою.\n12. У статті 11:\n1) назву викласти в такій редакції:\n\" Стаття 11. Критерії придатності сорту для набуття прав\nінтелектуальної власності на нього\";\n2) у частині другій слова \"охороноздатним-придатним\" замінити\nсловом \"придатним\", а слово \"вирізняльним\" замінити словом\n\"відмінним\";\n3) в абзаці четвертому частини четвертої слово \"іншого\"\nвиключити, а слово \"випробування\" замінити словами \"експертизу на\nпридатність на поширення\";\n4) після частини четвертої доповнити новою частиною такого\nзмісту:\n\"5. Сорти родів і видів, на які право власності відповідно до\nпункту 1 розділу IX цього Закону було обмежено, можуть бути\nвизнані придатними для правової охорони без пред'явлення до сорту\nвимог частини третьої цієї статті. При цьому дата пріоритету\nвстановлюється за датою надходження до Установи заявки на\nреєстрацію сорту.\nСтрок чинності майнових прав інтелектуальної власності на\nсорт, встановлений статтею 39 цього Закону, скорочується на період\nз дати державної реєстрації сорту до дати державної реєстрації\nправ на сорт. Щодо таких сортів не діє тимчасова правова охорона,\nпередбачена статтею 30 цього Закону\".\nУ зв'язку з цим частини п'яту - сьому вважати відповідно\nчастинами шостою - восьмою;\n5) в абзаці першому частини шостої слово \"вирізняльності\"\nзамінити словом \"відмінності\";\n6) частину сьому викласти в такій редакції:\n\"7. Сорт вважається однорідним, якщо з урахуванням\nособливостей його розмноження всі рослини цього сорту залишаються\nдостатньо схожими (однорідними) за своїми основними ознаками,\nзазначеними в описі сорту\";\n7) доповнити частиною дев'ятою такого змісту:\n\"9. Виникнення майнових прав інтелектуальної власності на\nсорт не залежить від додаткових умов, що відрізняються від\nвикладених у цій статті, якщо йому надана назва відповідно до\nположення статті 13 цього Закону та заявником витримані всі\nвимоги, передбачені цим Законом, включаючи сплату необхідних\nзборів\".\n13. Текст статті 12 викласти в такій редакції:\n\"Державна реєстрація сорту здійснюється, якщо сорт відмінний,\nоднорідний та стабільний, йому присвоєна назва і він придатний для\nпоширення в Україні\".\n14. У статті 13:\n1) частину п'яту викласти в такій редакції:\n\"5. Сорт повинен пропонуватися в Україні та в іншій\nдержаві-учасниці під однією і тією ж назвою за виключенням\nвипадку, якщо така назва є неприйнятною на території України\";\n2) доповнити частиною шостою такого змісту:\n\"6. Будь-які права, пов'язані з прийнятою назвою сорту, не\nповинні перешкоджати її вільному використанню у зв'язку з даним\nсортом, навіть після закінчення строку правової охорони цього\nсорту\".\n15. У статті 14 слова \"придатний для правової охорони\"\nзамінити словами \"відмінний, однорідний та стабільний\", а слова\n\"сільського господарства і продовольства\" замінити словами\n\"аграрної політики\".\n16. Назву розділу III викласти в такій редакції:\n\" Розділ III\n\nПОРЯДОК НАБУТТЯ ПРАВ ІНТЕЛЕКТУАЛЬНОЇ ВЛАСНОСТІ\nНА СОРТ РОСЛИН\".\n17. У частині третій статті 15 слова \"власників сортів\"\nзамінити словами \"володільців патентів\", а слова \"власниками прав\"\nзамінити словами \"володільцями патентів\".\n18. У статті 16:\n1) частини другу і третю викласти в такій редакції:\n\"2. Якщо сорт створили спільно кілька авторів, то вони мають\nправо на подання заявки спільно, якщо інше не передбачено\nдоговором між ними. Відмова одного чи кількох з них від здійснення\nправа на подання заявки не припиняє такого права в решти\nспівавторів сорту.\n3. У разі перегляду умов договору стосовно складу авторів\nсорту Установа за спільним клопотанням осіб, зазначених у заявці\nяк авторів, а також авторів, не зазначених у заявці, вносить зміни\nдо відповідних документів у встановленому порядку за умови\nнадходження клопотання до прийняття рішення про державну\nреєстрацію прав на сорт та сплати відповідного збору\";\n2) у частині четвертій слова \"належить право авторства, яке є\nособистим немайновим правом і охороняється\" замінити словами\n\"належать права авторства, які є особистими немайновими правами і\nохороняються\".\n19. У статті 17:\n1) частину першу викласти в такій редакції:\n\"1. Якщо сорт створено селекціонером у зв'язку з виконанням\nтрудового договору чи договору про створення за замовленням з\nроботодавцем з використанням ноу-хау останнього, то в разі, якщо\nтрудовим договором чи договором про створення за замовленням між\nроботодавцем і селекціонером не передбачено інше, право на подання\nзаявки на сорт належить селекціонерові та роботодавцю спільно\";\n2) частину третю викласти в такій редакції:\n\"3. Якщо трудовим договором або договором про створення за\nзамовленням між роботодавцем і селекціонером передбачено право на\nподання заявки тільки роботодавцю, він повинен протягом 60 днів\nвід дати отримання повідомлення автора сорту подати до Установи\nзаявку на сорт чи передати право на подання заявки іншій особі або\nприйняти рішення про збереження відомостей про сорт як\nконфіденційної інформації або комерційної таємниці. У цей же строк\nроботодавець повинен укласти з автором сорту письмовий договір\nщодо розміру та умови виплати йому справедливої винагороди\n(роялті) відповідно до економічної цінності сорту та іншої його\nвигоди. Установа може встановлювати мінімальні ставки зазначеної\nвинагороди\".\n20. У статті 18 слова \"і одержання патенту\" виключити.\n21. У статті 19 слова \"право одержання патенту належить\"\nзамінити словами \"права на сорт належать\".\n22. Доповнити статтею 19-1 такого змісту:\n\" Стаття 19-1. Право будь-якої особи\n1. Будь-яка особа може подати заявку про набуття права на\nпоширення сорту, який віднесений до загальновідомих, без прав\nінтелектуальної власності на нього\".\n23. У статті 20:\n1) у частині третій:\nабзац другий викласти в такій редакції:\n\"заяву про визнання прав на сорт з позначенням видів прав на\nсорт, які має намір отримати заявник\";\nв абзаці сьомому слово \"опис\" замінити словами \"технічну\nанкету\";\nв абзаці восьмому слова \"(у разі необхідності)\" замінити\nсловами \"(якщо в заяві позначено намір набути майнове право\nінтелектуальної власності на поширення сорту рослин)\";\nабзац дев'ятий доповнити словами \"які містять методи та\nвихідні форми, що використовуються для його створення\";\n2) частину четверту виключити;\n3) частину п'яту доповнити абзацом другим такого змісту:\n\"Якщо трудовим договором або договором про створення за\nзамовленням між автором і роботодавцем зумовлено відмову автора\n(авторів) від особистих немайнових прав інтелектуальної власності\nна сорт, а в заяві не зазначено наміру набути немайнові права\nінтелектуальної власності на сорт рослин, ім'я та адреса місця\nпроживання автора (авторів) у заявці можуть не зазначатись\";\n4) третє речення частини восьмої виключити.\n24. У статті 21:\n1) пункт \"д\" частини першої викласти в такій редакції:\n\"д) технічну анкету сорту\";\n2) в абзаці другому частини другої слова \"закладу експертизи\"\nзамінити словом \"Установи\", а слова \"закладом експертизи\" замінити\nсловом \"Установою\";\n3) у частині третій слова \"заклад експертизи\" замінити словом\n\"Установа\".\n25. У частині третій статті 22 слова \"цій частині\" замінити\nсловами \"частинах першій і другій цієї статті\".\n26. Текст статті 23 викласти в такій редакції:\n\"1. З дати надходження заявки до Установи та до дати\nпублікації відомостей про заявку згідно з вимогами пункту \"б\"\nчастини п'ятої статті 26 цього Закону матеріали заявки вважаються\nконфіденційною інформацією та зберігаються Установою в таємниці.\nДоступ третіх осіб до матеріалів заявки в цей період\nзабороняється, за винятком випадків, передбачених законодавством.\nРезультати експертизи сорту вважаються конфіденційною\nінформацією і зберігаються Установою в таємниці. Доступ третіх\nосіб до результатів експертизи в період її проведення\nзабороняється, за винятком випадків, якщо такий доступ\nпередбачений законодавством.\nОсоби, винні у порушенні вимог щодо конфіденційності\nматеріалів заявки, несуть відповідальність, передбачену законами\nУкраїни\".\n27. У статті 25:\n1) у частині третій слово \"(основної)\" замінити словом\n\"(технічної)\";\n2) у частині четвертій слова \"закладу експертизи\" замінити\nсловом \"Установи\";\n3) в абзаці другому частини п'ятої слова \"розкритих в описі\"\nзамінити словами \"наведених у технічній анкеті\".\n28. У статті 26:\n1) частину другу доповнити пунктом \"д\" такого змісту:\n\"д) за рішенням Установи перевіряється право заявника на\nподання заявки\";\n2) пункт \"б\" частини третьої викласти в такій редакції:\n\"б) до Реєстру заявок вносяться відомості, що містять:\nномер та дату подання заявки;\nдату пріоритету (якщо заявлено пріоритет);\nім'я (назву) заявника;\nзазначення ботанічного таксона (українською та латинською\nмовами);\nназву сорту\";\n3) у частині п'ятій:\nу пункті \"а\" слово \"можливість\" замінити словом \"початок\";\nпункт \"б\" викласти в такій редакції:\n\"б) в офіційному виданні публікуються відомості про заявку,\nщо містять:\nномер та дату подання заявки;\nназву сорту;\nім'я (назву) заявника або його представника\".\n29. У статті 27:\n1) частину другу викласти в такій редакції:\n\"2. Кваліфікаційна експертиза починається на умовах,\nвикладених у частині п'ятій статті 26 цього Закону, та за\nпопередньої сплати зборів за кожний рік її проведення.\nЗбір має бути сплаченим протягом двох місяців після отримання\nзаявником експертного висновку про позитивні результати формальної\nекспертизи або звіту про результати попереднього року експертизи.\nЗаявник має право звернутися до Установи із заявою про\nперенесення строку початку кваліфікаційної експертизи\";\n2) у частині третій слова \"підлягають державному\nвипробуванню\" замінити словами \"проходять експертизу на\nпридатність на поширення в закладах Установи\", а слова \"підлягають\nтакому випробуванню\" замінити словами \"проходять таку експертизу\";\n3) у частині четвертій:\nпункт \"а\" виключити;\nпункт \"в\" викласти в такій редакції:\n\"в) визначається новизна сорту відповідно до частин третьої і\nчетвертої статті 11 цього Закону.\nЯкщо в заяві зазначено намагання набути майнові права\nінтелектуальної власності на сорт рослин та майнове право\nінтелектуальної власності на поширення сорту рослин і встановлено,\nщо новизна втрачена, заявникові надсилається експертний висновок\nпро неможливість набуття майнових прав інтелектуальної власності\nна сорт рослин з цієї причини і продовження кваліфікаційної\nекспертизи з метою набуття майнового права інтелектуальної\nвласності на поширення сорту рослин\";\nу пункті \"г\" слово \"вирізняльності\" замінити словом\n\"відмінності\" і доповнити словами \"а Установа визначає переліки\nродів і видів, сорти яких проходять цю експертизу в її закладах\";\nпункт \"д\" викласти в такій редакції:\n\"д) відповідно до положень статті 29 цього Закону проводиться\nекспертиза на придатність для поширення. При цьому можуть бути\nвраховані результати такої експертизи, проведеної компетентним\nорганом будь-якої держави-учасника\";\nу пункті \"е\" слово \"надання\" замінити словом \"набуття\";\n4) у частині шостій:\nдруге речення абзацу третього викласти в такій редакції:\n\"Установа чи її експертний заклад зобов'язані надати ці копії\nбезоплатно протягом місяця від дати одержання ними запиту\nзаявника\";\nв абзаці третьому друге речення виключити.\n30. У статті 28:\n1) частину другу виключити;\n2) в абзаці другому частини четвертої слова \"Заклад\nекспертизи\" замінити словом \"Установа\";\n3) у частині дев'ятій слова \"державну реєстрацію прав на\nсорт\" замінити словами \"виникнення прав на сорт\";\n4) в абзаці першому частини десятої слова \"державну\nреєстрацію сорту і прав на сорт\" замінити словами \"виникнення прав\nна сорт\";\n5) доповнити частиною одинадцятою такого змісту:\n\"11. Після затвердження назви сорту рішенням про виникнення\nправ на сорт її зміна Установою можлива, якщо встановлено, що вона\nбільше не відповідає умовам, викладеним у статті 13 цього Закону,\nабо володілець патенту чи будь-яка інша особа вимагає заборонити\nвикористання існуючої назви сорту.\nУстанова надає володільцю патенту можливість запропонувати\nнову назву сорту та діє далі відповідно до цієї статті.\nПро зміну назви сорту інформується компетентний орган кожної\nдержави-учасника\".\n31. У статті 29:\n1) назву і частину першу викласти в такій редакції:\n\" Стаття 29. Експертиза на придатність на поширення сорту\n1. Установа визначає перелік родів і видів, сорти яких\nпроходять експертизу на придатність на поширення в її закладах. По\nсортах родів і видів, які не увійшли до вищезазначеного переліку,\nрішення приймається на підставі інформації, що надана заявником\";\n2) у частині другій слова \"Державне випробування\" замінити\nсловами \"Експертиза на придатність на поширення\", а слова \"згідно\nз методикою державного випробування, затвердженою центральним\nорганом виконавчої влади з питань сільського господарства і\nпродовольства\" виключити;\n3) у частині четвертій слова \"державного випробування\"\nзамінити словами \"експертизи на придатність на поширення\";\n4) у частині п'ятій слово \"випробування\" замінити словом\n\"експертизи\";\n5) у частині шостій слова \"результати випробування\" замінити\nсловами \"результати експертизи\", а слова \"додаткове випробування\"\nзамінити словами \"додаткову експертизу\";\n6) у частині сьомій слова \"Якщо випробування\" замінити\nсловами \"Якщо експертиза\", слово \"його\" замінити словом \"її\", а\nслова \"випробування цією особою можливе лише за її дозволом\"\nзамінити словами \"експертизи можливе лише з дозволу Установи\".\n32. У статті 30:\n1) в абзаці першому частини першої слова \"реєстрації сорту\"\nзамінити словами \"виникнення прав на сорт\";\n2) друге речення частини четвертої після слів \"подавця\nзаперечення\" доповнити словами \"або заявника\".\n33. Текст статті 31 викласти в такій редакції:\n\"1. У разі відповідності за результатами кваліфікаційної\nекспертизи заявленого сорту вимогам цього Закону Установою\nприймається рішення про виникнення прав на сорт. Якщо заявлений\nсорт не відповідає вимогам цього Закону, приймається рішення про\nвідмову у виникненні прав на сорт.\nПро прийняте рішення повідомляється заявник.\n2. Майнові права інтелектуальної власності на сорт набирають\nчинності з дати сплати державного мита за їх виникнення.\n3. Майнове право інтелектуальної власності на поширення сорту\nнабирає чинності з дати сплати збору за його виникнення.\n4. Державне мито за виникнення майнових прав інтелектуальної\nвласності на сорт і збір за виникнення майнового права\nінтелектуальної власності на поширення сорту сплачуються протягом\nтрьох місяців від дати надходження до заявника повідомлення. У\nпротивному разі прийняте рішення скасовується, про що заявникові\nнадсилається повідомлення.\nУ разі несплати державного мита рішення скасовується в\nчастині виникнення майнових прав інтелектуальної власності на\nсорт.\nУ разі несплати збору рішення скасовується в частині\nвиникнення майнового права інтелектуальної власності на поширення\nсорту\".\n34. У статті 32:\n1) у частині першій слова \"заявлений з метою набуття\nмайнового права власника сорту\" та \"в межах наданого із заявкою\nопису сорту\" виключити;\n2) у частині другій слова \"яка дійсно знала чи одержала\nписьмове повідомлення українською мовою із зазначенням номера\nзаявки\" замінити словами \"яку заявник повідомив\";\n3) частину третю виключити;\n4) у частині четвертій слова \"права власника сорту\" замінити\nсловами \"прав на сорт\".\n35. У статті 33:\n1) назву і частину першу викласти в такій редакції:\n\" Стаття 33. Державна реєстрація прав на сорт\n1. Державна реєстрація майнових прав інтелектуальної\nвласності на сорт рослин здійснюється на підставі рішення про\nдержавну реєстрацію прав на сорт. Після сплати державного мита та\nза наявності документа про його сплату відомості, встановлені цим\nЗаконом і Положенням про Реєстр патентів, вносяться до Реєстру\nпатентів.\nДержавна реєстрація майнового права інтелектуальної власності\nна поширення сорту рослин здійснюється на підставі рішення про\nдержавну реєстрацію прав на сорт. Після сплати відповідного збору\nта за наявності документа про його сплату відомості, встановлені\nцим Законом і Положенням про Реєстр сортів, вносяться до Реєстру\nсортів\";\n2) абзац перший частини другої викласти в такій редакції:\n\"2. Реєстр сортів містить сукупність офіційних відомостей\nщодо державної реєстрації майнового права інтелектуальної\nвласності на поширення сорту рослин, які постійно зберігаються на\nелектронному та паперовому носіях. Такими відомостями, зокрема,\nє\";\n3) пункт \"д\" частини другої виключити;\n4) у частині третій:\nабзац перший викласти в такій редакції:\n\"3. Реєстр патентів містить сукупність офіційних відомостей\nщодо державної реєстрації майнових прав інтелектуальної власності\nна сорт рослин, які постійно зберігаються на електронному та\nпаперовому носіях. Такими відомостями, зокрема, є\";\nу пункті \"ж\" слово \"власником\" замінити словами \"володільцем\nпатенту\";\n5) частину шосту виключити.\n36. Статтю 34 після слова \"відомості\" доповнити словами \"та\nопис сорту\".\n37. У статті 35:\n1) частину першу викласти в такій редакції:\n\"1. Установою в місячний строк від дати державної реєстрації\nправ на сорт авторові (авторам) видається свідоцтво про авторство\nна сорт рослин, а заявникові - патент на сорт рослин і свідоцтво\nпро державну реєстрацію сорту рослин\";\n2) частину другу виключити;\n3) частини четверту і п'яту викласти в такій редакції:\n\"4. Якщо права на сорт набувають кілька осіб, то патент на\nсорт рослин та свідоцтво про державну реєстрацію сорту рослин\nвидаються особі, яка зазначена в заявці першою, якщо договором між\nзаявниками не передбачено інше. Іншим заявникам за їх клопотанням\nта при сплаті відповідного збору можуть бути видані завірені\nкопії.\n5. Патент, свідоцтво про державну реєстрацію, свідоцтво про\nавторство на сорти родів і видів, не включених до переліків родів\nі видів, сорти яких проходять експертизу на відповідність сорту\nкритеріям відмінності, однорідності та стабільності, а також\nекспертизу на придатність на поширення в закладах Установи,\nвидаються під відповідальність заявників за відповідність сорту\nкритеріям, визначеним цим Законом\".\n38. У статті 37:\n1) у частині першій слова \"особисте немайнове право авторства\nвід дати державної реєстрації сорту\" замінити словами \"особисті\nнемайнові права інтелектуальної власності на сорт рослин від дати\nдержавної реєстрації прав на сорт\";\n2) частину третю викласти в такій редакції:\n\"3. Особисті немайнові права інтелектуальної власності на\nсорт рослин не відчужуються, не передаються і діють безстроково\";\n3) частину восьму доповнити словами \"за умови надходження\nклопотання до прийняття рішення про державну реєстрацію прав на\nсорт\".\n39. У статті 38:\n1) частину першу викласти в такій редакції:\n\"1. Право на поширення сорту в Україні виникає з дати\nприйняття рішення про державну реєстрацію майнового права\nінтелектуальної власності на поширення сорту. По сортах родів і\nвидів, які не віднесені до переліку родів і видів, сорти яких\nпроходять експертизу на придатність на поширення, що\nзатверджується Установою, рішення про державну реєстрацію прав на\nсорт є одночасно рішенням про державну реєстрацію сорту\";\n2) частину другу виключити.\n40. У статті 39:\n1) назву і частину першу викласти в такій редакції:\n\" Стаття 39. Майнові права інтелектуальної власності на сорт\nрослин\n1. Майновими правами інтелектуальної власності на сорт рослин\nє право володільця патенту на використання сорту та виключне право\nна дозвіл чи заборону використання сорту іншими особами\";\n2) у частині другій:\nабзац перший викласти в такій редакції:\n\"2. Виключне право на дозвіл чи заборону використання сорту\nполягає в тому, що ніхто без дозволу володільця патенту не може\nздійснювати щодо посадкового матеріалу сорту такі дії\";\nдоповнити абзацами такого змісту:\n\"Володілець патенту може зумовити дозвіл певними умовами та\nобмеженнями.\nЗ урахуванням положень статті 44 цього Закону дії, зазначені\nв пунктах \"а\" - \"є\" цієї статті відносно зібраного матеріалу\nсорту, отриманого в результаті використання без дозволу\nпосадкового матеріалу сорту, потребують дозволу володільця\nпатенту, якщо в останнього не було можливості скористатися своїм\nправом щодо посадкового матеріалу сорту.\nЗ урахуванням положень статті 44 цього Закону дії, зазначені\nв пунктах \"а\" - \"є\" цієї статті щодо продукту, виготовленого\nбезпосередньо із зібраного матеріалу сорту, отриманого в\nрезультаті використання без дозволу зібраного матеріалу сорту,\nпотребують дозволу володільця патенту, якщо в останнього не було\nможливості скористатися своїм правом щодо зібраного матеріалу\nсорту\";\n3) у частині третій слово \"власника\" замінити словами\n\"володільця патенту\";\n4) у частині четвертій:\nпункт \"б\" викласти в такій редакції:\n\"б) відповідає генотипу чи комбінації генотипів вихідного\nсорту, за винятком відмінностей, зумовлених походженням\";\nдоповнити пунктом \"в\" такого змісту:\n\"в) похідні в основному сорти можуть бути отримані шляхом\nвідбору природно індукованого мутанта чи сомаклонового варіанта\nабо шляхом відбору рослин вихідного сорту, зворотним схрещуванням\nабо методом генної інженерії\";\n5) у частині п'ятій слова \"Майнове право власника сорту може\"\nзамінити словами \"Майнові права володільця патенту можуть\";\n6) частини шосту і сьому викласти в такій редакції:\n\"6. Свої майнові права володілець патенту реалізує на власний\nрозсуд, але при цьому не повинні порушуватися майнові права\nволодільців патентів на інші сорти.\n7. Права інтелектуальної власності на сорт рослин, які\nналежать кільком особам спільно, здійснюються за договором між\nними. У разі відсутності такого договору права інтелектуальної\nвласності на сорт рослин, які належать кільком особам,\nздійснюються ними спільно\".\n41. Доповнити статтею 39-1 такого змісту:\n\" Стаття 39-1. Майнове право інтелектуальної власності на\nпоширення сорту рослин\n1. Майновим правом інтелектуальної власності на поширення\nсорту рослин є право його володільця на поширення сорту і на\nдозвіл чи заборону поширення сорту іншими особами.\n2. Право на дозвіл чи заборону поширення сорту полягає в\nтому, що без дозволу власника майнового права інтелектуальної\nвласності на поширення сорту рослин не можуть здійснюватися щодо\nпосадкового матеріалу сорту такі дії:\nа) пропонування до продажу;\nб) продаж або інший комерційний обіг;\nв) зберігання для будь-якої із цілей, зазначених у пунктах\n\"а\" і \"б\" цієї частини\".\n42. У статті 40:\n1) у назві слова \"майнового права\" замінити словами \"майнових\nправ\";\n2) у частинах першій і другій слова \"Власник сорту\" замінити\nсловами \"Володілець патенту\", а слова \"своє майнове право\"\nзамінити словами \"свої майнові права\";\n3) у частині третій:\nв абзаці першому слова \"Власник сорту\" замінити словами\n\"Володілець патенту\", а слова \"договором про виключну або\nневиключну ліцензію\" замінити словами \"ліцензійним договором\";\nабзаци другий і третій виключити;\n4) у частині четвертій:\nабзац перший викласти в такій редакції:\n\"4. Упродовж строку чинності майнових прав інтелектуальної\nвласності на сорт рослин володілець патенту має право в\nустановленому порядку подати до Установи для офіційної публікації\nзаяву про готовність надати дозвіл будь-якій особі на використання\nсорту (відкриту ліцензію). У цьому разі збір за підтримання\nчинності виключного права володільця патенту зменшується на\n50 відсотків починаючи з року, наступного за роком опублікування\nтакої заяви\";\nв абзаці другому слова \"власнику сорту\" замінити словами\n\"володільцю патенту\", а слова \"власника сорту\" замінити словами\n\"володільця патенту\";\n5) у частині п'ятій слова \"виключного права власника сорту\"\nзамінити словами \"майнових прав інтелектуальної власності на сорт\nрослин\";\n6) в абзаці першому частини шостої слова \"виключного права\nвласника сорту\" замінити словами \"майнових прав інтелектуальної\nвласності на сорт рослин\";\n7) у частині сьомій слова \"Майнове право на сорт, що\nналежить\" замінити словами \"Майнові права інтелектуальної\nвласності на сорт рослин, що належать\", а слова \"може бути\nпередане\" замінити словами \"можуть бути передані\".\n43. У статті 41:\n1) назву викласти в такій редакції:\n\" Стаття 41. Строк чинності майнових прав інтелектуальної\nвласності на сорт рослин\";\n2) частину першу викласти в такій редакції:\n\"1. Чинність майнових прав інтелектуальної власності на сорт\nрослин обмежується строком, установленим цим Законом, та\nпідтримується за умови сплати збору за її підтримання\";\n3) у частині другій:\nв абзаці першому слова \"патенту і засвідчуваного ним права\nвласності на сорт\" замінити словами \"майнових прав інтелектуальної\nвласності на сорт рослин\";\nпункти \"а\" і \"б\" викласти в такій редакції:\n\"а) тридцять п'ятого календарного року, що відліковується з\n1 січня року, наступного за роком державної реєстрації цих прав,\nдля сортів деревних та чагарникових культур і винограду\";\nпункт \"б\" викласти в такій редакції:\n\"б) тридцятого календарного року, що відліковується з\n1 січня року, наступного за роком державної реєстрації цих прав,\nдля всіх інших сортів\";\n4) у частині третій слова \"патенту і засвідчуваного ним права\nвласності на сорт\" замінити словами \"майнових прав інтелектуальної\nвласності на сорт рослин\", а слово \"нього\" замінити словом \"них\".\n44. У статті 42:\n1) назву і частину першу викласти в такій редакції:\n\" Стаття 42. Збір за підтримання чинності майнових прав\nінтелектуальної власності на сорт рослин та\nпідтримання чинності майнового права\nінтелектуальної власності на поширення сорту\nрослин\n1. Збір за підтримання чинності майнових прав інтелектуальної\nвласності на сорт рослин або чинності майнового права\nінтелектуальної власності на поширення сорту рослин сплачується за\nкожний рік починаючи з календарного року, наступного за роком\nдержавної реєстрації прав. Збір за наступний рік сплачується\nпротягом чотирьох останніх місяців поточного календарного року.\nЗбір за підтримання чинності майнових прав інтелектуальної\nвласності на сорт рослин або чинності майнового права\nінтелектуальної власності на поширення сорту рослин у першому\nкалендарному році, наступному за роком державної реєстрації, може\nбути сплачено також протягом перших чотирьох місяців цього року\";\n2) у частині другій слово \"права\" замінити словом \"прав\";\n3) у частині третій:\nу першому реченні слово \"права\" замінити словами \"майнових\nправ інтелектуальної власності на сорт рослин\", а у другому\nреченні слово \"права\" замінити словом \"прав\";\nдоповнити абзацом четвертим такого змісту:\n\"При сплаті збору чинність права на поширення сорту\nвідновлюється з наступного дня після внесення відомостей про це до\nРеєстру сортів з урахуванням положень статті 50-1\";\n4) у частині четвертій слова \"права на сорт\" замінити словами\n\"майнових прав інтелектуальної власності на сорт рослин або\nмайнового права інтелектуальної власності на поширення сорту\nрослин\".\n45. У статті 43:\n1) у частині першій слова \"власника сорту\" замінити словами\n\"володільця патенту\";\n2) у частині другій слова \"власнику сорту\" замінити словами\n\"володільцю патенту\";\n3) в абзаці першому частини третьої слова \"власнику сорту\"\nзамінити словами \"володільцю патенту\", а слова \"власника сорту\"\nзамінити словами \"володільця патенту\";\n4) у частині четвертій слова \"власника сорту\" замінити\nсловами \"володільця патенту\", а слова \"власник сорту\" замінити\nсловами \"володілець патенту\".\n46. У статті 44:\n1) у назві слова \"майнового права власника сорту\" замінити\nсловами \"майнових прав інтелектуальної власності на сорт рослин\";\n2) в абзаці першому слово \"власника\" замінити словами\n\"володільця патенту\", а слова \"майнового права власника сорту\"\nзамінити словами \"майнових прав інтелектуальної власності на сорт\nрослин\";\n3) у пунктах \"а\" і \"в\" слова \"власника сорту\" замінити\nсловами \"володільця патенту\".\n47. Статтю 45 викласти в такій редакції:\n\" Стаття 45. Вичерпання майнових прав інтелектуальної\nвласності на сорт рослин\n1. Майнові права інтелектуальної власності на сорт рослин не\nпоширюються на дії щодо будь-якого матеріалу його сорту або сорту,\nна який поширюються положення частини третьої статті 39 цього\nЗакону, і одержаного безпосередньо з них продукту в разі їх збуту\nна території України володільцем патенту чи за його згодою, якщо\nтакі дії:\nа) не спрямовані на наступне розмноження зазначеного сорту;\nб) не пов'язані з експортом посадкового матеріалу сорту до\nкраїни, в якій не охороняються майнові права інтелектуальної\nвласності на сорти роду чи виду рослин, до якого належить\nзазначений сорт, крім експорту зібраного матеріалу, призначеного\nвиключно для споживання\".\n48. Статтю 46 виключити.\n49. У статті 47:\n1) у назві слова \"виключного права власника сорту\" замінити\nсловами \"майнових прав інтелектуальної власності на сорт рослин\";\n2) у частині першій:\nабзац перший викласти в такій редакції:\n\"1. Майнові права інтелектуальної власності на сорт рослин не\nпоширюються на дії будь-якої особи з посадковим матеріалом сорту,\nщо охороняється, передбачені положеннями частини другої статті 39\nцього Закону, якщо вони здійснені\";\nпункт \"в\" викласти в такій редакції:\n\"в) з метою створення інших сортів на основі сорту, що\nохороняється, крім випадків, передбачених положеннями частин\nтретьої та четвертої статті 39 цього Закону\";\n3) в абзаці першому частини другої слова \"власника сорту\"\nзамінити словами \"володільця патенту\";\n4) у частині третій:\nв абзаці першому слова \"власника сорту\" замінити словами\n\"володільця патенту\";\nу пункті \"в\" слова \"власнику сорту\" замінити словами\n\"володільцю патенту\";\nу пункті \"г\" слова \"власнику сорту\" замінити словами\n\"володільцю патенту\", а слова \"взаємною угодою\" замінити словами\n\"взаємним договором\";\n5) у частині четвертій слова \"власник сорту\" замінити словами\n\"володілець патенту\", а слова \"власнику сорту\" замінити словами\n\"володільцю патенту\".\n50. У назві і тексті статті 48 слова \"власника сорту\"\nзамінити словами \"володільця патенту\", а слова \"власник сорту\"\nзамінити словами \"володілець патенту\".\n51. Текст статті 49 викласти в такій редакції:\n\"1. Будь-яка особа, яка використовує посадковий матеріал\nсорту, повинна застосовувати назву цього сорту навіть після\nзакінчення строку дії правової охорони на нього.\n2. При використанні сорту дозволяється поєднувати його назву\nзі знаками для товарів і послуг та зазначенням походження товарів.\nУ цьому разі назва сорту повинна бути легко пізнаною\".\n52. Назву розділу V викласти в такій редакції:\n\" Розділ V\n\nПРИПИНЕННЯ ЧИННОСТІ МАЙНОВИХ ПРАВ ІНТЕЛЕКТУАЛЬНОЇ\nВЛАСНОСТІ НА СОРТ РОСЛИН ТА ВИЗНАННЯ\nЇХ НЕЧИННИМИ\".\n53. У статті 50:\n1) у назві слова \"майнового права\" замінити словами \"майнових\nправ\";\n2) у частині першій слова \"майнового права власника сорту\"\nзамінити словами \"майнових прав інтелектуальної власності на сорт\nрослин\", а слова \"власника сорту\" замінити словами \"володільця\nпатенту\";\n3) у частині другій слова \"майнового права на сорт\" замінити\nсловами \"майнових прав інтелектуальної власності на сорт рослин\";\n4) у частині третій:\nв абзаці першому слова \"майнового права на сорт\" замінити\nсловами \"майнових прав інтелектуальної власності на сорт рослин\",\nа слова \"центральним органом виконавчої влади з питань сільського\nгосподарства і продовольства\" замінити словом \"Установою\";\nу пункті \"б\" слова \"власником сорту\" замінити словами\n\"володільцем патенту\";\n5) у частинах четвертій - шостій слова \"права на сорт\"\nзамінити словами \"майнових прав інтелектуальної власності на сорт\nрослин\".\n54. Доповнити статтею 50-1 такого змісту:\n\" Стаття 50-1. Припинення чинності майнового права\nінтелектуальної власності на поширення\nсорту рослин\n1. Чинність майнового права інтелектуальної власності на\nпоширення сорту рослин і свідоцтва про державну реєстрацію сорту,\nщо його засвідчує, припиняється в разі відмови власника майнового\nправа інтелектуальної власності на поширення сорту рослин від\nпідтримування сорту в Реєстрі сортів.\n2. Чинність майнового права інтелектуальної власності на\nпоширення сорту рослин припиняється в разі несплати збору за\nпідтримування чинності права в Реєстрі сортів відповідно до\nположень статті 42 цього Закону.\n3. Чинність майнового права інтелектуальної власності на\nпоширення сорту рослин може бути припинена Установою:\nа) у разі відсутності первинного насінництва сорту за\nінформацією Державної інспекції з охорони прав на сорти рослин;\nб) у разі втрати сортом однорідності чи стабільності\nвнаслідок незабезпечення його збереженості володільцем патенту чи\nпідтримувачем сорту і підтвердження в результаті перевірки\nзбереженості сорту факту цієї втрати;\nв) у разі порушення власником майнового права інтелектуальної\nвласності на поширення сорту рослин умов підтримування\nгосподарського обігу сорту відповідно до положень статті 38 цього\nЗакону.\n4. Чинність майнового права інтелектуальної власності на\nпоширення сорту рослин припиняється з підстав, зазначених у\nчастині третій цієї статті, після внесення відомостей про це до\nРеєстру сортів.\n5. Після припинення чинності майнового права інтелектуальної\nвласності на поширення сорту рослин дозволяється поширення сорту\nдо 30 червня третього року, що відліковується від дати припинення.\n6. У разі усунення підстав, зазначених у частині третій цієї\nстатті, з яких припинено майнове право інтелектуальної власності\nна поширення сорту рослин, воно відновлюється за умови\nпідтвердження сортом придатності для поширення в Україні,\nвідповідно до вимог статті 14 цього Закону, з проведенням\nоднорічного циклу кваліфікаційної експертизи за клопотанням\nвласника майнового права інтелектуальної власності на поширення\nсорту рослин або будь-якої особи, що має можливості для\nпідтримування господарського обороту сорту (підтримувача сорту).\nЧинність майнового права інтелектуальної власності на\nпоширення сорту рослин і свідоцтва про державну реєстрацію сорту,\nщо його засвідчує, відновлюється після внесення відомостей про це\nдо Реєстру сортів\".\n55. У статті 51:\n1) у назві слова \"майнового права на сорт\" замінити словами\n\"майнових прав інтелектуальної власності на сорт рослин\";\n2) у частині першій слова \"Власник сорту\" замінити словами\n\"Володілець патенту\", слова \"наданого йому майнового права на\nсорт\" замінити словами \"майнових прав інтелектуальної власності на\nсорт рослин\", а слова \"це право\" замінити словами \"ці права\";\n3) у частині другій слова \"майнового права\" замінити словами\n\"майнових прав інтелектуальної власності на сорт рослин\", слова\n\"співвласників сорту\" замінити словами \"володільців патенту\", а\nслово \"права\" замінити словом \"прав\";\n4) у частині третій слово \"права\" замінити словом \"прав\";\n5) у частині четвертій слова \"Власник сорту\" замінити словами\n\"Володілець патенту\", слова \"майнового права на сорт\" замінити\nсловами \"майнових прав інтелектуальної власності на сорт рослин\",\nа слова \"майнового права\" замінити словами \"майнових прав\nінтелектуальної власності на сорт рослин\";\n6) у частині п'ятій слова \"власником сорту\" замінити словами\n\"володільцем патенту\", а слова \"майнового права\" замінити словами\n\"майнових прав інтелектуальної власності на сорт рослин\".\n56. У статті 52:\n1) у частині першій:\nабзац перший викласти в такій редакції:\n\"1. Майнові права інтелектуальної власності на сорт рослин\nможуть бути визнані недійсними повністю або частково в судовому\nпорядку в разі, якщо\";\nу пункті \"а\" слово \"вирізненим\" замінити словом \"відмінним\";\nу пункті \"в\" слова \"права власника сорту\" замінити словами\n\"майнових прав інтелектуальної власності на сорт рослин\";\nу пункті \"г\" слова \"право власника сорту\" замінити словами\n\"майнові права інтелектуальної власності на сорт рослин\";\n2) у частині другій:\nслова \"майнового права власника сорту недійсним\" замінити\nсловами \"майнових прав інтелектуальної власності на сорт рослин\nнедійсними\";\nдоповнити абзацом другим такого змісту:\n\"Якщо майнові права інтелектуальної власності на сорт рослин\nвизнані недійсними, вони вважаються такими, що з самого початку не\nмали наслідків, визначених цим Законом\".\n57. У статті 53:\n1) у частині першій слова \"особистого немайнового права\nавторства на сорт\" замінити словами \"особистих немайнових прав\nінтелектуальної власності на сорт рослин\";\n2) у частині другій слова \"майнове право на сорт\" замінити\nсловами \"майнові права інтелектуальної власності на сорт рослин\",\nа слова \"майнового права на сорт\" замінити словами \"майнових прав\nінтелектуальної власності на сорт рослин\";\n3) в абзаці другому пункту \"г\" частини четвертої слова\n\"власника сорту\" замінити словами \"володільця патенту\".\n58. У статті 54:\n1) у частині першій слово \"право\" замінити словом \"права\",\nслово \"порушено\" замінити словом \"порушені\", а слова \"цього права\"\nзамінити словами \"цих прав\";\n2) у частині третій:\nу пункті \"а\" слово \"надання\" замінити словом \"виникнення\";\nу пункті \"е\" слова \"власника сорту\" замінити словами\n\"володільця патенту\".\n59. У частині першій статті 55:\nу пункті \"б\" слова \"майнового права на сорт\" замінити словами\n\"майнових прав інтелектуальної власності на сорт рослин\";\nу пункті \"в\" слова \"власником сорту\" замінити словами\n\"володільцем патенту\";\nу пункті \"д\" слово \"права\" замінити словом \"прав\".\n60. Частини третю і четверту статті 56 викласти в такій\nредакції:\n\"3. Збори сплачуються на казначейські рахунки Установи або\nзакладів експертизи, що виконують відповідно до їхньої\nспеціалізації окремі завдання, визначені цим Законом.\n4. Надходження від зборів мають цільове призначення і\nвикористовуються в порядку, визначеному Установою, виключно для\nзабезпечення розвитку та функціонування закладів експертизи\".\nII. Прикінцеві положення\n1. Цей Закон набирає чинності з дня його опублікування.\n2. До приведення законодавства України у відповідність із цим\nЗаконом закони та інші нормативно-правові акти застосовуються в\nчастині, що не суперечить цьому Закону.\n3. Кабінету Міністрів України в тримісячний термін з дня\nнабрання чинності цим Законом:\nпідготувати та подати на розгляд Верховної Ради України\nпропозиції щодо приведення законів України у відповідність із цим\nЗаконом;\nпривести свої нормативно-правові акти у відповідність із цим\nЗаконом;\nзабезпечити перегляд і скасування органами виконавчої влади\nприйнятих ними нормативно-правових актів, що суперечать цьому\nЗакону;\nзабезпечити прийняття нормативно-правових актів, необхідних\nдля реалізації цього Закону.\n\nПрезидент України В.ЮЩЕНКО\n\nм. Київ, 2 листопада 2006 року\nN 311-V\n\nПро внесення змін до Закону України \"Про охорону прав на сорти рослин\"\nЗакон України від 02.11.2006 № 311-V\n\nПрийняття від 02.11.2006\nПостійна адреса:\nhttps://zakon.rada.gov.ua/go/311-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}