{
  "id": "ua-law-2982-15",
  "type": "statute",
  "title": "Закон України (2982-15)",
  "title_en": "",
  "short_name": "2982-15",
  "status": "in_force",
  "issued_date": "2005-10-18",
  "url": "https://zakon.rada.gov.ua/laws/show/2982-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Загальні положення",
      "content": "Основні засади державної аграрної політики спрямовані на\nзабезпечення сталого розвитку аграрного сектору національної\nекономіки на період до 2015 року, системності та комплексності під\nчас здійснення заходів з реалізації державної аграрної політики\nвсіма органами державної влади та органами місцевого\nсамоврядування.\nДержавна аграрна політика базується на національних\nпріоритетах і враховує необхідність інтеграції України до\nЄвропейського Союзу та світового економічного простору.\nОсновними складовими державної аграрної політики є комплекс\nправових, організаційних і економічних заходів, спрямованих на\nпідвищення ефективності функціонування аграрного сектору\nекономіки, розв'язання соціальних проблем сільського населення та\nзабезпечення комплексного і сталого розвитку сільських територій.\nОсновні засади державної аграрної політики поширюються на\nсільське та рибне господарство, харчову промисловість і\nперероблення сільськогосподарських продуктів (далі - аграрний\nсектор), аграрну науку і освіту, соціальну сферу села, їх\nматеріально-технічне та фінансове забезпечення."
    },
    {
      "provision_ref": "art2",
      "section": "2",
      "title": "Стаття 2. Мета державної аграрної політики",
      "content": "Державна аграрна політика спрямована на досягнення таких\nстратегічних цілей:\nгарантування продовольчої безпеки держави;\nперетворення аграрного сектору на високоефективний,\nконкурентоспроможний на внутрішньому та зовнішньому ринках сектор\nекономіки держави;\nзбереження селянства як носія української ідентичності,\nкультури і духовності нації;\nкомплексний розвиток сільських територій та розв'язання\nсоціальних проблем на селі."
    },
    {
      "provision_ref": "art3",
      "section": "3",
      "title": "Стаття 3. Основні пріоритети державної аграрної політики",
      "content": "Основними пріоритетами державної аграрної політики є:\nзабезпечення в сільськогосподарському виробництві за\nдопомогою системи державних організаційно-правових заходів\nприбутку на авансований капітал, включаючи вартість земельних\nресурсів, не нижче середнього рівня по економіці держави;\nстворення умов для реалізації та захисту прав селян на землю,\nформування ринкових земельних відносин, охорони земель;\nпосилення соціального захисту сільського населення,\nвстановлення заробітної плати та пенсійного забезпечення\nпрацівників сільського господарства не нижче середнього рівня в\nгалузях економіки держави;\nстворення рівних умов для функціонування різних\nорганізаційно-правових форм господарювання в аграрному секторі,\nякі сприяють гармонізації інтересів власників та найманих\nпрацівників;\nрозроблення і запровадження державних та регіональних програм\nкомплексного розвитку сільських територій, удосконалення державної\nпідтримки розвитку підприємництва з метою розв'язання проблеми\nзайнятості сільського населення;\nдержавна підтримка розвитку конкурентоспроможного\nсільськогосподарського виробництва на основі кооперації та\nінтеграції;\nзапровадження сучасних механізмів і методів формування\nпрозорого ринку сільськогосподарської продукції, продовольства,\nкапіталу, зокрема виробничих ресурсів, та робочої сили;\nдержавна підтримка суб'єктів аграрного сектору шляхом\nконцентрації державних ресурсів на пріоритетних напрямах розвитку,\nформування сприятливої цінової, фінансово-кредитної, страхової,\nподаткової та бюджетної політики, забезпечення раціональних\nвнутрішньогалузевих і міжгалузевих економічних відносин;\nстворення сприятливих умов для реалізації експортного\nпотенціалу аграрного сектору економіки;\nдержавна підтримка підготовки, перепідготовки і підвищення\nкваліфікації спеціалістів, виконання наукових досліджень для\nаграрного сектору;\nстворення умов для закріплення у сільській місцевості\nкваліфікованих спеціалістів сільського господарства, освіти,\nкультури, охорони здоров'я та побутового обслуговування;\nдержавна підтримка сільськогосподарських товаровиробників,\nякі використовують меліоровані землі, особливо щодо утримання\nвнутрішньогосподарських меліоративних систем та оплати\nелектроенергії, що витрачається для подачі води для поливу;\nудосконалення системи державного управління, ефективне\nпоєднання загальнодержавної і регіональної політики в аграрному\nсекторі.\nСтаття 4. Шляхи реалізації основних пріоритетів державної\nаграрної політики\nШляхами реалізації основних пріоритетів державної аграрної\nполітики є:\n1. Розвиток земельних відносин\nРозвиток земельних відносин здійснюватиметься шляхом\nрозширення і вдосконалення нормативно-правового забезпечення,\nформування відповідних інституційних засад, посилення державної\nпідтримки земельної реформи.\nОсновними шляхами розвитку земельних відносин є:\nповна персоніфікація власників та користувачів земельних\nділянок сільськогосподарського призначення;\nстворення державної системи реєстрації прав власності на\nземельні ділянки та розташоване на них нерухоме майно;\nудосконалення методики оцінки земель, урахування вартості\nземлі сільськогосподарського призначення при збалансуванні\nміжгалузевих відносин;\nформування інфраструктури ринку землі;\nстворення системи земельного іпотечного кредитування;\nвпровадження і фінансове забезпечення загальнодержавних\nпрограм використання та охорони земель, зокрема зменшення\nрозораності земель, системи захисту їх від водної і вітрової\nерозії, відтворення і підвищення родючості ґрунтів,\nагролісомеліорації та меліорації земель, рекультивації порушених\nземель, стандартизації та нормування у сфері охорони земель;\nвключення проектів організації територій новостворених\nземлеволодінь та землекористувань до бізнес-планів відповідних\nсільськогосподарських підприємств;\nзапровадження ефективної системи охорони родючості ґрунтів та\nсистеми моніторингу ґрунтів, проведення суцільної агрохімічної\nпаспортизації земель сільськогосподарського призначення.\n2. Формування сприятливого економічного середовища для\nефективної діяльності суб'єктів аграрного сектору\nОсновними напрямами підвищення ефективності діяльності\nсуб'єктів аграрного сектору є:\nпідвищення рівня менеджменту в організації господарської\nдіяльності суб'єктів аграрного сектору, вдосконалення державної\nпрограми підготовки, перепідготовки та підвищення кваліфікації\nкадрів, посилення державної підтримки створення та функціонування\nсистеми сільськогосподарського дорадництва та ринку\nконсультативних послуг;\nполіпшення наукового забезпечення розвитку аграрного сектору;\nудосконалення державної регуляторної політики щодо побудови\nзбалансованих міжгалузевих економічних відносин, недопущення\nмонопольної діяльності у забезпеченні потреб суб'єктів аграрного\nсектору в ресурсах;\nсприяння впровадженню ресурсозберігаючих, безпечних та\nекологічно чистих технологій виробництва сільськогосподарської\nпродукції та продовольства;\nстворення умов для підвищення ролі самоврядних галузевих і\nміжгалузевих об'єднань у регулюванні економічних відносин між\nсільськогосподарськими товаровиробниками, заготівельними,\nпереробними, сервісними та торговельними підприємствами;\nрозвиток системи державної підтримки сільськогосподарського\nвиробництва з урахуванням вимог Світової організації торгівлі та\nміжнародних зобов'язань України стосовно аграрного сектору,\nзокрема запровадження механізмів державної підтримки страхування\nризиків у сільському господарстві, створення та функціонування\nсільськогосподарських обслуговуючих кооперативів, розвиток\nдовготермінового кредитування інноваційних проектів, створення\nсистеми іпотечного кредитування сільськогосподарських\nтоваровиробників;\nудосконалення системи підтримки доходів сільськогосподарських\nтоваровиробників шляхом запровадження дотацій державного і\nмісцевих бюджетів на утримання маточного поголів'я тварин, посівів\nстратегічно важливих видів сільськогосподарських культур,\nзбільшення фінансової підтримки господарств у регіонах з\nнесприятливими для ведення сільського господарства\nприродно-кліматичними умовами;\nудосконалення податкової політики в аграрному секторі з метою\nоптимізації податкового навантаження та посилення стимулюючої\nфункції податків;\nрозвиток фінансово-кредитних механізмів, зокрема тих, що\nпередбачають удосконалення часткової компенсації кредитних ставок\nу разі значного перевищення облікових ставок, формування фонду\nкредитної підтримки сільськогосподарських товаровиробників та\nгарантій повернення кредитів, запровадження бюджетного\nфінансування на умовах пріоритетності власних коштів, створення\nналежної ринкової фінансової інфраструктури;\nстворення умов для технічного переоснащення заводів\nсільськогосподарського машинобудування з метою випуску техніки,\nяка забезпечуватиме впровадження сучасних, високопродуктивних та\nресурсозберігаючих технологій в агропромислове виробництво;\nпереоснащення матеріально-технічної бази\nсільськогосподарських підприємств шляхом удосконалення\nдовготермінового кредитування, часткової компенсації вартості\nскладної сільськогосподарської техніки за рахунок Державного\nбюджету України, системи фінансового лізингу, підтримки розвитку\nінфраструктури матеріально-технічного забезпечення;\nрозроблення та впровадження програми розвитку виробництва\nдизельного біопалива на період до 2010 року;\nпосилення державної підтримки боротьби із шкідниками і\nхворобами рослин та тварин, впровадження надійних систем їх\nпопередження;\nдержавне стимулювання структурної перебудови\nсільськогосподарського виробництва, галузей харчової промисловості\nта перероблення сільськогосподарських продуктів;\nстворення та вдосконалення елементів сучасної ринкової\nінфраструктури (оптових ринків, торгових домів, бірж, аукціонів,\nярмарків) для реалізації сільськогосподарської продукції та\nпродовольства, стимулювання розвитку приватних і\nприватно-кооперативних підприємств у сфері агросервісу, переробки,\nзбуту продукції та маркетингового обслуговування особистих\nселянських та фермерських господарств.\n3. Державна політика щодо розвитку ринків продукції\nсільського господарства і продовольства\nДержавна політика щодо розвитку ринків продукції сільського\nгосподарства і продовольства спрямовується на забезпечення\nплатоспроможного попиту населення у продовольчих товарах, потреби\nпідприємств харчової промисловості та перероблення\nсільськогосподарських продуктів у сировині, створення умов для\nефективного захисту внутрішнього ринку та сприяння просуванню\nсільськогосподарської продукції і продовольства на зовнішній\nринок.\nОсновними напрямами розв'язання проблем формування ринків\nпродукції сільського господарства і продовольства є:\nудосконалення правових та організаційно-економічних засад\nзабезпечення діяльності учасників таких ринків з урахуванням\nінтеграції України до Європейського Союзу та до світового\nекономічного простору;\nстимулювання розвитку спотового та форвардного ринку на\nоснові розвинутої біржової інфраструктури, удосконалення системи\nрегулювання біржового товарного ринку;\nстворення державної системи цінового моніторингу, аналізу\nкон'юнктури та прогнозу ринків, поширення цієї інформації серед їх\nучасників;\nстворення умов для підтримання стабільної цінової ситуації та\nпрозорості на ринку шляхом запровадження заставних та\nінтервенційних операцій із сільськогосподарською продукцією і\nпродовольством, удосконалення системи формування державних та\nрегіональних продовольчих ресурсів, запровадження адресної\nдержавної продовольчої допомоги соціально незахищеним верствам\nнаселення, удосконалення державної підтримки доходів\nсільськогосподарських товаровиробників, удосконалення системи\nдержавної статистики суб'єктів ринку;\nудосконалення державного регулювання у сфері\nзовнішньоекономічної діяльності, запровадження квотування імпорту\nокремих стратегічних видів господарської продукції та продовольчих\nтоварів; недопущення їх неконтрольованого переміщення через\nкордон;\nпосилення захисту прав споживачів шляхом удосконалення\nдержавного контролю якості та безпеки продовольчих товарів,\nгармонізація національних стандартів з міжнародними, зокрема\nстандартами Європейського Союзу;\nудосконалення конкуренційного законодавства і механізмів\nзастосування антидемпінгових та інших заходів щодо запобігання\nнедобросовісній конкуренції;\nреалізація загальнодержавних програм розвитку інфраструктури\nаграрного ринку та відповідних регіональних програм.\n4. Удосконалення системи державного регулювання, ефективне\nпоєднання загальнодержавної і регіональної політики в аграрному\nсекторі\nОсновними напрямами вдосконалення системи державного\nрегулювання в аграрному секторі є:\nреформування системи органів виконавчої влади, що здійснюють\nдержавне регулювання аграрного сектору, шляхом перегляду та\nчіткого розмежування їх повноважень і запровадження прямої\nпідпорядкованості починаючи з районного рівня, наближення її до\nстандартів Європейського Союзу;\nрозроблення та впровадження з урахуванням положень\nзагальнодержавних програм регіональних програм розвитку аграрного\nсектору;\nспрямування діяльності органів виконавчої влади на посилення\nстратегічного аналізу, прогнозування та моніторингу, інспекційних\nі контрольних функцій.\n5. Комплексний розвиток сільських територій, підвищення\nсоціального захисту і життєвого рівня сільських жителів\nОсновними напрямами комплексного розвитку сільських\nтериторій, підвищення соціального захисту і життєвого рівня селян\nє:\nзабезпечення надійного функціонування соціальної\nінфраструктури села в нових економічних умовах, формування\nмеханізмів і визначення управлінських структур, які\nзабезпечуватимуть їх реалізацію на всіх рівнях;\nвідновлення, створення і забезпечення державою формування\nсистеми державного регулювання демографічних процесів сільського\nрозвитку, реалізація програм стимулювання розвитку депресивних\nтериторій;\nнаближення та вирівнювання умов життєдіяльності міського і\nсільського населення, формування комплексної системи підприємств,\nустанов та організацій, які надаватимуть необхідні послуги\nсільському населенню;\nсприяння збільшенню зайнятості сільського населення шляхом\nдержавної підтримки розвитку підприємництва; створення умов для\nзбереження та розвитку малих, віддалених і таких, що занепадають,\nсільських поселень;\nсприяння підвищенню рівня доходів сільського населення,\nудосконалення загальнообов'язкового пенсійного страхування\nпрацівників сільського господарства;\nстимулювання закріплення на селі спеціалістів сільського\nгосподарства, освіти, культури, охорони здоров'я та побутового\nобслуговування.\n6. Проведення державної аграрної політики у період до\n2015 року та критерії її оцінки\nРеалізація положень державної аграрної політики здійснюється\nшляхом удосконалення нормативно-правової бази, створення\nвідповідних інфраструктури та інституцій, забезпечення заходів з\nїї реалізації фінансуванням з Державного бюджету України та\nмісцевих бюджетів, узгодження з міжнародними договорами України,\nзгода на обов'язковість яких надана Верховною Радою України.\nРеалізація державної аграрної політики здійснюється на основі\nпослідовності, наступності та етапності.\nКритеріями оцінки втілення державної аграрної політики є\nзабезпечення:\nдо 2007 року - зайнятості сільських працездатних жителів не\nнижче середньої у державі, а до 2015 року - середньої у країнах\nЄвропейського Союзу;\nдо 2007 року - споживання продуктів харчування на душу\nнаселення на рівні наборів харчування відповідно до Закону України\n\"Про прожитковий мінімум\" ( 966-14 ), а до 2015 року - на рівні\nорієнтовного набору основної продовольчої сировини і харчових\nпродуктів в середньому на душу населення України;\nдо 2015 року - підвищення рівня доходів сільського населення\nта середньомісячної заробітної плати працівників сільського\nгосподарства до рівня не нижче середнього в інших галузях\nекономіки держави."
    },
    {
      "provision_ref": "art5",
      "section": "5",
      "title": "Стаття 5. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України протягом місяця з дня набрання\nчинності цим Законом:\nпідготувати та подати на розгляд Верховної Ради України\nпропозиції щодо приведення законів України у відповідність із цим\nЗаконом;\nпривести свої нормативно-правові акти у відповідність із цим\nЗаконом та забезпечити видання нормативно-правових актів, що\nвипливають з нього;\nзабезпечити приведення міністерствами та іншими центральними\nорганами виконавчої влади нормативно-правових актів у\nвідповідність із цим Законом."
    }
  ],
  "definitions": []
}