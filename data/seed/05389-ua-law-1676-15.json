{
  "id": "ua-law-1676-15",
  "type": "statute",
  "title": "Закон України (1676-15)",
  "title_en": "",
  "short_name": "1676-15",
  "status": "in_force",
  "issued_date": "2004-04-09",
  "url": "https://zakon.rada.gov.ua/laws/show/1676-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро Загальнодержавну комплексну програму\nрозвитку високих наукоємних технологій\n( Відомості Верховної Ради України (ВВР), 2004, N 32, ст.384 )\n\nВерховна Рада України п о с т а н о в л я є :\n1. Затвердити Загальнодержавну комплексну програму розвитку\nвисоких наукоємних технологій, що додається.\n2. Кабінету Міністрів України:\nзабезпечити прийняття нормативно-правових актів, необхідних\nдля реалізації положень цього Закону;\nу шестимісячний строк привести свої нормативно-правові акти у\nвідповідність із цим Законом.\n3. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 9 квітня 2004 року\nN 1676-IV\n\nЗатверджено\nЗаконом України\nвід 9 квітня 2004 року\nN 1676-IV\nЗАГАЛЬНОДЕРЖАВНА КОМПЛЕКСНА ПРОГРАМА\nРОЗВИТКУ ВИСОКИХ НАУКОЄМНИХ ТЕХНОЛОГІЙ\n\nРозділ I\nЗАГАЛЬНІ ПОЛОЖЕННЯ\nЗагальнодержавна комплексна програма розвитку високих\nнаукоємних технологій (далі - Програма) спрямована на\nзапровадження моделі сталого економічного зростання вітчизняних\nпідприємств шляхом удосконалення структури їх основного капіталу\nта інтенсивного інвестування високотехнологічного виробництва.\nРозділ II\nТЕРМІНИ ТА ЇХ ВИЗНАЧЕННЯ\nУ цій Програмі наведені нижче терміни вживаються в такому\nзначенні:\nвисокі наукоємні технології (далі - наукоємні технології) -\nтехнології, що створюються на підставі результатів наукових\nдосліджень та науково-технічних розробок, забезпечують\nвиготовлення високотехнологічної продукції, сприяють запровадженню\nвисокотехнологічного виробництва на підприємствах базових галузей\nпромисловості;\nвисокотехнологічна продукція - продукція, виготовлена\nвітчизняними підприємствами із застосуванням наукоємних\nтехнологій, конкурентоспроможна з кращими зразками аналогічної\nпродукції іноземного виробництва;\nвисокотехнологічне виробництво - виробництво, в якому\nзастосовуються наукоємні технології;\nпроекти з розроблення наукоємних технологій - проекти на\nвиконання наукових досліджень та/або науково-дослідних і\nдослідно-конструкторських робіт, спрямованих на створення нових\nнаукоємних технологій.\nРозділ III\nМЕТА ТА ОСНОВНІ ЗАВДАННЯ ПРОГРАМИ\nМетою Програми є забезпечення сприятливих умов для створення\nі розвитку наукоємних технологій і на цій основі широкомасштабна\nмодернізація національної економіки.\nОсновними завданнями Програми є реалізація проектів з\nрозроблення наукоємних технологій та впровадження таких технологій\nна підприємствах базових галузей промисловості за пріоритетними\nнапрямами інноваційної діяльності, визначеними Законом України\n\"Про пріоритетні напрями інноваційної діяльності в Україні\"\n( 433-15 ).\nОсновними засадами виконання визначених у Програмі завдань є:\nзбільшення асигнувань і концентрація фінансових, матеріальних\nта інтелектуальних ресурсів для проведення прикладних наукових\nдосліджень і здійснення науково-технічних розробок, спрямованих на\nстворення і розвиток високотехнологічних виробництв;\nстворення принципово нових видів продукції та технологій;\nстворення сприятливих умов для розроблення і впровадження\nнаукоємних технологій.\nРозділ IV\nОСНОВНІ ЕТАПИ ВИКОНАННЯ\nВиконання Програми передбачається забезпечити двома етапами:\nперший етап (2005-2008 роки) - реалізація проектів з\nрозроблення наукоємних технологій, які мають найбільший ступінь\nготовності до впровадження;\nдругий етап (2009-2013 роки) - впровадження на підприємствах\nнаукоємних технологій, розроблених за результатами виконання\nПрограми на першому етапі.\nРозділ V\nФІНАНСОВЕ ЗАБЕЗПЕЧЕННЯ\nФінансування Програми здійснюється за рахунок коштів\nдержавного бюджету, інших джерел фінансування, не заборонених\nзаконодавством.\nОрієнтовний обсяг фінансування Програми (наведено у додатку\nдо неї):\nобсяг фінансування першого етапу виконання Програми становить\n8755,6 млн. гривень, у тому числі виконання науково-дослідних та\nдослідно-конструкторських робіт - 2361,1 млн. гривень;\nобсяг фінансування другого етапу визначається за підсумками\nвиконання Програми на першому етапі.\nРозділ VI\nОРГАНІЗАЦІЯ І КОНТРОЛЬ ВИКОНАННЯ ПРОГРАМИ\nПрограма виконується шляхом реалізації проектів з розроблення\nнаукоємних технологій. Відбір проектів здійснюється на конкурсній\nоснові з дотриманням таких вимог:\nвідповідність завданням Програми;\nспрямованість на розроблення наукоємних технологій\n(високотехнологічної продукції);\nекономічна доцільність державної підтримки;\nефективність впровадження, окупність, комерційна\nпривабливість;\nцінність проекту з урахуванням попиту ринку в Україні та за\nїї межами;\nвідсутність дублювання проектів у цій та інших\nзагальнодержавних і національних програмах.\nВибір виконавців проектів, що фінансуються за рахунок коштів\nдержавного бюджету, здійснюється відповідно до законодавства.\nПорядок відбору проектів та контролю за їх реалізацією\n( 1679-2004-п ) встановлюється Кабінетом Міністрів України.\nРозділ VII\nОЧІКУВАНІ РЕЗУЛЬТАТИ\nВиконання Програми дасть можливість:\nрозвинути наукоємні технології;\nполіпшити технічні характеристики вітчизняної продукції,\nпідвищити її конкурентоспроможність;\nстворити ефективну систему фінансування науки, зокрема\nнауково-технічних проектів, успішна реалізація яких сприятиме\nактивізації інноваційної діяльності підприємств, що виробляють\nвисокотехнологічну продукцію;\nзмінити структуру промислового комплексу за технологічними\nукладами - збільшити у період до 2013 року обсяги виробництв\nV технологічного укладу з 5 до 12 відсотків, а виробництв\nVI технологічного укладу - з 1 до 3 відсотків;\nзбільшити до 2013 року частку високотехнологічної продукції в\nекспорті України до 20 відсотків;\nзнизити енергоємність валового внутрішнього продукту.\n\nДодаток\nдо Загальнодержавної комплексної\nпрограми розвитку високих\nнаукоємних технологій\nОРІЄНТОВНИЙ ОБСЯГ ФІНАНСУВАННЯ ПРОГРАМИ\n---------------------------------------------------------------------------\nНайменування | Орієнтовний обсяг фінансування\nзавдання | Програми на 2005-2008 роки, млн. гривень\n|-------------------------------------------------------\n| 2005 рік | 2006 рік | 2007 рік | 2008 рік\n|-------------+-------------+-------------+-------------\n|усього|у тому|усього|у тому|усього|у тому|усього|у тому\n| |числі | |числі | |числі | |числі\n| | на | | на | | на | | на\n| |НДДКР*| |НДДКР | |НДДКР | |НДДКР\n---------------------------------------------------------------------------\nМодернізація 615,5 95,2 681,1 104,7 921,4 142,1 1194,7 184,3\nелектростанцій;\nстворення об'єктів\nальтернативної\nенергетики,\nальтернативних\nвидів рідкого та\nгазового палива;\nвикористання\nвторинних\nенергетичних\nресурсів;\nрозроблення\nновітніх\nресурсозберігаючих\nтехнологій\n\nРозвиток 625 167,6 694,4 186,2 937,4 251,4 1215,2 325,8\nмашинобудування та\nприладобудування як\nоснови високо-\nтехнологічного\nоновлення всіх\nгалузей\nвиробництва;\nрозвиток\nвисокоякісної\nметалургії\n\nРозвиток 119,1 70,8 132,3 78,7 178,6 106,2 231,4 137,7\nнанотехнологій і\nмікроелектроніки,\nстворення і\nвпровадження\nінформаційних\nтехнологій та\nтелекомунікаційних\nсистем\n\nУдосконалення 125,6 47,3 139,6 52,6 188,5 71 244,4 92,1\nхімічних\nтехнологій,\nрозроблення та\nзастосування нових\nматеріалів,\nрозвиток\nбіотехнологій\n\nРозроблення 28,4 10,8 31,6 12,1 42,7 16,3 55,4 21,1\nнаукоємних\nтехнологій для\nрозвитку сільського\nгосподарства і\nпереробної\nпромисловості\n\nСтворення сучасних 5,7 5,6 6,4 6,3 8,6 8,5 11,2 11,1\nтранспортних\nсистем\n\nЗастосування 14,4 10,6 16 11,8 21,5 16 28 20,6\nнаукоємних\nтехнологій у сфері\nохорони\nнавколишнього\nприродного\nсередовища та\nоздоровлення людини\n\nРозвиток 42,2 16,9 49,8 19,9 65,2 26,1 84,3 33,7\nінноваційної\nкультури\nсуспільства\n\n___________________\nУСЬОГО 1575,9 424,8 1751,2 472,3 2363,9 637,6 3064,6 826,4\n\n______________\n* НДДКР - науково-дослідні і дослідно-конструкторські роботи.\n\nПро Загальнодержавну комплексну програму розвитку високих наукоємних технологій\nЗакон України; Програма від 09.04.2004 № 1676-IV\n\nПрийняття від 09.04.2004\nПостійна адреса:\nhttps://zakon.rada.gov.ua/go/1676-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}