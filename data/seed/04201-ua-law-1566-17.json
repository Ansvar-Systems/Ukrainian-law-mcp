{
  "id": "ua-law-1566-17",
  "type": "statute",
  "title": "Закон України (1566-17)",
  "title_en": "",
  "short_name": "1566-17",
  "status": "in_force",
  "issued_date": "2009-06-25",
  "url": "https://zakon.rada.gov.ua/laws/show/1566-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про порядок прийняття рішень про розміщення,\nпроектування, будівництво ядерних установок\nі об'єктів, призначених для поводження\nз радіоактивними відходами,\nякі мають загальнодержавне значення\"\nта інших законів України\nщодо удосконалення процедури прийняття рішень\n( Відомості Верховної Ради України (ВВР), 2009, N 51, ст.759 )\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про порядок прийняття рішень про\nрозміщення, проектування, будівництво ядерних установок і\nоб'єктів, призначених для поводження з радіоактивними відходами,\nякі мають загальнодержавне значення\" ( 2861-15 ) (Відомості\nВерховної Ради України, 2005 р., N 51, ст. 555):\n1) статтю 3 викласти в такій редакції:\n\" Стаття 3. Компетенція місцевих органів виконавчої влади і\nорганів місцевого самоврядування\nРішення про погодження розміщення на територіях\nадміністративно-територіальних одиниць ядерних установок і\nоб'єктів, призначених для поводження з радіоактивними відходами,\nякі мають загальнодержавне значення, приймають місцеві органи\nвиконавчої влади і органи місцевого самоврядування з урахуванням\nдумки відповідної територіальної громади (відповідних\nтериторіальних громад), висловленої під час проведення громадських\nслухань.\nРегіоном, де розглядається можливість розміщення ядерних\nустановок і об'єктів, призначених для поводження з радіоактивними\nвідходами, які мають загальнодержавне значення, вважається\nтериторія адміністративно-територіальних одиниць (районів, міст,\nселищ, сіл), на якій можливе встановлення особливого режиму\nтериторії у місцях розташування ядерних установок та об'єктів,\nпризначених для поводження з радіоактивними відходами. Розміри\nданого регіону визначаються у затвердженому Кабінетом Міністрів\nУкраїни техніко-економічному обґрунтуванні створення ядерної\nустановки або об'єкта, призначеного для поводження з\nрадіоактивними відходами, які мають загальнодержавне значення, та\nвибору майданчика для їх розміщення\";\n2) доповнити статтею 3-1 такого змісту:\n\" Стаття 3-1. Розміщення в зоні відчуження та безумовного\n(обов'язкового) відселення ядерних установок і\nоб'єктів, призначених для поводження з\nрадіоактивними відходами, які мають\nзагальнодержавне значення\nРішення про погодження розміщення в зоні відчуження та\nбезумовного (обов'язкового) відселення ядерних установок і\nоб'єктів, призначених для поводження з радіоактивними відходами,\nякі мають загальнодержавне значення, приймається центральним\nорганом виконавчої влади, до компетенції якого належить питання\nправового режиму території, що зазнала радіоактивного забруднення\nвнаслідок Чорнобильської катастрофи\";\n3) абзац четвертий частини першої статті 5 викласти в такій\nредакції:\n\"результати консультативного референдуму стосовно розміщення\nядерної установки або об'єкта, призначеного для поводження з\nрадіоактивними відходами, якщо він проводився в\nадміністративно-територіальних одиницях, або рішення центрального\nоргану виконавчої влади, до компетенції якого належить питання\nправового режиму території, що зазнала радіоактивного забруднення\nвнаслідок Чорнобильської катастрофи, в разі їх розміщення у зоні\nвідчуження та безумовного (обов'язкового) відселення\";\n4) статтю 6 викласти в такій редакції:\n\" Стаття 6. Прийняття рішень щодо продовження терміну\nексплуатації існуючих ядерних установок і\nоб'єктів, призначених для поводження з\nрадіоактивними відходами, які мають\nзагальнодержавне значення\nРішення щодо продовження терміну експлуатації існуючих\nядерних установок і об'єктів, призначених для поводження з\nрадіоактивними відходами, які мають загальнодержавне значення,\nприймається органом державного регулювання ядерної та радіаційної\nбезпеки на підставі висновку державної експертизи з ядерної та\nрадіаційної безпеки шляхом внесення змін до ліцензії на\nексплуатацію ядерної установки або об'єкта, призначеного для\nповодження з радіоактивними відходами\".\n2. Абзац сьомий частини другої статті 12 Закону України \"Про\nправовий режим території, що зазнала радіоактивного забруднення\nвнаслідок Чорнобильської катастрофи\" ( 791а-12 ) (Відомості\nВерховної Ради УРСР, 1991 р., N 16, ст. 198; Відомості Верховної\nРади України, 1992 р., N 13, ст. 177, N 37, ст. 541; 1995 р.,\nN 19, ст. 136; 1997 р., N 20, ст. 145) доповнити словами \"(у тому\nчислі будівництво ядерних установок і об'єктів, призначених для\nповодження з радіоактивними відходами, які мають загальнодержавне\nзначення)\".\n3. Статтю 1 Закону України \"Про використання ядерної енергії\nта радіаційну безпеку\" ( 39/95-ВР ) (Відомості Верховної Ради\nУкраїни, 1995 р., N 12, ст. 81; 1998 р., N 11-12, ст. 50; 2000 р.,\nN 30, ст. 236; 2003 р., N 37, ст. 307; 2004 р., N 19, ст. 257;\n2006 р., N 49, ст. 486) доповнити частиною третьою такого змісту:\n\"Ядерні установки і об'єкти, призначені для поводження з\nрадіоактивними відходами, які мають загальнодержавне значення:\nатомні електричні станції;\nатомні станції теплопостачання;\nдослідницькі ядерні реактори;\nоб'єкти з переробки радіоактивних відходів (крім установок,\nвключених до технологічного циклу ядерної установки, або сховища\nдля захоронення радіоактивних відходів);\nсховища, призначені для зберігання відпрацьованого ядерного\nпалива або високоактивних радіоактивних відходів з проектним\nтерміном зберігання понад 30 років (крім установок, включених до\nтехнологічного циклу ядерної установки);\nсховища, призначені для захоронення відпрацьованого ядерного\nпалива або радіоактивних відходів\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України:\nпривести свої нормативно-правові акти у відповідність із цим\nЗаконом;\nзабезпечити прийняття міністерствами та іншими центральними\nорганами виконавчої влади відповідно до їх компетенції\nнормативно-правових актів, що випливають із цього Закону.\n\nПрезидент України В.ЮЩЕНКО\n\nм. Київ, 25 червня 2009 року\nN 1566-VI\n\nПро внесення змін до Закону України \"Про порядок прийняття рішень про розміщення, проектування, будівництво ядерних установок і об'єктів, призначених для поводження з радіоактивними відходами, які мають загальнодержавне значення\" та інших законів України щодо удосконалення процедури прийняття рішень\nЗакон України від 25.06.2009 № 1566-VI\n\nПрийняття від 25.06.2009\nПостійна адреса:\nhttps://zakon.rada.gov.ua/go/1566-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}