{
  "id": "ua-law-372-97",
  "type": "statute",
  "title": "Закон України (372/97-ВР)",
  "title_en": "",
  "short_name": "372/97-ВР",
  "status": "in_force",
  "issued_date": "1997-06-19",
  "url": "https://zakon.rada.gov.ua/laws/show/372/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро деякі питання підготовки до проведення в місті Києві\nщорічних зборів Європейського банку реконструкції\nта розвитку\n( Відомості Верховної Ради України (ВВР), 1997, N 35, ст.222 )\n( Із змінами, внесеними згідно із Законом\nN 626/97-ВР від 06.11.97, ВВР, 1998, N 9, ст.33 )\n\nЦей Закон регулює деякі питання фінансування заходів,\nпов'язаних з підготовкою і проведенням у травні 1998 року в місті\nКиєві щорічних зборів Європейського банку реконструкції та\nрозвитку (далі - ЄБРР), як виняток із загальних положень,\nвстановлених частиною третьою статті 1 Закону України \"Про систему\nоподаткування\" ( 1251-12 ).\nР о з д і л I\n\nЗАГАЛЬНІ ПОЛОЖЕННЯ\nСтаття 1. Прибуток платника податку, що підлягає\nоподаткуванню, зменшується на суму коштів та вартості матеріальних\nактивів, що добровільно перераховуються (передаються)\nОрганізаційному комітету Міжвідомчої ради координації діяльності з\nпідготовки та проведення щорічних зборів Європейського банку\nреконструкції та розвитку (далі - Організаційний комітет) для\nпідготовки і проведення в місті Києві у травні 1998 року щорічних\nзборів ЄБРР.\nСтаття 2. Звільняються від сплати ввізного мита товари, що\nввозяться (пересилаються) на митну територію України на виконання\nукладених договорів (контрактів) з юридичними особами -\nзабудовниками (замовниками) для будівництва, реконструкції,\nремонту та облаштування об'єктів для приймання, розміщення\nучасників щорічних зборів ЄБРР (додаток N 1), а також необхідне\nобладнання, транспортні засоби для забезпечення та проведення\nщорічних зборів ЄБРР (додаток N 2). Юридична особа, що здійснює операції із ввезення\n(пересилання) на митну територію України товарів для цільового\nвикористання на будівництво об'єктів (згідно з додатком N 1), а\nтакож необхідного обладнання та транспортних засобів (згідно з\nдодатком N 2) для забезпечення і проведення щорічних зборів ЄБРР,\nсплачує податок на додану вартість із застосуванням податкового\nвекселя, оформленого у порядку, передбаченому Законом України \"Про\nподаток на додану вартість\" ( 168/97-ВР ) із строком погашення\nтакого векселя до 1 липня 1998 року, а в разі реконструкції,\nремонту та облаштування об'єктів (згідно з додатком N 1) - до 1\nтравня 1998 року. Зазначений вексель не потребує підтвердження\nкомерційним банком. Зазначений механізм застосування векселів поширюється також і\nна операції із ввезення (пересилання) на митну територію України\nпідакцизних товарів, які використовуються на будівництво,\nреконструкцію, ремонт та облаштування об'єктів (згідно з додатком\nN 1) та на забезпечення і проведення щорічних зборів ЄБРР (згідно\nз додатком N 2). Звільняються від оподаткування податком на додану вартість\nоперації з реалізації робіт (послуг), що імпортовані юридичними\nособами на будівництво, реконструкцію, ремонт та облаштування\nоб'єктів для приймання, розміщення учасників щорічних зборів ЄБРР\n(згідно з додатком N 1) на виконання укладених договорів\n(контрактів), а також, що здійснюються юридичними особами для\nзабезпечення та проведення щорічних зборів ЄБРР (згідно з\nдодатком N 2). Звільняються від оподаткування податком на додану вартість\nоперації з реалізації робіт (послуг), що імпортовані\nОрганізаційним комітетом і Європейським банком реконструкції та\nрозвитку для потреб проведення щорічних зборів ЄБРР.\nСтаття 3. У разі невиконання юридичною особою зобов'язань,\nпов'язаних з підготовкою і проведенням у місті Києві в травні 1998\nроку щорічних зборів ЄБРР, у тому числі з будівництвом,\nреконструкцією та ремонтом об'єктів для приймання, розміщення\nучасників зборів, з такої юридичної особи стягуються суми\nподатків, зборів, не внесені у зв'язку з наданням пільг відповідно\nдо статті 2 цього Закону, якщо таке невиконання зобов'язань\nюридичної особи сталося з її вини.\nСтаття 4. Від оподаткування звільняються доходи\nОрганізаційного комітету, одержані у вигляді коштів або\nматеріальних активів, що надходять безоплатно або у вигляді\nбезповоротної фінансової допомоги чи добровільних пожертвувань від\nюридичних і фізичних осіб, у тому числі нерезидентів, для\nпідготовки і проведення в місті Києві у травні 1998 року щорічних\nзборів ЄБРР. У разі використання зазначених коштів, матеріальних\nактивів на інші цілі вони включаються до складу об'єкта\nоподаткування.\nСтаття 5. Спрямовувати до 1 липня 1998 року 50 відсотків\nкоштів, отримуваних Київським обласним управлінням по будівництву,\nремонту та експлуатації автомобільних доріг згідно з статтею 4\nЗакону України \"Про джерела фінансування дорожнього господарства\nУкраїни\" ( 1562-12 ) від підприємств і господарських організацій\nміста Києва, на реконструкцію, капітальний ремонт та утримання\nшляхів у місті Києві, пов'язаних з підготовкою до проведення\nщорічних зборів ЄБРР. ( Розділ I доповнено статтею 5 згідно із Законом N 626/97-ВР від\n06.11.97 )\n\nР о з д і л II\n\nПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування.\n2. Режим оподаткування, встановлений цим Законом, діє до 1\nтравня 1998 року, а в разі будівництва об'єктів для приймання і\nрозміщення учасників зборів - до 1 липня 1998 року.\n3. Кабінет Міністрів України може виступати гарантом від\nімені держави за позиками, які надаються до 1 червня 1998 року\nіноземними державами, банками, іншими міжнародними фінансовими\nорганізаціями на будівництво, реконструкцію, ремонт та\nоблаштування об'єктів для проведення щорічних зборів ЄБРР:\n\"Апартамент-отель\" - 30 млн. доларів США, готель \"Київ\" - 27 млн.\nдоларів США, готельний комплекс \"Московський\" - 49 млн. доларів\nСША, Державний міжнародний аеропорт Бориспіль -195 млн. марок ФРН\nта інших об'єктів, пов'язаних з проведенням цих зборів. ( Розділ\nII доповнено пунктом 3 згідно із Законом N 626/97-ВР від\n06.11.97 )\n4. Обслуговування кредитів, що залучаються під гарантію\nКабінету Міністрів України, здійснюється уповноваженими банками\nУкраїни. Уповноваженими банками можуть бути комерційні банки\nУкраїни, ліквідність яких підтверджена Національним банком України\nта аудиторським висновком аудитора іноземної держави відповідно до\nзакону. Перелік уповноважених банків затверджується спільним\nрішенням Кабінету Міністрів України та Національного банку\nУкраїни. ( Розділ II доповнено пунктом 4 згідно із Законом\nN 626/97-ВР від 06.11.97 )\n5. Право обслуговувати кредити за цим Законом надається\nуповноваженим банкам України за умови надання цими банками\nМіністерству фінансів України гарантії щодо повернення наданих\nними кредитів. ( Розділ II доповнено пунктом 5 згідно із Законом\nN 626/97-ВР від 06.11.97 )\n6. У разі вступу в силу гарантії Кабінету Міністрів України\nМіністерство фінансів України стягує у безакцептному порядку кошти\nз рахунку уповноваженого банку. Стягнення коштів у безакцептному\nпорядку проводиться на десятий день після прийняття відповідного\nрішення. В цей же термін уповноважений банк має право оскаржити\nрішення Міністерства фінансів України в судовому порядку.\nОскарження у судовому порядку рішення Міністерства фінансів\nУкраїни зупиняє стягнення коштів до вирішення справи арбітражним\nсудом. Судові витрати відшкодовуються за рахунок сторони, проти\nякої постановлено судове рішення. ( Розділ II доповнено пунктом 6\nзгідно із Законом N 626/97-ВР від 06.11.97 )\n7. Надати право Організаційному комітету провести тендер за\nучастю юридичних осіб - резидентів та нерезидентів з метою\nзабезпечення проведення щорічних зборів ЄБРР необхідним\nобладнанням та транспортними засобами (згідно з додатком N 2).\n8. Платники податку мають право відмовитись від наданих цим\nЗаконом пільг у частині звільнення від оподаткування податком на\nдодану вартість.\n9. Залишки коштів на рахунках Організаційного комітету\nпідлягають перерахуванню не пізніше 1 липня 1998 року до\nДержавного бюджету України, а матеріальні активи, які відображені\nна балансі Організаційного комітету, передаються Кабінету\nМіністрів України не пізніше 1 червня 1998 року.\n10. Комітетам Верховної Ради України з питань фінансів і\nбанківської діяльності та з питань базових галузей і\nсоціально-економічного розвитку регіонів разом з Кабінетом\nМіністрів України забезпечити контроль за цільовим використанням\nкоштів на рахунках Організаційного комітету та одержаних\nматеріальних активів, у тому числі для будівництва, реконструкції,\nремонту і облаштування об'єктів для приймання та розміщення\nучасників щорічних зборів Європейського банку реконструкції та\nрозвитку.\n11. Організаційному комітету до 15 липня 1998 року подати в\nпорядку, визначеному Кабінетом Міністрів України, звіт про\nвикористання коштів та матеріальних активів.\n\nПрезидент України Л.КУЧМА\n\nм. Київ, 19 червня 1997 року\nN 372/97-ВР\nД О Д А Т О К N 1\nдо Закону України \"Про деякі\nпитання підготовки до проведення в\nмісті Києві щорічних зборів\nЄвропейського банку реконструкції\nта розвитку\"\nП Е Р Е Л І К\nоб'єктів, що будуються, реконструюються, ремонтуються\nта облаштовуються в місті Києві для приймання, розміщення\nучасників щорічних зборів Європейського банку реконструкції\nта розвитку в травні 1998 року\nОб'єкти, що будуються:\n1. Готельний комплекс \"Інтер-Континенталь-Київ\", вул. А. Тарасової, 5. ( Пункт 2 виключено на підставі Закону N 626/97-ВР від\n06.11.97 ) 2. Прес-центр, вул. Предславинська, 30-б. 3. \"Апартамент-готель\". 4. Готельно-офісний комплекс \"Ділові ворота Києва\", вул. Ярославів Вал, 22-24. 5. Готельно-офісний комплекс \"Театральний\", вул. Б. Хмельницького, 17/52. 6. Готельний комплекс \"Контрактовий\", вул. Спаська, 6-б. 7. Готельний комплекс Конча-Заспа. 8. Офісний центр, вул. Горького, 127. 9. Готельно-офісний комплекс, вул. Кустанайська, 13. 10. Готель \"Лагонда\", Музейний провулок, 2.\n\nОб'єкти, що реконструюються, ремонтуються та облаштовуються:\n1. Готельний комплекс \"Братислава - Десна\", вул. А. Малишка, 1. 2. Готель \"Дніпро\", вул. Хрещатик, 1/2. 3. Готельний комплекс \"Київська Русь\", вул. Госпітальна, 12. 4. Готель \"Либідь\", просп. Перемоги, 1. 5. Готель \"Україна\", бульв. Т. Шевченка, 5. 6. Готельний комплекс \"Московський\", вул. Інститутська, 4. 7. Готель \"Славутич\", вул. Ентузіастів, 1. 8. Готель \"Хрещатик\", вул. Хрещатик, 14. 9. Готель \"Національний\", вул. Липська, 5. 10. Готель \"Київ\", вул. М. Грушевського, 26/1. 11. Готель \"Експрес\", бульв. Т. Шевченка, 38/40. 12. Готель \"Козацький\", вул. Михайлівська, 1/3. 13. Готель \"Спорт\", вул. Червоноармійська, 55. 14. Готельний комплекс \"Турист\", вул. Р. Окіпної, 2. 15. Готель \"Салют\", вул. Січневого повстання, 11-а. 16. Готель \"Мир\", просп. 40-річчя Жовтня, 70. 17. Державний міжнародний аеропорт Бориспіль, Бориспіль-7,\nаеропорт. 18. Центр \"Український дім\" при Кабінеті Міністрів України,\nвул. Хрещатик, 2. 19. Палац культури \"Україна\", вул. Червоноармійська, 103. 20. Національна філармонія України, Володимирський узвіз, 2. 21. Орендне підприємство \"Київський палац спорту\", Спортивна\nплоща, 1. 22. Туристично-готельний комплекс \"Пролісок\", просп.\nПеремоги, 139. 23. Державне комунальне підприємство \"Міжнародний аеропорт\nКиїв (Жуляни), Київ-36.\n( Додаток N 1 із змінами, внесеними згідно із Законом N 626/97-ВР\nвід 06.11.97 )\nД О Д А Т О К N 2\nдо Закону України \"Про деякі\nпитання підготовки до проведення в місті\nКиєві щорічних зборів Європейського банку\nреконструкції та розвитку\"\nНеобхідне обладнання, транспортні засоби та роботи (послуги)\nдля забезпечення та проведення щорічних зборів ЄБРР\n\n——————————————————————————————————————————————————————————————————\n| Обладнання | Кількість одиниць|\n——————————————————————————————————————————————————————————————————\nТелекомунікації\n\nАТС відомча, цифрова 2\nКомунікаційне обладнання\nСистемний телефонний термінал картковий 150\n(для преси)\nСистемний телефонний термінал 550\nФакси 50\nВстановлення мережі\nОбладнання для забезпечення радіозв'язку\nВстановлення мережі радіозв'язку\n\nІнформаційні мережі\n\nПерсональні комп'ютери 250\nПринтери 50\nСервер RISC (HP UX) 2\nСервери допоміжні 4\nВідеокамери цифрові 10\nОбладнання для мережі\nВстановлення мережі\nСервери WEB 1\nЛамінатори 42\nВідеокамери для реєстрації 32\n\nВнутрішнє телебачення\n\nТВ-монітори 80\nВідеокамери 7\nВідеопроектори 5\nОбладнання для мережі\nВстановлення мережі\nДопоміжне устаткування забезпечення\nсистеми внутрішнього телебачення\n\nКопіювальне обладнання\n\nМіні-друкарня 1\nКопіювальні апарати 50 коп./хв. 5\nКопіювальні апарати 20 коп./хв. 20\nКопіювальні апарати 100 коп./хв. 2\nДрукарські машинки 10\n\nОбладнання для охорони\n\nЕлектронні арки 12\nРентген-машини 10\nРучний металодетектор 17\nДопоміжне устаткування, необхідне для\nзабезпечення безпеки в місцях проведення\nзборів учасників та гостей\n\nОбладнання для синхронного перекладу\n\nЗвукові колонки 12\nПідсилювач 5\nМікрофон 150\nКабель об'єднуючий\nПередавач 6\nВипромінювач 20\nПриймач 1600\nКабіни синхронного перекладу 11\nКомунікаційне обладнання для забезпечення\nсинхронного перекладу\n\nТранспорт\n\nЛегкові автомобілі (3200 куб. см) 80\nМікроавтобуси (понад 10 місць) 55\nВеликі автобуси з м'якими кріслами 60\n(понад 40 місць)\nСпеціальні транспортні засоби для 10\nобслуговування аеропорту Бориспіль\nШляхова прибирально-санітарна техніка та\nобладнання:\nпідмітально-прибиральні машини 26\nсміттєвози ємкістю 38 куб. м 20\nзворотньо-осмотична система для очистки 1\nстічних вод звалища\n\nМеблі\n\nМеблі оргпризначення 8492\nМеблі спецпризначення 1048\nСпецінвентар 1831\n\nАвіаційне обладнання\n\nОбладнання, матеріали, роботи та послуги, які\nпостачаються у межах контракту за\nN 2.6.41 - 22(2) від 30 квітня 1996 року, з\nдоповненнями по реалізації проекту\nреконструкції льотної зони N 1 Державного\nміжнародного аеропорту Бориспіль\n\nСпецифіка та реальна вартість необхідного обладнання,\nтранспортних засобів та робіт (послуг) для забезпечення і\nпроведення щорічних зборів ЄБРР визначатимуться у договорах\n(контрактах) з переможцями тендеру.\n( Додаток N 2 в редакції Закону N 626/97-ВР від 06.11.97 )\n\nПро деякі питання підготовки до проведення в місті Києві щорічних зборів Європейського банку реконструкції та розвитку\nЗакон України від 19.06.1997 № 372/97-ВР\n\nРедакція від 04.12.1997 , підстава — 626/97-ВР\nПостійна адреса:\nhttps://zakon.rada.gov.ua/go/372/97-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}