{
  "id": "ua-law-725-20",
  "type": "statute",
  "title": "Закон України (725-20)",
  "title_en": "",
  "short_name": "725-20",
  "status": "in_force",
  "issued_date": "2020-06-18",
  "url": "https://zakon.rada.gov.ua/laws/show/725-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо окремих питань завершення 2019/2020 навчального року\n\n(Відомості Верховної Ради (ВВР), 2020, № 46, ст.395)\n\nВерховна Рада України постановляє :\n\nI. Внести зміни до таких законів України:\n\n1. Пункт 1 -1 розділу XII \"Прикінцеві та перехідні положення\" Закону України \"Про освіту\" (Відомості Верховної Ради України, 2017 р., № 38-39, ст. 380; 2020 р., № 18, ст. 123) викласти в такій редакції:\n\n\"1 -1 . Тривалість навчального року у закладах освіти встановлюється спеціальними законами. У разі встановлення заборони учасникам освітнього процесу відвідувати заклади освіти, тимчасово, на період здійснення заходів щодо запобігання виникненню та поширенню коронавірусної хвороби (COVID-19), передбачених карантином, встановленим Кабінетом Міністрів України, дата початку та/або закінчення відповідного навчального року (років) може визначатися Кабінетом Міністрів України\".\n\n2. Розділ II \"Прикінцеві та перехідні положення\" Закону України \"Про внесення змін до деяких законодавчих актів України, спрямованих на забезпечення додаткових соціальних та економічних гарантій у зв’язку з поширенням коронавірусної хвороби (COVID-19)\" (Відомості Верховної Ради України, 2020 р., № 18, ст. 123) доповнити пунктом 4 -1 такого змісту:\n\n\"4 -1 . Установити, що у зв’язку із здійсненням заходів, спрямованих на запобігання виникненню та поширенню коронавірусної хвороби (COVID-19), здобувачі освіти, які завершують здобуття повної загальної середньої освіти у 2019/2020 навчальному році, звільняються від проходження державної підсумкової атестації.\n\nЗдобувачі освіти, які завершують здобуття повної загальної середньої освіти у 2019/2020 навчальному році, мають право пройти державну підсумкову атестацію, у тому числі у формі зовнішнього незалежного оцінювання, за власним бажанням\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у двотижневий строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n18 червня 2020 року\n\n№ 725-IX\n\nПро внесення змін до деяких законів України щодо окремих питань завершення 2019/2020 навчального року\nЗакон України від 18.06.2020 № 725-IX\n\nПрийняття від 18.06.2020\nПостійна адреса:\nhttps://zakon.rada.gov.ua/go/725-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}