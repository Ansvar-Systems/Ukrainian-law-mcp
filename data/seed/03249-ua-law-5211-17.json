{
  "id": "ua-law-5211-17",
  "type": "statute",
  "title": "Закон України (5211-17)",
  "title_en": "",
  "short_name": "5211-17",
  "status": "in_force",
  "issued_date": "2012-09-06",
  "url": "https://zakon.rada.gov.ua/laws/show/5211-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до розділу XX \"Перехідні положення\" Податкового кодексу України щодо особливостей оподаткування суб’єктів господарювання, які реалізують інвестиційні проекти у пріоритетних галузях економіки\n\n(Відомості Верховної Ради (ВВР), 2013, № 33, ст.438)\n\n{Із змінами, внесеними згідно із Законом\n\n№ 5503-VI від 20.11.2012 , ВВР, 2014, № 8, ст.89}\n\nВерховна Рада України постановляє:\n\nI. Внести до розділу XX \"Перехідні положення\" Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Пункт 6 підрозділу 1 виключити.\n\n2. У підрозділі 3:\n\n1) назву доповнити словами \"та суб’єктами господарювання, які реалізують інвестиційні проекти, схвалені відповідно до Закону України \"Про стимулювання інвестиційної діяльності у пріоритетних галузях економіки з метою створення нових робочих місць\";\n\n2) пункт 1 доповнити абзацом другим такого змісту:\n\n\"Суб’єкти господарювання, які реалізують інвестиційні проекти у пріоритетних галузях економіки, схвалені відповідно до Закону України \"Про стимулювання інвестиційної діяльності у пріоритетних галузях економіки з метою створення нових робочих місць\" , тимчасово, з 1 січня 2013 року до 31 грудня 2022 року включно, при ввезенні у митному режимі імпорту на митну територію України устаткування (обладнання) та комплектуючих виробів до нього, що звільняються від оподаткування ввізним митом у порядку, визначеному підпунктом 10 пункту 4 розділу ХХI \"Прикінцеві та перехідні положення\" Митного кодексу України, за умови оформлення митної декларації, можуть за власним бажанням видавати митному органу (а митний орган зобов'язаний прийняти) податковий вексель на суму податкового зобов'язання з податку на додану вартість, визначену в такій митній декларації\";\n\n3) у пункті 5:\n\nв абзаці першому слово \"векселя\" замінити словами \"податкового векселя для підприємств суднобудівної промисловості\";\n\nпісля абзацу першого доповнити новим абзацом такого змісту:\n\n\"Строк погашення податкового векселя для суб’єктів господарювання, які реалізують інвестиційні проекти у пріоритетних галузях економіки, схвалені відповідно до Закону України \"Про стимулювання інвестиційної діяльності у пріоритетних галузях економіки з метою створення нових робочих місць\" , настає на 60-й календарний день з дня його видачі митному органу\".\n\nУ зв’язку з цим абзаци другий - четвертий вважати відповідно абзацами третім - п’ятим;\n\n4) в абзаці першому пункту 6 слова \"устаткування, обладнання та комплектуючих, що не виробляються в Україні\" замінити словом \"товарів\".\n\n3. У підрозділі 4:\n\n1) пункт 10 доповнити абзацами такого змісту:\n\n\"Прибуток, отриманий від реалізації інвестиційних проектів суб’єктами господарювання, які реалізують інвестиційні проекти у пріоритетних галузях економіки, схвалені відповідно до Закону України \"Про стимулювання інвестиційної діяльності у пріоритетних галузях економіки з метою створення нових робочих місць\" , оподатковується за ставкою:\n\nз 1 січня 2013 року по 31 грудня 2017 року включно - 0 відсотків;\n\nз 1 січня 2018 року по 31 грудня 2022 року включно - 8 відсотків;\n\nз 1 січня 2023 року - 16 відсотків\";\n\n2) доповнити пунктом 29 такого змісту:\n\n{Абзац перший підпункту 2 пункту 3 розділу I із змінами, внесеними згідно із Законом № 5503-VI від 20.11.2012 }\n\n\"29. Суб’єкти господарювання під час реалізації інвестиційних проектів у пріоритетних галузях економіки, схвалених відповідно до Закону України \"Про стимулювання інвестиційної діяльності у пріоритетних галузях економіки з метою створення нових робочих місць\" , тимчасово, з 1 січня 2013 року до 31 грудня 2022 року включно, податок на прибуток підприємств обчислюють з урахуванням таких особливостей:\n\n{Абзац другий підпункту 2 пункту 3 розділу I із змінами, внесеними згідно із Законом № 5503-VI від 20.11.2012 }\n\n1) під час нарахування амортизації основних засобів, що використовуються в період реалізації інвестиційного проекту та входять до груп 2 (капітальні витрати на поліпшення земель, не пов’язані з будівництвом) і 3 (будівлі), може бути застосовано метод прискореного зменшення залишкової вартості, визначений розділом III цього Кодексу;\n\n2) сума податкових пільг з податку на прибуток підприємств, наданих суб’єкту господарювання відповідно до цього підрозділу під час реалізації інвестиційних проектів у пріоритетних галузях економіки, не може перевищувати обсяг інвестицій, фактично здійснених таким суб’єктом господарювання.\n\nПри досягненні таким суб’єктом господарювання суми податкових пільг з податку на прибуток у розмірі, що дорівнює сумі фактично здійснених інвестицій, прибуток, отриманий у звітних періодах, наступних за звітним періодом, в якому було досягнуто такого розміру податкових пільг, оподатковується на загальних підставах без застосування особливостей, передбачених цим підрозділом.\n\nСуб’єкт господарювання подає разом з податковою декларацією з податку на прибуток інформацію в довільній формі про розмір податкових пільг, отриманих у звітних періодах відповідно до цього підрозділу;\n\n3) ведуть окремий податковий облік доходів та витрат, пов’язаних з отриманням прибутку від реалізації інвестиційних проектів у пріоритетних галузях економіки, що звільняються від оподаткування за загальними правилами у порядку, визначеному пунктом 152.11 статті 152 цього Кодексу;\n\n4) якщо протягом двох років з дня схвалення інвестиційного проекту або у наступні роки не досягнуто критеріїв, установлених Законом України \"Про стимулювання інвестиційної діяльності у пріоритетних галузях економіки з метою створення нових робочих місць\" , або в разі відмови суб’єкта господарювання від реалізації інвестиційного проекту суб’єкт господарювання втрачає право на застосування правил оподаткування з урахуванням особливостей, передбачених цим пунктом, та зобов’язаний сплатити податок на прибуток на загальних підставах за весь період реалізації інвестиційного проекту;\n\n5) суми коштів, не сплачені до бюджету в результаті наданих пільг з податку на прибуток, використовуються платником податку на цілі та в порядку, передбачені пунктом 21 підрозділу 4 цього Кодексу;\n\n6) порядок контролю за дотриманням норм цього пункту встановлюється Кабінетом Міністрів України\".\n\nII. Цей Закон набирає чинності з 1 січня 2013 року.\n\nПрезидент України\n\nВ.ЯНУКОВИЧ\n\nм. Київ\n\n6 вересня 2012 року\n\n№ 5211-VI\n\nПро внесення змін до розділу XX \"Перехідні положення\" Податкового кодексу України щодо особливостей оподаткування суб'єктів господарювання, які реалізують інвестиційні проекти у пріоритетних галузях економіки\nЗакон України від 06.09.2012 № 5211-VI\n\nРедакція від 01.01.2013 , підстава — 5503-VI\nПостійна адреса:\nhttps://zakon.rada.gov.ua/go/5211-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}