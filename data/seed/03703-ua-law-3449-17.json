{
  "id": "ua-law-3449-17",
  "type": "statute",
  "title": "Закон України (3449-17)",
  "title_en": "",
  "short_name": "3449-17",
  "status": "in_force",
  "issued_date": "2011-06-01",
  "url": "https://zakon.rada.gov.ua/laws/show/3449-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро ратифікацію Другого додаткового протоколу\nдо Європейської конвенції про взаємну допомогу\nу кримінальних справах\n( Відомості Верховної Ради України (ВВР), 2011, N 50, ст.545 )\n\nВерховна Рада України п о с т а н о в л я є :\nРатифікувати Другий додатковий протокол до Європейської\nконвенції про взаємну допомогу у кримінальних справах ( 994_518 )\n(додається), підписаний від імені України 8 листопада 2001 року у\nм. Страсбурзі і який набирає чинності в перший день місяця, що\nнастає після закінчення тримісячного періоду від дати здачі\nУкраїною на зберігання її ратифікаційної грамоти, з такими заявами\nта застереженнями:\n1) до статті 3:\nорганами, на які покладаються повноваження згідно з пунктом 2\nстатті 11 Конвенції ( 995_036 ) у редакції статті 3 Другого\nдодаткового протоколу ( 994_518 ), є Міністерство юстиції України\n(у справах на стадії судового слідства) і Генеральна прокуратура\nУкраїни (у справах на стадії досудового слідства);\n2) до статті 4:\nу випадках, визначених пунктами 1, 2 та 5 статті 15 Конвенції\n( 995_036 ) у редакції статті 4 Другого додаткового протоколу\n( 994_518 ), якщо не використовуються безпосередні канали зв'язку,\nпрохання у справах на стадії судового слідства надсилаються\nМіністерству юстиції України, а прохання на стадії досудового\nслідства - Генеральній прокуратурі України.\nБезпосереднє надіслання прохань про надання взаємної правової\nдопомоги згідно з пунктами 1, 3 (крім прохань адміністративних\nорганів) та 5 статті 15 Конвенції ( 995_036 ) у редакції статті 4\nДругого додаткового протоколу ( 994_518 ) здійснюється через\nголовні управління юстиції (у справах на стадії судового слідства)\nта через прокуратури обласного рівня (у справах на стадії\nдосудового слідства).\nКомпетентними органами для безпосереднього отримання прохань\nна підставі пункту 6 статті 15 Конвенції ( 995_036 ) у редакції\nстатті 4 Другого додаткового протоколу ( 994_518 ) в Україні є\nсуди, які постановили вироки у конкретній справі.\nВідповідно до підпункту \"d\" пункту 8 статті 15 Конвенції\n( 995_036 ) у редакції статті 4 Другого додаткового протоколу\n( 994_518 ) Україна залишає за собою право виконувати прохання\nадміністративних органів Сторін, згадані у пункті 3 статті 1 та\nпункті 3 статті 15 Конвенції у редакції цього Протоколу\n( 994_518 ), коли вони направлені до Генеральної прокуратури\nУкраїни.\nВідповідно до пункту 9 статті 15 Конвенції ( 995_036 ) у\nредакції статті 4 Другого додаткового протоколу ( 994_518 )\nУкраїна погоджується приймати та виконувати прохання, одержані за\nдопомогою електронних або інших засобів зв'язку, за умови, що\nзапитуюча Сторона гарантує невідкладне надання письмового\nоригіналу цього прохання. Матеріали, отримані внаслідок виконання\nтакого прохання, надаватимуться запитуючій Стороні лише після\nнадходження оригіналу прохання;\n3) до статті 6:\nдля цілей статті 24 Конвенції ( 995_036 ) у редакції статті 6\nДругого додаткового протоколу ( 994_518 ) \"судовими органами\"\nУкраїна вважає суди загальної юрисдикції, прокурорів усіх рівнів\nта органи досудового слідства;\n4) до пункту 4 статті 11:\nУкраїна залишає за собою право не бути зв'язаною умовами,\nвстановленими Стороною, що надає інформацію, відповідно до\nпункту 2 статті 11 Другого додаткового протоколу ( 994_518 ), якщо\nвона попередньо не отримає повідомлення про характер інформації,\nщо надається, та не надасть згоду на передачу такої інформації;\n5) до пункту 7 статті 13:\nУкраїна заявляє, що згода особи, про яку йдеться у пункті 3\nстатті 13 Другого додаткового протоколу ( 994_518 ), повинна бути\nотримана до досягнення домовленості між компетентними органами\nвідповідно до пункту 1 цієї статті;\n6) до статті 16:\nвідповідно до пункту 2 статті 33 Другого додаткового\nпротоколу ( 994_518 ) Україна заявляє, що вона користується правом\nне приймати статтю 16;\n7) до статті 17:\nвідповідно до пункту 2 статті 33 Другого додаткового\nпротоколу ( 994_518 ) Україна заявляє, що вона користується правом\nне приймати статтю 17;\n8) до пункту 4 статті 18:\nдля цілей статті 18 Другого додаткового протоколу ( 994_518 )\nв Україні компетентними органами є підрозділи Міністерства\nвнутрішніх справ України, Служби безпеки України та Державної\nприкордонної служби України;\n9) до статті 19:\nвідповідно до пункту 2 статті 33 Другого додаткового\nпротоколу ( 994_518 ) Україна заявляє, що вона користується правом\nне приймати статтю 19;\n10) до статті 20:\nв Україні органом, який приймає рішення про створення\nспільної слідчої групи відповідно до статті 20 Другого додаткового\nпротоколу ( 994_518 ), є Генеральна прокуратура України;\n11) до пункту 5 статті 26:\nУкраїна заявляє, що передані іншій Стороні персональні дані\nне можуть використовуватися останньою без попередньої згоди\nУкраїни для цілей, зазначених у пункті 1 статті 26 Другого\nдодаткового протоколу ( 994_518 ), в рамках проваджень, щодо яких\nУкраїна може відмовити або встановити обмеження у передачі або\nвикористанні персональних даних згідно з Конвенцією ( 995_036 )\nабо Протоколами ( 995_037 , 994_518 ) до неї.\n\nПрезидент України В.ЯНУКОВИЧ\n\nм. Київ, 1 червня 2011 року\nN 3449-VI\n\nПро ратифікацію Другого додаткового протоколу до Європейської конвенції про взаємну допомогу у кримінальних справах\nЗакон України від 01.06.2011 № 3449-VI\n\nПрийняття від 01.06.2011\nПостійна адреса:\nhttps://zakon.rada.gov.ua/go/3449-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}