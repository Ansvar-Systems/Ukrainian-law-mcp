{
  "id": "ua-law-2484-12",
  "type": "statute",
  "title": "Закон України (2484-12)",
  "title_en": "",
  "short_name": "2484-12",
  "status": "in_force",
  "issued_date": "1992-06-19",
  "url": "https://zakon.rada.gov.ua/laws/show/2484-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 580-VIII ( 580-19 ) від 02.07.2015, ВВР, 2015, N 40-41,\nст.379 }\nПро внесення доповнень і змін до\nЗакону Української РСР \"Про міліцію\"\n( Відомості Верховної Ради України (ВВР), 1992, N 36, ст.526 )\n\nВерховна Рада України п о с т а н о в л я є :\nI. Внести до Закону Української РСР \"Про міліцію\" ( 565-12 )\n(Відомості Верховної Ради УРСР, 1991 р., N 4, ст.20) такі\nдоповнення і зміни:\n1. У назві Закону найменування \"Українська Радянська\nСоціалістична Республіка\" замінити найменуванням \"Україна\".\n2. У тексті Закону найменування \"Українська РСР\" і \"Рада\nМіністрів\" замінити відповідно найменуваннями \"Україна\" і \"Кабінет\nМіністрів\".\n3. Частину третю статті 3 викласти в такій редакції:\n\"У підрозділах міліції не допускається діяльність політичних\nпартій, рухів та інших громадських об'єднань, що мають політичну\nмету. При виконанні службових обов'язків працівники міліції\nнезалежні від впливу будь-яких політичних, громадських об'єднань\".\n4. Текст статті 4 викласти в такій редакції:\n\"Правовою основою діяльності міліції є: Конституція України\n( 888-09 ), цей Закон, інші законодавчі акти України, постанови\nВерховної Ради України, укази Президента України, постанови\nКабінету Міністрів України, нормативні акти Міністерства\nвнутрішніх справ України, Загальна декларація прав людини,\nміжнародні правові норми, ратифіковані у встановленому порядку\".\n5. Частину третю статті 7 викласти в такій редакції:\n\"На території України забороняється створення військових або\nінших збройних формувань чи груп, не передбачених законодавством\nУкраїни\".\n6. Статтю 8 викласти в такій редакції:\n\" Стаття 8. Взаємовідносини у сфері діяльності міліції\nміж Міністерством внутрішніх справ України і\nвідповідними органами інших держав та\nміжнародними організаціями поліції\nВзаємовідносини у сфері діяльності міліції між Міністерством\nвнутрішніх справ України і відповідними органами інших держав та\nміжнародними організаціями поліції будуються на підставі\nміждержавних чи міжурядових угод, а також угод між Міністерством\nвнутрішніх справ України та цими органами і організаціями\".\n7. У статті 10:\nз пункту 4 виключити слова \"а також слідство\";\nпункт 21 викласти в такій редакції:\n\"21) у встановленому порядку виявляти і повідомляти закладам\nохорони здоров'я про осіб, які становлять групу ризику\nзахворювання на СНІД, і здійснювати за поданням закладу охорони\nздоров'я з санкції прокурора привід цих осіб, а також інфікованих\nвірусом імунодефіциту людини, хворих на венеричні захворювання,\nхронічний алкоголізм і наркоманів, які вводять наркотичні засоби\nшляхом ін'єкцій, для обов'язкового обстеження і лікування\";\nдоповнити статтю частиною другою такого змісту:\n\"Працівник міліції на території України незалежно від посади,\nяку він займає, місцезнаходження і часу в разі звернення до\nнього громадян або службових осіб з заявою чи повідомленням про\nподії, які загрожують особистій чи громадській безпеці, або у разі\nбезпосереднього виявлення таких зобов'язаний вжити заходів до\nпопередження і припинення правопорушень, рятування людей, подання\nдопомоги особам, які її потребують, встановлення і затримання\nосіб, які вчинили правопорушення, охорони місця події і повідомити\nпро це в найближчий підрозділ міліції\".\n8. У статті 11:\nв абзаці шостому пункту 5 слова \"але не більш як на 24\nгодини\" замінити словами \"народним суддею\";\nпункт 14 після слів \"річкових суден\" доповнити словами\n\"засобів залізничного та автомобільного транспорту\";\nпункт 27 викласти в такій редакції:\n\"27) користуватися у невідкладних випадках безперешкодно і\nбезплатно засобами зв'язку, що належать підприємствам, установам і\nорганізаціям, а засобами зв'язку, що належать громадянам, - за їх\nзгодою\".\n9. У частині третій статті 14 слово \"Прокуратури\" замінити\nсловами \"Генеральної прокуратури\".\n10. Статтю 15 доповнити частиною четвертою такого змісту:\n\"Працівник міліції має право оголити вогнепальну зброю і\nпривести її у готовність, якщо вважає, що в обстановці, яка\nсклалася, можуть виникнути підстави для її застосування. Спроби\nособи, яка затримується працівником міліції з оголеною\nвогнепальною зброєю, наблизитися до нього, скоротивши при цьому\nвизначену ним відстань, чи доторкнутися до його зброї, дають\nпрацівникові міліції право застосовувати вогнепальну зброю згідно\nз цим Законом\".\n11. У частині першій статті 17 слова \"на добровільній\nдоговірній основі\" замінити словами \"на контрактній основі\".\n12. Частину сьому статті 18 замінити двома частинами (сьомою\nі восьмою) такого змісту:\n\"Працівники міліції вправі створювати професійні спілки. Вони\nне можуть бути членами політичних партій, рухів та інших\nгромадських об'єднань, що мають політичну мету. Працівникам міліції забороняється займатись будь-якими видами\nпідприємницької діяльності, а так само організовувати страйки або\nбрати в них участь\".\n13. Із статті 19 виключити частину третю.\n14. У статті 21:\nназву статті викласти в такій редакції:\n\" Стаття 21. Правовий захист працівників міліції та громадян,\nякі сприяють міліції в охороні громадського\nпорядку та боротьбі із злочинністю\";\nдоповнити статтю після частини третьої новою частиною такого\nзмісту:\n\"Правопорушення щодо пенсіонера міліції, членів його сім'ї,\nвчинені у зв'язку з його попередньою службовою діяльністю, а так\nсамо щодо особи, яка сприяє міліції в охороні громадського порядку\nі боротьбі із злочинністю, та членів її сім'ї, тягнуть за собою\nвідповідальність за законом\";\nчастину шосту викласти в такій редакції:\n\"У разі затримання працівника міліції за підозрою у вчиненні\nзлочину або обрання щодо нього запобіжного заходу у вигляді\nтримання під вартою його тримають у призначених для цього\nустановах органів внутрішніх справ окремо від інших осіб або на\nгарнізонній гауптвахті\".\nЧастини четверту, п'яту і шосту вважати відповідно частинами\nп'ятою, шостою і сьомою.\n15. У частині шостій статті 22 слова \"які звільняються\"\nзамінити словом \"звільненими\".\n16. Статтю 23 доповнити частиною восьмою такого змісту:\n\"Положення частин третьої, четвертої, п'ятої, шостої і\nсьомої цієї статті поширюються на осіб, залучених до заходів щодо\nохорони громадського порядку і боротьби із злочинністю, а також на\nпенсіонерів міліції\".\nII. Цей Закон набирає чинності з моменту його прийняття.\n\nПрезидент України Л.Кравчук\n\nм. Київ, 19 червня 1992 року\nN 2484-XII\n\nПро внесення доповнень і змін до Закону Української РСР \"Про міліцію\"\nЗакон України від 19.06.1992 № 2484-XII\n\nВтрата чинності від 07.11.2015 , підстава — 580-VIII\nПостійна адреса:\nhttps://zakon.rada.gov.ua/go/2484-12\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}