{
  "id": "ua-law-568-96",
  "type": "statute",
  "title": "Закон України (568/96-ВР)",
  "title_en": "",
  "short_name": "568/96-ВР",
  "status": "in_force",
  "issued_date": "1996-12-05",
  "url": "https://zakon.rada.gov.ua/laws/show/568/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Закону\nN 2775-III ( 2775-14 ) від 15.11.2001, ВВР, 2002, N 8, ст.62 )\n\nПро відповідальність підприємств, установ та організацій\nза порушення законодавства про ветеринарну медицину\n( Відомості Верховної Ради України (ВВР), 1997, N 7, ст.58 )\n( Вводиться в дію Постановою ВР\nN 569/96-ВР від 05.12.96, ВВР, 1997, N 7, ст.59 )\n( Із змінами, внесеними згідно із Законом\nN 783-XIV ( 783-14 ) від 30.06.99, ВВР, 1999, N 34, ст.274 -\nредакція набирає чинності одночасно з набранням чинності\nЗаконом про Державний бюджет України на 2000 рік )\n\nЦей Закон визначає відповідальність підприємств, установ та\nорганізацій за правопорушення у галузі ветеринарної медицини і\nспрямований на посилення державного ветеринарного контролю за\nветеринарно-санітарною безпекою продуктів тваринництва, охороною\nдовкілля, захист прав фізичних та юридичних осіб у сфері\nзабезпечення ветеринарного та епізоотичного благополуччя.\nСтаття 1. Відповідальність за правопорушення у галузі\nветеринарної медицини\nПідприємства, установи та організації (далі - підприємства)\nнезалежно від форм власності, діяльність яких пов'язана з\nвирощуванням та заготівлею тварин, виробництвом, переробкою,\nзберіганням, транспортуванням і реалізацією тварин, продуктів та\nсировини тваринного і рослинного походження, з виробництвом та\nреалізацією засобів захисту тварин, здійсненням лабораторної\nдіагностики та наданням ветеринарних послуг, несуть\nвідповідальність у вигляді штрафу за:\nпорушення ветеринарних норм і правил, зоогігієнічних\nнормативів, крім тих, що передбачені цим Законом, - у розмірі двох\nнеоподатковуваних мінімумів доходів громадян;\nпорушення правил щодо карантину тварин або інших карантинних\nобмежень - у розмірі шести неоподатковуваних мінімумів доходів\nгромадян;\nпереміщення через державний кордон без обов'язкового\nпроведення ветеринарно-санітарної експертизи підконтрольних\nветеринарному нагляду вантажів - у розмірі вартості ввезеної\nпродукції;\nреалізацію ввезених на територію України продуктів та\nсировини тваринного походження, кормів для тварин, які не пройшли\nв Україні ветеринарно-санітарної експертизи, - у розмірі вартості\nреалізованої продукції;\nреалізацію на території України засобів захисту тварин,\nзасобів ветеринарної медицини, не зареєстрованих в Україні, - у\nрозмірі вартості реалізованої продукції;\nухилення від пред'явлення або непред'явлення тварин для\nпроведення ветеринарного огляду, обов'язкових заходів\n(дослідження, щеплення, обробки) щодо профілактики хвороб тварин,\nа також незабезпечення надійної фіксації тварин для їх проведення\n- у розмірі двох неоподатковуваних мінімумів доходів громадян;\nвиготовлення харчових продуктів із сировини тваринного\nпоходження, забороненої для використання, у тому числі з м'яса з\nтрупів тварин, уражених електричним струмом, отруєних хімікатами,\nутоплених, вимушено дорізаних, що не пройшли\nветеринарно-санітарної експертизи, тощо - у розмірі вартості\nвиготовлених продуктів;\nухилення від обов'язків ветеринарно-санітарної експертизи\nпродуктів (продукції) тваринного і рослинного походження - у\nрозмірі трьох неоподатковуваних мінімумів доходів громадян;\nнадання власниками торговельних об'єктів дозволу на\nреалізацію продуктів (продукції) тваринного і рослинного\nпоходження, що не пройшли ветеринарно-санітарної експертизи, - у\nрозмірі шести неоподатковуваних мінімумів доходів громадян;\nреалізацію продуктів та сировини тваринного і рослинного\nпоходження у місцях, не відведених для цього, або таких, що не\nпройшли ветеринарно-санітарної експертизи, - у розмірі чотирьох\nнеоподатковуваних мінімумів доходів громадян;\nухилення від виконання або неналежне виконання приписів\nдержавних інспекторів ветеринарної медицини - у розмірі шести\nнеоподатковуваних мінімумів доходів громадян.\nСплата штрафів не звільняє підприємство від усунення\nдопущених порушень і відшкодування завданих збитків у порядку,\nвстановленому законодавством.\nСтаття 2. Органи, уповноважені розглядати справи про\nправопорушення у галузі ветеринарної медицини\nСправи про правопорушення, передбачені цим Законом,\nрозглядають Державний департамент ветеринарної медицини\nМіністерства сільського господарства і продовольства України\n(далі - Державний департамент ветеринарної медицини), управління\nдержавної ветеринарної медицини Автономної Республіки Крим,\nобластей, міст Києва та Севастополя, районів, міст.\nНакладати штрафи від імені Державного департаменту\nветеринарної медицини, управління державної ветеринарної медицини\nАвтономної Республіки Крим, областей, міст Києва та Севастополя,\nрайонів, міст мають право головні державні інспектори ветеринарної\nмедицини, їх заступники, державні інспектори ветеринарної медицини\nу порядку, що встановлюється Кабінетом Міністрів України.\nПовноваження щодо контролю, обов'язки, гарантії осіб, які\nздійснюють державний ветеринарний контроль, визначаються Законом\nУкраїни \"Про ветеринарну медицину\" ( 2498-12 ).\nСтаття 3. Рішення у справах про порушення законодавства про\nветеринарну медицину\nРішення державних інспекторів ветеринарної медицини про\nнакладання штрафів оформляються постановами.\nПримірник постанови надсилається державній податковій\nадміністрації за місцезнаходженням підприємства для контролю за\nсплатою штрафу.\nШтраф підлягає сплаті підприємством у п'ятнадцятиденний\nтермін з дня його накладення. У разі несплати штрафу у зазначений\nтермін він стягується в судовому порядку. ( Частина четверта статті 3 втратила чинність на підставі\nЗакону N 783-XIV ( 783-14 ) від 30.06.99 - редакція набирає\nчинності одночасно з набранням чинності Законом про Державний\nбюджет України на 2000 рік )\nСтаття 4. Оскарження рішень у справах про порушення\nзаконодавства про ветеринарну медицину\nРішення у справах про порушення законодавства про ветеринарну\nмедицину, передбачені цим Законом, можуть бути оскаржені в\nустановленому законом порядку.\n\nПрезидент України Л.КУЧМА\n\nм. Київ, 5 грудня 1996 року\nN 568/96-ВР\n\nПро відповідальність підприємств, установ та організацій за порушення законодавства про ветеринарну медицину\nЗакон України від 05.12.1996 № 568/96-ВР\n\nВтрата чинності від 03.01.2002 , підстава — 2775-III\nПостійна адреса:\nhttps://zakon.rada.gov.ua/go/568/96-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}