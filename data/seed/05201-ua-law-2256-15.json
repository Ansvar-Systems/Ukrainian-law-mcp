{
  "id": "ua-law-2256-15",
  "type": "statute",
  "title": "Закон України (2256-15)",
  "title_en": "",
  "short_name": "2256-15",
  "status": "in_force",
  "issued_date": "2004-12-16",
  "url": "https://zakon.rada.gov.ua/laws/show/2256-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів\nУкраїни щодо соціального захисту\nжертв нацистських переслідувань\n( Відомості Верховної Ради України (ВВР), 2005, N 5, ст.120 )\n{ Із змінами, внесеними згідно із Законом\nN 77-VIII ( 77-19 ) від 28.12.2014, ВВР, 2015, N 11, ст.75 }\n\nВерховна Рада України п о с т а н о в л я є :\nI. Внести зміни до таких законів України:\n1. Частину другу статті 6, пункт 3 частини другої статті 7,\nпункти 5 і 9 статті 9 Закону України \"Про статус ветеранів війни,\nгарантії їх соціального захисту\" ( 3551-12 ) (Відомості Верховної\nРади України, 1993 р., N 45, ст. 425; 1996 р., N 1, ст. 1;\n2001 р., N 22, ст. 106; 2003 р., N 30, ст. 245; 2004 р., N 10,\nст. 106) виключити.\n2. У Законі України \"Про жертви нацистських переслідувань\"\n( 1584-14 ) (Відомості Верховної Ради України, 2000 р., N 24,\nст. 182):\n1) у статті 6:\nу частині першій:\nв абзаці другому слова \"відповідно до статті 12 Закону\nУкраїни \"Про статус ветеранів війни, гарантії їх соціального\nзахисту\" замінити словами \"відповідно до статті 6-1 цього Закону\";\nв абзаці третьому слова \"відповідно до статті 13 Закону\nУкраїни \"Про статус ветеранів війни, гарантії їх соціального\nзахисту\" замінити словами \"відповідно до статті 6-2 цього Закону\";\nв абзаці четвертому слова \"відповідно до статті 14 Закону\nУкраїни \"Про статус ветеранів війни, гарантії їх соціального\nзахисту\" замінити словами \"відповідно до статті 6-3 цього Закону\";\nв абзаці п'ятому слова \"відповідно до статті 15 Закону\nУкраїни \"Про статус ветеранів війни, гарантії їх соціального\nзахисту\" замінити словами \"відповідно до статті 6-4 цього Закону\";\nв абзаці шостому слова \"відповідно до статті 20 Закону\nУкраїни \"Про статус ветеранів війни, гарантії їх соціального\nзахисту\" замінити словами \"відповідно до статті 6-5 цього Закону\";\nдоповнити частинами п'ятою та шостою такого змісту:\n\"Пільгове оподаткування жертв нацистських переслідувань та їх\nгромадських організацій здійснюється відповідно до податкового\nзаконодавства України.\nФінансування витрат, пов'язаних з наданням пільг жертвам\nнацистських переслідувань, здійснюється за рахунок коштів\nдержавного та місцевих бюджетів\";\n2) доповнити статтями 6-1 - 6-5 такого змісту:\n\" Стаття 6-1. Пільги колишнім неповнолітнім в'язням\nконцентраційних таборів, гетто, інших місць\nпримусового тримання\nКолишнім неповнолітнім (яким на момент ув'язнення не\nвиповнилося 16 років) в'язням концентраційних таборів, гетто,\nінших місць примусового тримання, створених фашистською Німеччиною\nта її союзниками в період Великої Вітчизняної війни та Другої\nсвітової війни, а також дітям, які народилися у зазначених місцях\nпримусового тримання їх батьків, надаються такі пільги:\n1) безоплатне одержання ліків за рецептами лікарів;\n2) першочергове безоплатне зубопротезування (за винятком\nпротезування з дорогоцінних металів);\n3) безоплатне щорічне забезпечення санаторно-курортним\nлікуванням, а також компенсація вартості самостійного\nсанаторно-курортного лікування;\n4) 75-відсоткова знижка плати за користування житлом\n(квартирна плата) в межах норм, передбачених законодавством\n(21 кв. метр загальної площі житла на кожну особу, яка постійно\nпроживає у жилому приміщенні (будинку) і має право на знижку\nплати, та додатково 10,5 кв. метра на сім'ю);\n5) 75-відсоткова знижка плати за користування комунальними\nпослугами (газопостачання, електропостачання та інші послуги) в\nмежах середніх норм споживання.\nПлоща житла, на яку надається знижка, під час проведення\nрозрахунків плати за опалення становить 21 кв. метр опалюваної\nплощі на кожну особу, яка постійно проживає у жилому приміщенні\n(будинку) і має право на знижку плати, та додатково 10,5 кв. метра\nна сім'ю.\nДля сімей, що складаються лише з непрацездатних осіб,\nнадається 75-відсоткова знижка за користування газом для\nопалювання житла на подвійний розмір нормативної опалюваної площі\n(42 кв. метри на кожну особу, яка має право на знижку плати, та\n21 кв. метр на сім'ю);\n6) 75-відсоткова знижка вартості палива, у тому числі\nрідкого, у межах норм, установлених для продажу населенню, для\nосіб, які проживають у будинках, що не мають центрального\nопалення;\n7) безоплатний проїзд усіма видами міського пасажирського\nтранспорту, автомобільним транспортом загального користування в\nсільській місцевості, а також залізничним і водним транспортом\nприміського сполучення та автобусами приміських маршрутів у межах\nобласті (Автономної Республіки Крим) за місцем проживання;\n8) користування в разі виходу на пенсію (незалежно від часу\nвиходу) чи зміни місця роботи закладами охорони здоров'я, до яких\nвони були прикріплені за попереднім місцем роботи;\n9) щорічне медичне обстеження і диспансеризація із залученням\nнеобхідних спеціалістів;\n10) першочергове обслуговування в лікувально-профілактичних\nзакладах, аптеках та першочергова госпіталізація;\n11) виплата допомоги по тимчасовій непрацездатності в розмірі\n100 відсотків середньої заробітної плати незалежно від стажу\nроботи;\n12) використання чергової щорічної відпустки у зручний для\nних час, а також одержання додаткової відпустки без збереження\nзаробітної плати терміном до двох тижнів на рік;\n13) переважне право на залишення на роботі в разі скорочення\nчисельності чи штату працівників у зв'язку із змінами в\nорганізації виробництва і праці та на працевлаштування в разі\nліквідації підприємства, установи та організації;\n14) першочергове забезпечення житлом осіб, які потребують\nполіпшення житлових умов, та першочергове відведення земельних\nділянок для індивідуального житлового будівництва, садівництва і\nгородництва, першочерговий ремонт жилих будинків і квартир цих\nосіб та забезпечення їх паливом;\n15) одержання позики на індивідуальне (кооперативне) житлове\nбудівництво з погашенням її протягом десяти років починаючи з\nп'ятого року після закінчення будівництва, а також одержання\nпозики для будівництва або придбання дачних будинків і благоустрою\nсадових ділянок;\n16) першочергове право на вступ до житлово-будівельних\n(житлових) кооперативів, кооперативів з будівництва та\nексплуатації колективних гаражів, стоянок для транспортних засобів\nта їх технічне обслуговування, до садівницьких товариств, на\nпридбання матеріалів для індивідуального будівництва і спорудження\nсадових будинків;\n17) безоплатний проїзд один раз на два роки (туди та назад)\nзалізничним, водним, повітряним або міжміським автомобільним\nтранспортом незалежно від наявності залізничного сполучення чи\nпроїзд один раз на рік (туди та назад) зазначеними видами\nтранспорту з 50-відсотковою знижкою;\n18) позачергове користування всіма послугами зв'язку та\nпозачергове встановлення на пільгових умовах квартирних телефонів\n(оплата в розмірі 20 відсотків тарифів на основні та\n50 відсотків - на додаткові роботи). Абонентна плата за\nкористування телефоном установлюється в розмірі 50 відсотків\nзатверджених тарифів;\n19) першочергове обслуговування підприємствами, установами та\nорганізаціями служби побуту, громадського харчування,\nжитлово-комунального господарства, міжміського транспорту;\n20) позачергове влаштування до закладів соціального захисту\nнаселення, а також обслуговування службами соціального захисту\nнаселення вдома. У разі неможливості здійснення такого\nобслуговування заклади соціального захисту населення відшкодовують\nвитрати, пов'язані з доглядом за цією особою, в порядку і\nрозмірах, установлених законодавством.\nОсобам, зазначеним у цій статті, пенсії або щомісячне довічне\nгрошове утримання, що виплачується замість пенсії, підвищується на\n150 відсотків мінімальної пенсії за віком.\nОсобам, зазначеним у цій статті, щороку до 5 травня\nвиплачується разова грошова допомога в розмірі п'яти мінімальних\nпенсій за віком.\nПільги щодо плати за житло, комунальні послуги та паливо,\nпередбачені пунктами 4-6 частини першої цієї статті, надаються\nколишнім в'язням та членам їх сімей, що проживають разом з ними,\nнезалежно від виду житла чи форми власності на нього.\nПлоща житла, на яку нараховується 75-відсоткова знижка плати,\nпередбачена пунктами 4 і 5 частини першої цієї статті,\nвизначається у максимально можливому розмірі в межах загальної\nплощі жилого приміщення (будинку) згідно з нормами користування\n(споживання), встановленими цими пунктами, незалежно від наявності\nу складі сім'ї осіб, які не мають права на знижку плати. Якщо у\nскладі сім'ї є особи, які мають право на знижку плати в розмірі,\nменшому ніж 75 відсотків, спочатку обчислюється у максимально\nможливому розмірі 75-відсоткова відповідна знижка плати.\nСтаття 6-2. Пільги колишнім малолітнім в'язням\nконцентраційних таборів, гетто та інших місць\nпримусового тримання, визнаним інвалідами\nКолишнім малолітнім (яким на момент ув'язнення не виповнилося\n14 років) в'язням концентраційних таборів, гетто та інших місць\nпримусового тримання, визнаним інвалідами від загального\nзахворювання, трудового каліцтва та з інших причин, надаються такі\nпільги:\n1) безоплатне одержання ліків за рецептами лікарів;\n2) позачергове безоплатне зубопротезування (за винятком\nпротезування з дорогоцінних металів), безоплатне забезпечення\nіншими протезами і протезно-ортопедичними виробами;\n3) безоплатне позачергове щорічне забезпечення\nсанаторно-курортним лікуванням.\nІнваліди забезпечуються путівками відповідно органами\nсоціального захисту населення, охорони здоров'я та іншими органами\nза місцем перебування на обліку або за місцем роботи.\nЗа бажанням інвалідів замість путівки до санаторію,\nпрофілакторію або будинку відпочинку вони можуть один раз на два\nроки одержувати грошову компенсацію: інваліди I-II груп - у\nрозмірі середньої вартості путівки, інваліди III групи -\n75 відсотків середньої вартості путівки. Грошова компенсація\nнадається незалежно від наявності медичного висновку про\nнеобхідність санаторно-курортного лікування або медичних\nпротипоказань;\n4) 100-відсоткова знижка плати за користування житлом\n(квартирна плата) в межах норм, передбачених законодавством\n(21 кв. метр загальної площі житла на кожну особу, яка постійно\nпроживає у житловому приміщенні (будинку) і має право на знижку\nплати, та додатково 10,5 кв. метра на сім'ю);\n5) 100-відсоткова знижка плати за користування комунальними\nпослугами (газопостачання, електропостачання та інші послуги) в\nмежах середніх норм споживання.\nПлоща житла, на яку надається знижка, під час проведення\nрозрахунків плати за опалення становить 21 кв. метр опалюваної\nплощі на кожну особу, яка постійно проживає у жилому приміщенні\n(будинку) і має право на знижку плати, та додатково 10,5 кв. метра\nна сім'ю.\nДля сімей, що складаються лише з непрацездатних осіб,\nнадається 100-відсоткова знижка за користування газом для\nопалювання житла на подвійний розмір нормативної опалюваної площі\n(42 кв. метри на кожну особу, яка має право на знижку плати, та\n21 кв. метр на сім'ю);\n6) 100-відсоткова знижка вартості палива, у тому числі\nрідкого, у межах норм, установлених для продажу населенню, для\nосіб, які проживають у будинках, що не мають центрального\nопалення;\n7) безоплатний проїзд усіма видами міського пасажирського\nтранспорту, автомобільним транспортом загального користування в\nсільській місцевості, а також залізничним і водним транспортом\nприміського сполучення та автобусами приміських маршрутів у межах\nобласті (Автономної Республіки Крим) за місцем проживання. Це\nправо поширюється і на особу, яка супроводжує інваліда I групи;\n8) позачерговий безоплатний капітальний ремонт власних жилих\nбудинків і першочерговий поточний ремонт жилих будинків та\nквартир;\n9) позачергове обслуговування амбулаторно-поліклінічними\nзакладами, а також позачергова госпіталізація;\n10) позачергове безоплатне встановлення квартирних телефонів\nі позачергове користування всіма послугами зв'язку. Абонентна\nплата за користування квартирним телефоном установлюється в\nрозмірі 50 відсотків затверджених тарифів;\n11) користування в разі виходу на пенсію (незалежно від часу\nвиходу) чи зміни місця роботи закладами охорони здоров'я, до яких\nвони були прикріплені за попереднім місцем роботи;\n12) право на щорічне медичне обстеження і диспансеризацію із\nзалученням необхідних спеціалістів;\n13) позачергове працевлаштування за спеціальністю відповідно\nдо підготовки та висновків медико-соціальної експертизи.\nПраця інвалідів регулюється відповідними нормами\nзаконодавства України про працю і соціальний захист інвалідів;\n14) переважне право на залишення на роботі в разі скорочення\nчисельності чи штату працівників у зв'язку із змінами в\nорганізації виробництва і праці та на працевлаштування в разі\nліквідації підприємств, установ та організацій;\n15) виплата допомоги по тимчасовій непрацездатності працюючим\nінвалідам у розмірі 100 відсотків середньої заробітної плати\nнезалежно від стажу роботи;\n16) виплата працюючим інвалідам допомоги по тимчасовій\nнепрацездатності до чотирьох місяців підряд або до п'яти місяців\nпротягом календарного року, а також за весь період перебування в\nсанаторії з урахуванням проїзду туди та назад у разі, коли для\nлікування не вистачає щорічної і додаткової відпустки;\n17) використання чергової щорічної відпустки у зручний для\nних час, а також одержання додаткової відпустки без збереження\nзаробітної плати терміном до двох тижнів на рік;\n18) позачергове забезпечення житлом осіб, які потребують\nполіпшення житлових умов, у тому числі за рахунок жилої площі, що\nпередається міністерствами, іншими центральними органами\nвиконавчої влади, підприємствами та організаціями у розпорядження\nорганів місцевого самоврядування та місцевих державних\nадміністрацій. Особи, зазначені у цій статті, забезпечуються\nжитлом протягом двох років з дня взяття на квартирний облік.\nОргани виконавчої влади, органи місцевого самоврядування\nзобов'язані надавати допомогу інвалідам у будівництві\nіндивідуальних жилих будинків. Земельні ділянки для\nіндивідуального житлового будівництва, садівництва і городництва\nвідводяться зазначеним особам у першочерговому порядку;\n19) одержання позики на індивідуальне (кооперативне) житлове\nбудівництво з погашенням протягом десяти років починаючи з п'ятого\nроку після закінчення будівництва, а також позики на будівництво\nабо придбання дачних будинків і благоустрій садових ділянок;\n20) першочергове право на вступ до житлово-будівельних\n(житлових) кооперативів, кооперативів з будівництва та\nексплуатації колективних гаражів, стоянок для транспортних засобів\nта їх технічне обслуговування, до садівницьких товариств, на\nпридбання матеріалів для індивідуального будівництва і спорудження\nсадових будинків. Гаражі, стоянки для транспортних засобів\nінвалідів, які мають медичні показання на забезпечення\nтранспортом, як правило, будуються поблизу будинків;\n21) інвалідам I і II груп надається право безоплатного\nпроїзду один раз на рік (туди та назад) залізничним, водним,\nповітряним або міжміським автомобільним транспортом, а особам, які\nсупроводжують інвалідів I групи (не більше одного\nсупроводжуючого), та інвалідам III групи - 50-відсоткова знижка\nвартості проїзду один раз на рік (туди та назад) зазначеними\nвидами транспорту.\nІнвалідам та особам, які супроводжують у поїздках інвалідів I\nгрупи (не більше одного супроводжуючого), надається право\nкористування міжміським транспортом зазначених видів у період з\n1 жовтня по 15 травня з 50-відсотковою знижкою вартості проїзду\nбез обмеження кількості поїздок;\n22) позачергове безоплатне забезпечення автомобілем з ручним\nкеруванням (за наявності медичних показань) у порядку, який\nвизначається Кабінетом Міністрів України;\n23) звільнення від орендної плати за нежилі приміщення, що\nорендуються інвалідами під гаражі для спеціальних засобів\nпересування (автомобілів, мотоколясок, велоколясок тощо), та\nбезоплатне надання для цих засобів гаражів-стоянок незалежно від\nїх форми власності;\n24) позачергове влаштування до закладів соціального захисту\nнаселення, а також обслуговування службами соціального захисту\nнаселення вдома. У разі неможливості здійснення такого\nобслуговування заклади соціального захисту населення відшкодовують\nвитрати, пов'язані з доглядом за цим інвалідом, у порядку і\nрозмірах, установлених законодавством;\n25) позачергове обслуговування підприємствами, установами та\nорганізаціями служби побуту, громадського харчування,\nжитлово-комунального господарства, міжміського транспорту;\n26) позачергове забезпечення продовольчими товарами\nполіпшеного асортименту та промисловими товарами підвищеного\nпопиту згідно з переліком та нормами, що встановлюються Радою\nміністрів Автономної Республіки Крим, обласними, Київською та\nСевастопольською міськими державними адміністраціями.\nПенсії або щомісячне довічне грошове утримання, що\nвиплачується інвалідам замість пенсії, підвищуються: інвалідам\nI групи - на 400 відсотків мінімальної пенсії за віком, II групи -\nна 350 відсотків мінімальної пенсії за віком, III групи - на\n200 відсотків мінімальної пенсії за віком.\nЩороку до 5 травня інвалідам виплачується разова грошова\nдопомога в таких розмірах: інвалідам I групи - десять мінімальних\nпенсій за віком; II групи - вісім мінімальних пенсій за віком;\nIII групи - сім мінімальних пенсій за віком.\nПільги щодо плати за житло, комунальні послуги та паливо,\nпередбачені пунктами 4-6 частини першої цієї статті, надаються\nінвалідам та членам їх сімей, які проживають разом з ними,\nнезалежно від виду житла чи форми власності на нього.\nПлоща житла, на яку нараховується 100-відсоткова знижка\nплати, передбачена пунктами 4 і 5 частини першої цієї статті,\nвизначається у максимально можливому розмірі в межах загальної\nплощі жилого приміщення (будинку) згідно з нормами користування\n(споживання), встановленими цими пунктами, незалежно від наявності\nу складі сім'ї осіб, які не мають права на знижку плати. Якщо у\nскладі сім'ї є особи, які мають право на знижку плати в розмірі,\nменшому ніж 100 відсотків, спочатку обчислюється в максимально\nможливому розмірі 100-відсоткова відповідна знижка плати.\nСтаття 6-3. Пільги колишнім в'язням концентраційних таборів,\nгетто та інших місць примусового тримання\nКолишнім в'язням концентраційних таборів, гетто та інших\nмісць примусового тримання в період Великої Вітчизняної війни та\nДругої світової війни; особам, які були насильно вивезені на\nпримусові роботи на територію Німеччини або її союзників, що\nперебували у стані війни з колишнім Союзом РСР, або на території\nокупованих Німеччиною інших держав; дітям партизанів,\nпідпільників, інших учасників боротьби з націонал-соціалістським\nрежимом у тилу ворога, яких у зв'язку з патріотичною діяльністю їх\nбатьків було піддано репресіям, фізичним розправам, гонінням,\nнадаються такі пільги:\n1) безоплатне одержання ліків за рецептами лікарів;\n2) безоплатне першочергове зубопротезування (за винятком\nпротезування з дорогоцінних металів);\n3) безоплатне забезпечення санаторно-курортним лікуванням -\nодин раз на два роки, а також компенсація вартості самостійного\nсанаторно-курортного лікування;\n4) 50-відсоткова знижка плати за користування житлом\n(квартирна плата) в межах норм, передбачених законодавством\n(21 кв. метр загальної площі житла на кожну особу, яка постійно\nпроживає у жилому приміщенні (будинку) і має право на знижку\nплати, та додатково 10,5 кв. метра на сім'ю);\n5) 50-відсоткова знижка плати за користування комунальними\nпослугами (газопостачання, електропостачання та інші послуги) в\nмежах середніх норм споживання.\nПлоща житла, на яку надається знижка, під час проведення\nрозрахунків плати за опалення становить 21 кв. метр опалюваної\nплощі на кожну особу, яка постійно проживає у жилому приміщенні\n(будинку) і має право на знижку плати, та додатково 10,5 кв. метра\nна сім'ю.\nДля сімей, що складаються лише з непрацездатних осіб,\nнадається 50-відсоткова знижка за користування газом для\nопалювання житла на подвійний розмір нормативної опалюваної площі\n(42 кв. метри на кожну особу, яка має право на знижку плати, та\n21 кв. метр на сім'ю);\n6) 50-відсоткова знижка вартості палива, у тому числі\nрідкого, у межах норм, установлених для продажу населенню, для\nосіб, які проживають у будинках, що не мають центрального\nопалення;\n7) безоплатний проїзд усіма видами міського пасажирського\nтранспорту, автомобільним транспортом загального користування в\nсільській місцевості, а також залізничним і водним транспортом\nприміського сполучення та автобусами приміських маршрутів у межах\nобласті (Автономної Республіки Крим) за місцем проживання;\n8) користування в разі виходу на пенсію (незалежно від часу\nвиходу) чи зміни місця роботи закладами охорони здоров'я, до яких\nвони були прикріплені за попереднім місцем роботи;\n9) щорічне медичне обстеження і диспансеризація із залученням\nнеобхідних спеціалістів;\n10) першочергове обслуговування в лікувально-профілактичних\nзакладах, аптеках та першочергова госпіталізація;\n11) виплата допомоги по тимчасовій непрацездатності в розмірі\n100 відсотків середньої заробітної плати незалежно від стажу\nроботи;\n12) використання чергової відпустки у зручний для них час;\nодержання додаткової відпустки без збереження заробітної плати\nтерміном до двох тижнів на рік;\n13) першочергове забезпечення житлом осіб, які потребують\nполіпшення житлових умов, та першочергове відведення земельних\nділянок для індивідуального житлового будівництва, садівництва та\nгородництва, першочерговий ремонт жилих будинків і квартир цих\nосіб та забезпечення їх паливом;\n14) одержання позики на індивідуальне (кооперативне) житлове\nбудівництво з погашенням її протягом десяти років починаючи з\nп'ятого року після закінчення будівництва, а також одержання\nпозики для будівництва або придбання дачних будинків і благоустрою\nсадових ділянок;\n15) першочергове право на вступ до житлово-будівельних\n(житлових) кооперативів, кооперативів з будівництва та\nексплуатації колективних гаражів, до садівницьких товариств, на\nпридбання матеріалів для індивідуального будівництва і спорудження\nсадових будинків, технічне обслуговування та забезпечення\nстоянками транспортних засобів;\n16) безоплатний проїзд один раз на два роки (туди та назад)\nзалізничним, водним, повітряним або міжміським автомобільним\nтранспортом незалежно від наявності залізничного сполучення або\nпроїзд один раз на рік (туди та назад) зазначеними видами\nтранспорту з 50-відсотковою знижкою;\n17) позачергове користування всіма послугами зв'язку та\nпозачергове встановлення телефонів (оплата у розмірі 20 відсотків\nтарифів на основні та 50 відсотків - на додаткові роботи).\nАбонентна плата за користування телефоном установлюється в розмірі\n50 відсотків затверджених тарифів.\nПорядок користування послугами та оплати за встановлення\nквартирних телефонів визначається Кабінетом Міністрів України;\n18) першочергове обслуговування підприємствами, установами та\nорганізаціями служби побуту, громадського харчування,\nжитлово-комунального господарства, міжміського транспорту;\n19) позачергове влаштування до закладів соціального захисту\nнаселення, а також обслуговування службами соціального захисту\nнаселення вдома. У разі неможливості здійснення такого\nобслуговування заклади соціального захисту населення відшкодовують\nвитрати, пов'язані з доглядом за особами, зазначеними в цій\nстатті, в порядку і розмірах, що визначаються Кабінетом Міністрів\nУкраїни.\nОсобам, зазначеним у цій статті, нагородженим орденами і\nмедалями колишнього Союзу РСР за самовіддану працю і бездоганну\nвійськову службу в тилу в роки Великої Вітчизняної війни, пенсії\nабо щомісячне довічне грошове утримання, що виплачується замість\nпенсії, підвищуються на 75 відсотків мінімальної пенсії за віком,\nіншим особам, зазначеним у цій статті, - на 50 відсотків\nмінімальної пенсії за віком.\nЩороку до 5 травня особам, зазначеним у цій статті, які\nнагороджені орденами і медалями колишнього Союзу РСР за\nсамовіддану працю та бездоганну військову службу в тилу в роки\nВеликої Вітчизняної війни, виплачується разова грошова допомога в\nрозмірі чотирьох мінімальних пенсій за віком, іншим особам,\nзазначеним у цій статті, - у розмірі трьох мінімальних пенсій за\nвіком.\nПільги щодо плати за житло, комунальні послуги та паливо,\nпередбачені пунктами 4-6 частини першої цієї статті, надаються\nособам, зазначеним у цій статті, та членам їх сімей, що проживають\nразом з ними, незалежно від виду житла чи форми власності на\nнього.\nПлоща житла, на яку нараховується 50-відсоткова знижка плати,\nпередбачена пунктами 4 і 5 частини першої цієї статті,\nвизначається у максимально можливому розмірі в межах загальної\nплощі жилого приміщення (будинку) згідно з нормами користування\n(споживання), встановленими цими пунктами, незалежно від наявності\nу складі сім'ї осіб, які не мають права на знижку плати.\nСтаття 6-4. Пільги дружинам (чоловікам) померлих жертв\nнацистських переслідувань\nДружинам (чоловікам) померлих жертв нацистських\nпереслідувань, визнаних за життя інвалідами від загального\nзахворювання, трудового каліцтва та з інших причин, які не\nодружилися вдруге, надаються такі пільги:\n1) безоплатне одержання ліків за рецептами лікарів;\n2) безоплатне першочергове зубопротезування (за винятком\nпротезування з дорогоцінних металів);\n3) безоплатне забезпечення санаторно-курортним лікуванням\nодин раз на два роки, а також компенсація вартості самостійного\nсанаторно-курортного лікування;\n4) 50-відсоткова знижка плати за користування житлом\n(квартирна плата) в межах норм, передбачених законодавством\n(21 кв. метр загальної площі житла на кожну особу, яка постійно\nпроживає у жилому приміщенні (будинку) і має право на знижку\nплати, та додатково 10,5 кв. метра на сім'ю);\n5) 50-відсоткова знижка плати за користування комунальними\nпослугами (газопостачання, електропостачання та інші послуги) в\nмежах середніх норм споживання.\nПлоща житла, на яку надається знижка, під час проведення\nрозрахунків плати за опалення становить 21 кв. метр опалюваної\nплощі на кожну особу, яка постійно проживає у жилому приміщенні\n(будинку) і має право на знижку плати, та додатково 10,5 кв. метра\nна сім'ю.\nДля сімей, що складаються лише з непрацездатних осіб,\nнадається 50-відсоткова знижка за користування газом для\nопалювання житла на подвійний розмір нормативної опалюваної площі\n(42 кв. метри на кожну особу, яка має право на знижку плати, та\n21 кв. метр на сім'ю);\n6) 50-відсоткова знижка вартості палива, у тому числі\nрідкого, у межах норм, установлених для продажу населенню, для\nосіб, які проживають у будинках, що не мають центрального\nопалення;\n7) безоплатний проїзд усіма видами міського пасажирського\nтранспорту, автомобільним транспортом загального користування в\nсільській місцевості, а також залізничним і водним транспортом\nприміського сполучення та автобусами приміських маршрутів у межах\nобласті (Автономної Республіки Крим) за місцем проживання;\n8) позачерговий безоплатний капітальний ремонт власних жилих\nбудинків і першочерговий поточний ремонт жилих будинків та\nквартир;\n9) користування в разі виходу на пенсію (незалежно від часу\nвиходу) чи зміни місця роботи закладами охорони здоров'я, до яких\nвони були прикріплені за попереднім місцем роботи;\n10) щорічне медичне обстеження і диспансеризація із\nзалученням необхідних спеціалістів;\n11) першочергове обслуговування в лікувально-профілактичних\nзакладах, аптеках та першочергова госпіталізація;\n12) виплата допомоги по тимчасовій непрацездатності в розмірі\n100 відсотків середньої заробітної плати незалежно від стажу\nроботи;\n13) використання чергової щорічної відпустки у зручний для\nних час; одержання додаткової відпустки без збереження заробітної\nплати терміном до двох тижнів на рік;\n14) переважне право на залишення на роботі в разі скорочення\nчисельності чи штату працівників у зв'язку із змінами в\nорганізації виробництва і праці та на працевлаштування в разі\nліквідації підприємства, установи та організації;\n15) позачергове забезпечення житлом осіб, які потребують\nполіпшення житлових умов, у тому числі за рахунок жилої площі, що\nпередається міністерствами, іншими центральними органами\nвиконавчої влади, підприємствами та організаціями в розпорядження\nорганів місцевого самоврядування та місцевих державних\nадміністрацій. Особи, зазначені в цій статті, забезпечуються\nжитлом протягом двох років з дня взяття на квартирний облік.\nОргани виконавчої влади, органи місцевого самоврядування\nзобов'язані надавати допомогу особам, зазначеним у цій статті, у\nбудівництві індивідуальних жилих будинків. Земельні ділянки для\nіндивідуального житлового будівництва, садівництва і городництва\nвідводяться зазначеним особам у першочерговому порядку;\n16) одержання позики на індивідуальне (кооперативне) житлове\nбудівництво з погашенням її протягом десяти років починаючи з\nп'ятого року після закінчення будівництва, а також одержання\nпозики для будівництва або придбання дачних будинків і благоустрою\nсадових ділянок;\n17) першочергове право на вступ до житлово-будівельних\n(житлових) кооперативів, кооперативів з будівництва та\nексплуатації колективних гаражів, до садівницьких товариств, на\nпридбання матеріалів для індивідуального будівництва і спорудження\nсадових будинків, технічне обслуговування та забезпечення\nстоянками транспортних засобів;\n18) безоплатний проїзд один раз на два роки (туди та назад)\nзалізничним, водним, повітряним або міжміським автомобільним\nтранспортом незалежно від наявності залізничного сполучення або\nпроїзд один раз на рік (туди та назад) зазначеними видами\nтранспорту з 50-відсотковою знижкою;\n19) позачергове користування всіма послугами зв'язку та\nпозачергове встановлення на пільгових умовах квартирних телефонів\n(оплата в розмірі 20 відсотків від тарифів на основні та\n50 відсотків - на додаткові роботи). Абонентна плата за\nкористування телефоном установлюється в розмірі 50 відсотків\nзатверджених тарифів.\nПорядок користування послугами зв'язку та оплати встановлення\nквартирних телефонів визначається Кабінетом Міністрів України;\n20) першочергове обслуговування підприємствами, установами та\nорганізаціями служби побуту, громадського харчування,\nжитлово-комунального господарства, міжміського транспорту;\n21) позачергове влаштування до закладів соціального захисту\nнаселення, а також обслуговування службами соціального захисту\nнаселення вдома. У разі неможливості здійснення такого\nобслуговування заклади соціального захисту населення відшкодовують\nвитрати, пов'язані з доглядом за особами, зазначеними у цій\nстатті, в порядку і розмірах, що визначаються Кабінетом Міністрів\nУкраїни.\nДружинам (чоловікам) померлих інвалідів, зазначених у статті\n6-2 цього Закону, які не одружилися вдруге, пенсії або щомісячне\nдовічне грошове утримання, що виплачується замість пенсії,\nпідвищуються на 150 відсотків мінімальної пенсії за віком.\nДружинам (чоловікам) померлих інших жертв нацистських\nпереслідувань, визнаних за життя інвалідами від загального\nзахворювання, трудового каліцтва та з інших причин, які не\nодружилися вдруге, пенсії або щомісячне довічне грошове утримання,\nщо виплачується замість пенсії, підвищуються на 50 відсотків\nмінімальної пенсії за віком.\nЩороку до 5 травня дружинам (чоловікам) померлих інвалідів,\nзазначених у статті 6-2 цього Закону, які не одружилися вдруге,\nвиплачується разова грошова допомога в розмірі п'яти мінімальних\nпенсій за віком. Дружинам (чоловікам) померлих інших жертв\nнацистських переслідувань, визнаних за життя інвалідами від\nзагального захворювання, трудового каліцтва та з інших причин, які\nне одружилися вдруге, щорічна разова грошова допомога виплачується\nв розмірі трьох мінімальних пенсій за віком.\nПільги щодо плати за житло, комунальні послуги та паливо,\nпередбачені пунктами 4-6 частини першої цієї статті, надаються\nособам, зазначеним у цій статті, та членам їх сімей, які\nпроживають разом з ними, незалежно від виду житла чи форми\nвласності на нього.\nПлоща житла, на яку нараховується 50-відсоткова знижка плати,\nпередбачена пунктами 4 і 5 частини першої цієї статті,\nвизначається в максимально можливому розмірі в межах загальної\nплощі жилого приміщення (будинку) згідно з нормами користування\n(споживання), встановленими цими пунктами, незалежно від наявності\nу складі сім'ї осіб, які не мають права на знижку плати.\nСтаття 6-5. Пільги громадським організаціям жертв нацистських\nпереслідувань\nЦентральні та місцеві органи виконавчої влади, органи\nмісцевого самоврядування, Рада міністрів Автономної Республіки\nКрим у межах своєї компетенції надають організаціям жертв\nнацистських переслідувань фінансову підтримку, кредити з коштів\nвідповідних бюджетів, а також безоплатно будинки, приміщення,\nобладнання та інше майно, необхідне для виконання їх статутних\nзавдань. Організації жертв нацистських переслідувань звільняються\nвід плати за користування комунальними послугами (газопостачання,\nелектропостачання та інші послуги) в межах середніх норм\nспоживання (надання), телефоном у приміщеннях та будинках, які\nвони займають\".\n\n{ Пункт 3 розділу I втратив чинність на підставі Закону\nN 77-VIII ( 77-19 ) від 28.12.2014 }\n\nII. Прикінцеві положення\n1. Цей Закон набирає чинності з 1 січня 2006 року.\n2. Кабінету Міністрів України:\nу двомісячний термін подати на розгляд Верховної Ради України\nпропозиції щодо внесення змін до законодавчих актів, що випливають\nіз цього Закону;\nзабезпечити прийняття відповідно до своєї компетенції\nнормативно-правових актів, що випливають із цього Закону;\nпривести свої нормативно-правові акти у відповідність із цим\nЗаконом;\nзабезпечити перегляд і скасування центральними органами\nвиконавчої влади їх нормативно-правових актів, що суперечать цьому\nЗакону;\nпередбачити кошти в Державному бюджеті України на 2006 рік\nдля заміни посвідчень жертвам нацистських переслідувань з\nурахуванням внесених цим Законом змін та встановити порядок заміни\nзазначених посвідчень.\n\nПрезидент України Л.КУЧМА\n\nм. Київ, 16 грудня 2004 року\nN 2256-IV\n\nПро внесення змін до деяких законів України щодо соціального захисту жертв нацистських переслідувань\nЗакон України від 16.12.2004 № 2256-IV\n\nРедакція від 01.01.2015 , підстава — 77-VIII\nПостійна адреса:\nhttps://zakon.rada.gov.ua/go/2256-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}