{
  "id": "ua-law-3599-20",
  "type": "statute",
  "title": "Закон України (3599-20)",
  "title_en": "",
  "short_name": "3599-20",
  "status": "in_force",
  "issued_date": "2024-02-23",
  "url": "https://zakon.rada.gov.ua/laws/show/3599-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо виконання окремих повноважень у галузі будівництва\n\n(Відомості Верховної Ради (ВВР), 2025, № 4, ст.7)\n\n1. Внести зміни до таких законів України:\n\n1) у пункті \"а\" частини першої статті 31 Закону України \"Про місцеве самоврядування в Україні\" (Відомості Верховної Ради України, 1997 р., № 24, ст. 170 із наступними змінами):\n\nу підпункті 1 слова \"реконструкції і\" виключити;\n\nдоповнити підпунктом 1 -1 такого змісту:\n\n\"1 -1 ) виконання функцій замовника будівництва у випадках, визначених законом, а також надання доручення на вчинення дій, спрямованих на виконання визначених законодавством функцій замовника будівництва на підставі та у межах, встановлених договором доручення\";\n\n2) статтю 20 Закону України \"Про місцеві державні адміністрації\" (Відомості Верховної Ради України, 1999 р., № 20-21, ст. 190 із наступними змінами) доповнити пунктом 1 -1 такого змісту:\n\n\"1 -1 ) виконує функції замовника будівництва у випадках, визначених законом, а також виконує на підставі та у межах, встановлених договором доручення, дії, спрямовані на виконання функцій замовника будівництва, ремонту житлових будинків, об’єктів соціальної та виробничої інфраструктури державної або комунальної власності, або доручає виконання таких дій на підставі та у межах, встановлених договором доручення, комунальній організації відповідного напряму діяльності, а в містах Києві та Севастополі - також відповідній районній державній адміністрації\";\n\n3) у Законі України \"Про регулювання містобудівної діяльності\" (Відомості Верховної Ради України, 2011 р., № 34, ст. 343 із наступними змінами):\n\nпункт 4 частини першої статті 1 викласти в такій редакції:\n\n\"4) замовник будівництва (далі - замовник) - фізична чи юридична особа, яка має у власності чи користуванні одну чи декілька земельних ділянок або у власності чи управлінні будівлю/споруду і має намір щодо виконання підготовчих та/або будівельних робіт. У разі виконання підготовчих/будівельних робіт щодо багатоквартирного будинку замовником будівництва може бути об’єднання співвласників багатоквартирного будинку або управитель багатоквартирного будинку чи житлово-будівельний (житловий) кооператив, який здійснюватиме утримання такого будинку на підставі рішення (договору) співвласників багатоквартирного будинку. Дії, спрямовані на виконання функцій замовника будівництва, може виконувати особа, якій доручено вчинення дій з виконання підготовчих та/або будівельних робіт на підставі та у межах, встановлених договором доручення\";\n\nабзац перший частини третьої статті 33 викласти в такій редакції:\n\n\"3. Функції замовника будівництва у випадках, визначених законом, виконавчі органи відповідної сільської, селищної, міської ради, місцеві державні адміністрації виконують безпосередньо або можуть доручити вчинення дій, спрямованих на виконання функцій замовника, на підставі та у межах, встановлених договором доручення, комунальній організації відповідного напряму діяльності, а в містах Києві та Севастополі - також відповідній районній державній адміністрації. У разі надання такого договору доручення на вчинення дій, спрямованих на виконання функцій замовника, після завершення будівництва об’єкти та земельні ділянки, на яких розміщені такі об’єкти будівництва, залишаються у комунальній власності відповідної територіальної громади\";\n\n4) пункт 13 частини першої статті 4 Закону України \"Про військово-цивільні адміністрації\" (Відомості Верховної Ради України, 2015 р., № 13, ст. 87) викласти в такій редакції:\n\n\"13) сприяння розширенню житлового будівництва, надання громадянам, які мають потребу в житлі, допомоги в будівництві житла; надання допомоги власникам квартир (будинків) в їх відбудові у разі пошкодження в результаті терористичних актів, диверсій; організації за рахунок власних коштів і на пайових засадах будівництва, ремонту об’єктів комунального господарства та соціально-культурного призначення, житлових будинків, а також автомобільних доріг місцевого значення; виконання функцій замовника будівництва у випадках, визначених законом, а також виконання на підставі та у межах, встановлених договором доручення, дій, спрямованих на виконання функцій замовника будівництва, ремонту житлових будинків, об’єктів соціальної та виробничої інфраструктури державної або комунальної власності, або доручення виконання таких дій на підставі та у межах, встановлених договором доручення, комунальній організації відповідного напряму діяльності\";\n\n5) пункт 13 частини другої статті 15 Закону України \"Про правовий режим воєнного стану\" (Відомості Верховної Ради України, 2015 р., № 28, ст. 250) викласти в такій редакції:\n\n\"13) надання допомоги власникам квартир (будинків) в їх відбудові у разі пошкодження в результаті проведення бойових дій, терористичних актів, диверсій; організації за рахунок власних коштів і на пайових засадах будівництва, ремонту об’єктів комунального господарства та соціального призначення, житлових будинків, а також автомобільних доріг місцевого значення; виконання функцій замовника будівництва у випадках, визначених законом, а також виконання на підставі та у межах, встановлених договором доручення, дій, спрямованих на виконання функцій замовника будівництва, ремонту житлових будинків, об’єктів соціальної та виробничої інфраструктури державної або комунальної власності, або доручення виконання таких дій на підставі та у межах, встановлених договором доручення, комунальній організації відповідного напряму діяльності\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n23 лютого 2024 року\n\n№ 3599-IX\n\nПро внесення змін до деяких законів України щодо виконання окремих повноважень у галузі будівництва\nЗакон України від 23.02.2024 № 3599-IX\n\nПрийняття від 23.02.2024\nПостійна адреса:\nhttps://zakon.rada.gov.ua/go/3599-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}