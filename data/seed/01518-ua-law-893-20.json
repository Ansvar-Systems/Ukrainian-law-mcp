{
  "id": "ua-law-893-20",
  "type": "statute",
  "title": "Закон України (893-20)",
  "title_en": "",
  "short_name": "893-20",
  "status": "in_force",
  "issued_date": "2020-09-15",
  "url": "https://zakon.rada.gov.ua/laws/show/893-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо графіка проведення пленарних засідань Верховної Ради України\n\n(Відомості Верховної Ради (ВВР), 2020, № 51, ст.488)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Регламенті Верховної Ради України , затвердженому Законом України \"Про Регламент Верховної Ради України\" (Відомості Верховної Ради України, 2010 р., №№ 14-17, ст. 133; 2011 р., № 10, ст. 64; 2013 р., № 49, ст. 687):\n\n1) частини третю і п’яту статті 19 викласти в такій редакції:\n\n\"3. У вівторок та четвер тижня, відведеного для пленарних засідань, якщо не прийнято (ad hoc) іншого рішення Верховної Ради, пленарне засідання триває з 10 до 15 години з перервою з 12 години до 12 години 30 хвилин. У середу та п’ятницю пленарне засідання триває з 10 до 14 години з перервою з 12 години до 12 години 30 хвилин. Друга половина середи відводиться для роботи народних депутатів у комітетах, тимчасових спеціальних комісіях та тимчасових слідчих комісіях, депутатських фракціях (депутатських групах). Понеділок та друга половина п’ятниці відводяться для самостійної роботи народних депутатів, пов’язаної із здійсненням депутатських повноважень\";\n\n\"5. Верховна Рада може прийняти рішення щодо одноразової зміни тривалості пленарного засідання. Рішення про продовження пленарного засідання після 15 години (у п’ятницю - після 14 години) більш як на 15 хвилин приймається Верховною Радою на цьому пленарному засіданні до перерви з 12 години до 12 години 30 хвилин\";\n\n2) у частині другій статті 24 слово \"ранкового\" виключити;\n\n3) у частині третій статті 25:\n\nу першому реченні слово \"ранкового\" виключити;\n\nдруге речення викласти в такій редакції: \"У дні проведення пленарних засідань щотижня у п’ятницю з 10 до 11 години відводиться час для запитань членам Кабінету Міністрів України (\"година запитань до Уряду\"), з 13 години до 13 години 30 хвилин відводиться час для стислих (до трьох хвилин) оголошень депутатських запитів і прийняття рішень про підтримку та направлення депутатських запитів, обговорення відповідей на депутатські запити за участю керівників та посадових осіб державних органів (крім органів судової влади), органів місцевого самоврядування, які відповідають на депутатські запити і запитання народних депутатів, з 13 години 30 хвилин до 14 години відводиться час для виступів народних депутатів \"з різних питань\";\n\n4) у частині другій статті 26 слова \"ранкового та вечірнього пленарних засідань\" замінити словами \"кожного пленарного засідання\";\n\n5) у частині шостій статті 47 слова \"пленарних засідань Верховної Ради до початку пленарного засідання\" замінити словами та цифрами \"пленарного засідання Верховної Ради до перерви з 12 години до 12 години 30 хвилин\".\n\n2. В абзаці першому частини п’ятої статті 3 Закону України \"Про тимчасові слідчі комісії і тимчасові спеціальні комісії Верховної Ради України\" (Відомості Верховної Ради України, 2020 р., № 27, ст. 174) слово \"ранковому\" виключити.\n\nII. Цей Закон набирає чинності з дня, наступного за днем його опублікування.\n\nПрезидент України\n\nВ.ЗЕЛЕНСЬКИЙ\n\nм. Київ\n\n15 вересня 2020 року\n\n№ 893-IX\n\nПро внесення змін до деяких законодавчих актів України щодо графіка проведення пленарних засідань Верховної Ради України\nЗакон України від 15.09.2020 № 893-IX\n\nПрийняття від 15.09.2020\nПостійна адреса:\nhttps://zakon.rada.gov.ua/go/893-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}