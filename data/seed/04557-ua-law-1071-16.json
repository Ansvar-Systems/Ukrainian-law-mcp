{
  "id": "ua-law-1071-16",
  "type": "statute",
  "title": "Закон України (1071-16)",
  "title_en": "",
  "short_name": "1071-16",
  "status": "in_force",
  "issued_date": "2007-05-24",
  "url": "https://zakon.rada.gov.ua/laws/show/1071-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кримінального та\nКримінально-процесуального кодексів України\nщодо боротьби з ядерним тероризмом у зв'язку\nз ратифікацією Міжнародної конвенції\nпро боротьбу з актами ядерного тероризму\n( 995_d68 )\n( Відомості Верховної Ради України (ВВР), 2007, N 34, ст.447 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88 }\n\nВерховна Рада України п о с т а н о в л я є :\nI. Внести до Кримінального ( 2341-14 ) та\nКримінально-процесуального ( 1001-05 , 1002-05 , 1003-05 ) кодексів\nУкраїни такі зміни:\n1. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) в абзаці першому частини першої статті 201 слова\n\"радіоактивних або вибухових речовин\" замінити словами \"вибухових\nречовин, радіоактивних матеріалів\";\n2) у статті 265:\nчастину другу викласти в такій редакції:\n\"2. Ті самі дії, вчинені з метою спричинення загибелі людей,\nшкоди здоров'ю людей, майнової шкоди у великому розмірі або\nзначного забруднення довкілля, -\nкараються позбавленням волі на строк від п'яти до восьми\nроків\";\nдоповнити частиною третьою та приміткою до статті такого\nзмісту:\n\"3. Дії, передбачені частиною першою або другою цієї статті,\nвчинені повторно або за попередньою змовою групою осіб, або якщо\nвони спричинили загибель людей, майнову шкоду у великому розмірі,\nзначне забруднення довкілля чи інші тяжкі наслідки, -\nкараються позбавленням волі на строк від восьми до\nп'ятнадцяти років.\nПримітка. У статтях 265, 265-1 цього Кодексу майнова шкода\nвважається заподіяною у великому розмірі, якщо прямі збитки\nстановлять суму, яка в триста і більше разів перевищує\nнеоподатковуваний мінімум доходів громадян\";\n3) доповнити статтею 265-1 такого змісту:\n\" Стаття 265-1. Незаконне виготовлення ядерного вибухового\nпристрою чи пристрою, що розсіює радіоактивний\nматеріал або випромінює радіацію\n1. Незаконне виготовлення будь-якого ядерного вибухового\nпристрою чи пристрою, що розсіює радіоактивний матеріал або\nвипромінює радіацію і може через свої властивості спричинити\nзагибель людей, шкоду здоров'ю людей, майнову шкоду у великому\nрозмірі або значне забруднення довкілля, -\nкарається штрафом від трьохсот до семисот неоподатковуваних\nмінімумів доходів громадян або обмеженням волі на строк від двох\nдо п'яти років, або позбавленням волі на той самий строк.\n2. Та сама дія, вчинена з метою спричинення загибелі людей,\nшкоди здоров'ю людей, майнової шкоди у великому розмірі або\nзначного забруднення довкілля, -\nкарається позбавленням волі на строк від п'яти до восьми\nроків.\n3. Дії, передбачені частиною першою або другою цієї статті,\nвчинені повторно або за попередньою змовою групою осіб, або якщо\nвони спричинили загибель людей, майнову шкоду у великому розмірі,\nзначне забруднення довкілля чи інші тяжкі наслідки, -\nкараються позбавленням волі на строк від восьми до\nп'ятнадцяти років\";\n4) абзац перший частини першої статті 414 викласти в такій\nредакції:\n\"1. Порушення правил поводження зі зброєю, а також із\nбоєприпасами, вибуховими, іншими речовинами і предметами, що\nстановлять підвищену небезпеку для оточення, а так само з\nрадіоактивними матеріалами, якщо це заподіяло потерпілому тілесні\nушкодження або створило небезпеку для довкілля\".\n\n{ Пункт 2 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 24 травня 2007 року\nN 1071-V\n\nПро внесення змін до Кримінального та Кримінально-процесуального кодексів України щодо боротьби з ядерним тероризмом у зв'язку з ратифікацією Міжнародної конвенції про боротьбу з актами ядерного тероризму\nЗакон України від 24.05.2007 № 1071-V\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/1071-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}