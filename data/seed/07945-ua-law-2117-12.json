{
  "id": "ua-law-2117-12",
  "type": "statute",
  "title": "Закон України (2117-12)",
  "title_en": "",
  "short_name": "2117-12",
  "status": "in_force",
  "issued_date": "1992-02-14",
  "url": "https://zakon.rada.gov.ua/laws/show/2117-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Законодавство України про культуру",
      "content": "Законодавство України про культуру базується на Конституції\nУкраїни ( 254к/96-ВР ) і складається з цих Основ та інших\nприйнятих відповідно до них актів законодавства."
    },
    {
      "provision_ref": "art2",
      "section": "2",
      "title": "Стаття 2. Основні принципи культурної політики",
      "content": "Основними принципами культурної політики в Україні є:\nвизнання культури як одного із головних чинників самобутності\nукраїнської нації та національних меншин, які проживають на\nтериторії України;\nутвердження гуманістичних ідей, високих моральних засад у\nсуспільному житті, орієнтація як на національні, так і на\nзагальнолюдські цінності, визнання їх пріоритетності над\nполітичними і класовими інтересами;\nзбереження і примноження культурних надбань;\nрозвиток культурних зв'язків з українцями, що проживають за\nкордоном, як основи збереження цілісності української культури;\nгарантування свободи творчої діяльності, невтручання у\nтворчий процес з боку держави, політичних партій та інших\nгромадських об'єднань;\nрівність прав і можливостей громадян незалежно від\nсоціального стану та національної приналежності у створенні,\nвикористанні та поширенні культурних цінностей;\nдоступність культурних цінностей, усіх видів культурних\nпослуг та культурної діяльності для кожного громадянина;\nзабезпечення умов для творчого розвитку особистості,\nпідвищення культурного рівня та естетичного виховання громадян;\nзаохочення благодійної діяльності у сфері культури\nпідприємств, організацій, громадських об'єднань, релігійних\nорганізацій, окремих громадян;\nвсебічне міжнародне культурне співробітництво;\nвизнання пріоритету міжнародно-правових актів у сфері\nкультури;\nпоєднання державних і громадських засад у забезпеченні\nрозвитку культури."
    },
    {
      "provision_ref": "art3",
      "section": "3",
      "title": "Стаття 3. Пріоритети у розвитку культури",
      "content": "Пріоритетні напрями розвитку культури визначаються цільовими\nдержавними програмами, які затверджуються Верховною Радою України.\nДержава у пріоритетному порядку створює умови для:\nрозвитку культури української нації та культур національних\nменшин;\nзбереження, відтворення та охорони культурно-історичного\nсередовища;\nестетичного виховання дітей та юнацтва;\nпроведення фундаментальних досліджень в галузі теорії та\nісторії культури України;\nрозширення культурної інфраструктури села;\nматеріального та фінансового забезпечення закладів,\nпідприємств, організацій і установ культури."
    },
    {
      "provision_ref": "art4",
      "section": "4",
      "title": "Стаття 4. Мова у сфері культури",
      "content": "Функціонування мови у сфері культури визначається\nзаконодавством України про мови.\nДержава дбає про розвиток україномовних форм культурного\nжиття, гарантує рівні права і можливості щодо використання у\nсфері культури мов усіх національних меншин, які проживають на\nтериторії України.\nР о з д і л II\n\nПРАВА І ОБОВ'ЯЗКИ ГРОМАДЯН У СФЕРІ КУЛЬТУРИ"
    },
    {
      "provision_ref": "art5",
      "section": "5",
      "title": "Стаття 5. Права громадян у сфері культури",
      "content": "Громадяни у сфері культури мають право на:\nсвободу творчості;\nвільний вибір будь-якого виду культурної діяльності, засобів\nі сфер застосування творчих здібностей та самостійне визначення\nдолі своїх творів;\nздійснення професійної та аматорської діяльності на\nіндивідуальній чи колективній основі, самостійно чи з допомогою\nбудь-яких форм посередництва;\nстворення закладів, підприємств і організацій культури;\nоб'єднання у творчі спілки, національно-культурні товариства,\nфонди, асоціації, інші громадські об'єднання, які діють у сфері\nкультури;\nзбереження і розвиток національно-культурної самобутності,\nнародних традицій та звичаїв;\nдоступ до культурних цінностей;\nзахист інтелектуальної власності;\nздобуття спеціальної освіти."
    },
    {
      "provision_ref": "art6",
      "section": "6",
      "title": "Стаття 6. Свобода творчості",
      "content": "Держава гарантує свободу творчості, вільний вибір видів\nкультурної діяльності.\nВтручання у творчий процес, цензура у сфері творчої\nдіяльності не допускаються.\nВ Україні створюються умови для розвитку літературної та\nхудожньої критики, інших форм об'єктивної оцінки\nісторико-культурних процесів.\nСтаття 7. Право громадян на утворення об'єднань у сфері\nкультури\nГромадяни мають право за своєю ініціативою утворювати творчі\nспілки, національно-культурні товариства, фонди, асоціації та інші\nгромадські об'єднання, в тому числі міжнародні.\nДіяльність громадських об'єднань у сфері культури регулюється\nзаконодавством України та статутами (положеннями) цих об'єднань.\nДержава охороняє права та законні інтереси громадських\nоб'єднань у сфері культури, сприяє створенню умов для виконання\nними статутних завдань."
    },
    {
      "provision_ref": "art8",
      "section": "8",
      "title": "Стаття 8. Права національних меншин у сфері культури",
      "content": "Держава створює умови для розвитку культур усіх національних\nменшин, які проживають на території України, сприяє прилученню їх\nдо спільного процесу творення культурних цінностей.\nГромадяни будь-якої національності мають право:\nзберігати, розвивати і пропагувати свою культуру, мову,\nтрадиції, звичаї та обряди;\nутворювати національно-культурні товариства, центри,\nстворювати заклади культури і мистецтва та навчальні заклади,\nзасновувати засоби масової інформації і видавництва."
    },
    {
      "provision_ref": "art9",
      "section": "9",
      "title": "Стаття 9. Право на інтелектуальну власність",
      "content": "Твори літератури та мистецтва є інтелектуальною власністю їх\nтворців.\nЗахист права на інтелектуальну власність, охорона авторських\nправ регулюються спеціальним законодавством і нормами міжнародного\nправа."
    },
    {
      "provision_ref": "art10",
      "section": "10",
      "title": "Стаття 10. Право на спеціальну освіту в галузі культури",
      "content": "Громадяни мають право вільного вибору профілю спеціальної\nосвіти у галузі культури та форми навчання.\nДержава відповідно до соціально-економічних і\nнаціонально-культурних потреб забезпечує розвиток у сфері\nкультури мережі навчальних закладів, закладів підвищення\nкваліфікації, наукових установ, створює умови для самоосвіти."
    },
    {
      "provision_ref": "art11",
      "section": "11",
      "title": "Стаття 11. Обов'язки громадян у сфері культури",
      "content": "Громадяни зобов'язані:\nдодержувати вимог чинного законодавства щодо діяльності у\nсфері культури;\nдбати про збереження культурної спадщини, традицій народної\nкультури, сприяти охороні пам'яток історії та культури;\nповажати культуру, мову, традиції, звичаї та обряди\nнаціональних меншин, які проживають на території України;\nпіклуватися про естетичне виховання і культурний розвиток\nдітей, прилучення їх до цінностей вітчизняної та світової\nкультури.\nР о з д і л III\n\nДІЯЛЬНІСТЬ У СФЕРІ КУЛЬТУРИ"
    },
    {
      "provision_ref": "art12",
      "section": "12",
      "title": "Стаття 12. Діяльність у сфері культури",
      "content": "Діяльністю у сфері культури є:\nстворення, розповсюдження і популяризація творів літератури\nта мистецтва;\nзбереження та використання культурних цінностей;\nестетичне виховання;\nорганізація спеціальної освіти, відпочинку і дозвілля\nгромадян.\nСуб'єктами діяльності у сфері культури є:\nпрофесійні творчі працівники, професійні творчі колективи,\nпрацівники культури, окремі громадяни;\nдержавні і приватні заклади, підприємства, організації і\nустанови, що діють у сфері культури;\nтворчі спілки, національно-культурні товариства, фонди,\nасоціації, інші громадські об'єднання, їх підприємства;\nдержава в особі її органів влади та управління.\nДіяльність у сфері культури здійснюється на професійній чи\nаматорській основі у порядку, визначеному цими Основами,\nзаконодавством України про підприємства, підприємницьку\nдіяльність, некомерційні організації та об'єднання, а також\nзаконодавством, що регулює конкретні види діяльності у сфері\nкультури.\nСтаття 13. Розповсюдження та популяризація творів\nлітератури і мистецтва\nЗаклади, підприємства і організації культури, творчі\nпрацівники та колективи мають право на розповсюдження і\nпопуляризацію творів літератури та мистецтва, самостійно\nвизначають репертуар і програми, зміст і форми гастрольної,\nвиставочної та іншої діяльності.\nЗабороняється розповсюдження творів, що містять заклики до\nзміни насильницьким шляхом конституційного ладу; пропаганду\nвійни, насилля, жорстокості, расової, національної, релігійної\nворожнечі або ненависті; порнографію; підбурювання до вчинення\nзлочинів.\nОбмеження у розповсюдженні творів з інших підстав не\nдопускається."
    },
    {
      "provision_ref": "art14",
      "section": "14",
      "title": "Стаття 14. Збереження і використання культурних цінностей",
      "content": "До культурних цінностей належать об'єкти матеріальної і\nдуховної культури, що мають художнє, історичне, етнографічне та\nнаукове значення. Унікальні цінності матеріальної та духовної\nкультури, а також культурні цінності, що мають виняткове історичне\nзначення для формування національної самосвідомості українського\nнароду, визнаються об'єктами національного культурного надбання і\nзаносяться до Державного реєстру національного культурного\nнадбання.\nДержава в особі її органів влади і управління:\nдбає про збереження і використання культурних цінностей, що\nзнаходяться на території України чи за її межами;\nзабезпечує охорону пам'яток історії та культури України,\nзахист історичного середовища, схоронність музейного,\nбібліотечного і архівного фондів;\nсприяє розвитку мережі державних, громадських і приватних\nмузеїв, бібліотек, формуванню їх фондів;\nстворює умови для збереження і розвитку народної культури,\nсприяє відродженню осередків традиційної народної творчості,\nхудожніх промислів і ремесел, створенню музеїв народної творчості\nта побуту, шкіл народного мистецтва, фольклорно-етнографічних\nансамблів, забезпечує їх організаційну і фінансову підтримку;\nгарантує вільний доступ до пам'яток історії та культури,\nмузейних, бібліотечних і архівних фондів. Обмеження такого доступу\nзумовлюється лише специфікою цінностей та особливими умовами їх\nсхоронності, що визначаються законодавством;\nзабезпечує окремим соціальним групам громадян (дітям\nдошкільного віку, учням, студентам, пенсіонерам та інвалідам)\nдоступ до культурних цінностей на пільгових умовах.\nПорядок обліку, зберігання і використання культурних\nцінностей, вивезення за межі України та передачі права власності\nна них визначається законодавством.\nЗабороняється вилучення друкованих видань, творів,\nекспонатів, документів із бібліотечних, музейних, архівних фондів\nта знищення об'єктів матеріальної і духовної культури з\nідеологічних чи політичних міркувань.\nНе підлягають роздержавленню і приватизації:\nоб'єкти національного культурного надбання, музейні,\nбібліотечні, архівні фонди;\nтвори і предмети національної культури, придбані державними\nзакладами культури шляхом купівлі або подаровані їм."
    },
    {
      "provision_ref": "art15",
      "section": "15",
      "title": "Стаття 15. Естетичне виховання",
      "content": "Держава гарантує здійснення естетичного виховання громадян\nчерез доступність до надбань вітчизняної і світової культури,\nрозвиток мережі навчальних, позашкільних виховних та\nкультурно-освітніх закладів, створення умов для індивідуальної і\nколективної художньої творчості.\nЦілісна система естетичного виховання громадян забезпечується\nорганами державного управління, закладами освіти, культури і\nмистецтва, засобами масової інформації спільно з творчими\nспілками, національно-культурними товариствами та іншими\nгромадськими об'єднаннями, що діють у сфері культури.\nВідповідно до статті 3 цих Основ естетичне виховання дітей,\nучнів, студентів здійснюється в усіх навчально-виховних закладах,\nнезалежно від їх відомчого підпорядкування та форм власності.\nСтаття 16. Організація спеціальної освіти у галузі\nкультури\nОрганізація спеціальної освіти у галузі культури повинна:\nзабезпечувати принцип єдності і наступності мистецької\nосвіти;\nстворювати умови для реалізації права громадян на вільний\nрозвиток творчих здібностей;\nзадовольняти потребу закладів, підприємств і організацій\nкультури у спеціалістах, наукових та науково-педагогічних кадрах.\nПерспективи і напрями розвитку, зміст спеціальної освіти у\nгалузі культури визначають центральні державні органи культури у\nвзаємодії з органами освіти, науково-дослідними установами,\nтворчими спілками, національно-культурними товариствами.\nВ Україні з метою реалізації права громадян на спеціальну\nосвіту в галузі культури створюються державні, приватні,\nкооперативні навчальні заклади (академії, університети,\nконсерваторії, інститути, коледжі, технікуми, училища,\nспеціалізовані мистецькі школи, гімназії, ліцеї, школи естетичного\nвиховання дітей: музичні, художні, хореографічні, хорові та інші),\nінститути та факультети підвищення кваліфікації.\nУмови створення навчальних закладів у галузі культури та\nпринципи їх діяльності визначаються чинним законодавством.\nКерівники державних навчальних закладів, що належать місцевим\nРадам народних депутатів, затверджуються або у встановленому\nпорядку призначаються на посаду структурними підрозділами\nвиконавчих комітетів місцевих Рад народних депутатів по управлінню\nкультурою.\nДержава матеріально підтримує особливо обдарованих учнів і\nстудентів мистецьких закладів, піклується про їх стажування у\nпровідних центрах вітчизняної та світової культури.\nВідповідно до статті 3 цих Основ держава встановлює пільги\nщодо оплати навчання у початковій ланці спеціальної мистецької\nосвіти - державних школах естетичного виховання дітей."
    },
    {
      "provision_ref": "art17",
      "section": "17",
      "title": "Стаття 17. Професійна творча діяльність",
      "content": "Держава створює умови для здійснення професійної творчої\nдіяльності у галузі літератури, театрального, музичного,\nхореографічного, циркового, образотворчого і\nдекоративно-ужиткового мистецтв, архітектури, кінематографії,\nжурналістики, дизайнерської, науково-дослідної та іншої\nдіяльності, спрямованої на розвиток культури.\nСуб'єктами професійної творчої діяльності на індивідуальній і\nколективній основі є професійний творчий працівник та професійний\nтворчий колектив.\nПрофесійний творчий колектив може мати право юридичної особи.\nПравовий статус професійного творчого колективу визначається у\nпорядку, встановленому законодавством України про підприємства.\nПрофесійна творча діяльність забезпечується системою\nекономічних, соціальних і правових гарантій. Місцеві Ради народних\nдепутатів зобов'язані надавати професійним творчим працівникам на\nпільгових умовах у користування приміщення під майстерні, студії\nта лабораторії, необхідні для здійснення їх діяльності. Професійні\nтворчі працівники користуються пріоритетним правом на придбання\nтаких приміщень у власність.\nСтаття 18. Організація аматорської діяльності, відпочинку\nта дозвілля громадян\nДля задоволення потреб громадян у самодіяльній творчості,\nорганізації їх відпочинку та дозвілля створюються клуби,\nаматорські об'єднання, гуртки і студії за інтересами, культурні\nцентри, парки культури та відпочинку, інші культурно-освітні\nзаклади.\nОргани державної влади і управління, заклади, підприємства та\nорганізації сприяють розвиткові аматорських колективів і\nоб'єднань, дбають про їх матеріальне та фінансове забезпечення."
    },
    {
      "provision_ref": "art19",
      "section": "19",
      "title": "Стаття 19. Професійний творчий працівник",
      "content": "Професійним творчим працівником у сфері культури є особа,\nтворча діяльність якої становить її основне заняття і є головним\nджерелом її доходів.\nУмовою визнання професійним творчим працівником є наявність\nоднієї з таких ознак:\nпублічне представлення власних творів на виставках, шляхом\nпублікації, сценічного виконання, кіно-, теле- або відеопоказу\nтощо;\nодержання винагороди за свою творчу працю та урахування її\nпри оподаткуванні;\nодержання спеціальної освіти в навчальному закладі або у\nспеціаліста чи викладача, який має ліцензію на проведення\nпедагогічної діяльності;\nчленство у творчій спілці;\nнаявність вченого ступеня, почесного або наукового звання,\nпрофесійної відзнаки, нагороди чи премії."
    },
    {
      "provision_ref": "art20",
      "section": "20",
      "title": "Стаття 20. Працівник культури",
      "content": "Працівником культури є особа, яка здобула спеціальну освіту\nв державному чи приватному навчальному закладі або у спеціаліста\n(викладача), який має ліцензію на проведення педагогічної\nдіяльності, чи особа, яка працює в закладах, підприємствах,\nорганізаціях і установах культури, засобах масової інформації,\nвидавництвах, товариствах, фондах та інших культурно-освітніх\nгромадських об'єднаннях і пройшла відповідну атестацію.\nСтаття 21. Заклади, підприємства та організації\nкультури\nВ Україні гарантується розвиток мережі різних за видами\nдіяльності та формою власності закладів, підприємств та\nорганізацій культури: театрів, філармоній, професійних творчих\nколективів, кіностудій, організацій телебачення, радіомовлення,\nкіновідеопрокату, видавництв, редакцій, музеїв, художніх галерей\n(виставок), бібліотек, архівів, клубних закладів, кінотеатрів,\nцирків, парків культури та відпочинку, навчальних закладів і\nнаукових установ, позашкільних закладів естетичного виховання і\nдозвілля дітей та юнацтва, дизайнерських, реставраційних центрів і\nмайстерень, історико-культурних, архітектурних заповідників,\nзаповідних територій тощо.\nНа території кожної адміністративно-територіальної одиниці\nстворюється соціально необхідний комплекс закладів, підприємств і\nорганізацій культури.\nЗаклади, підприємства і організації культури здійснюють ті\nвиди культурної та господарської діяльності, які визначені статтею\n12 цих Основ і відповідають цілям, передбаченим їх статутами\n(положеннями).\nСтворення, реорганізація та ліквідація закладів, підприємств\nі організацій культури здійснюються відповідно до чинного\nзаконодавства України.\nСпеціально уповноважені центральні органи державного\nуправління затверджують і звільняють з посади керівників державних\nзакладів, підприємств, організацій та установ республіканського\nпідпорядкування або встановлюють відповідно до законодавства інший\nпорядок їх призначення і звільнення.\nНе допускається ліквідація закладів, підприємств і\nорганізацій культури у зв'язку з позбавленням їх приміщень, які\nпередаються у власність чи безплатне користування релігійним\nорганізаціям, а також їх перепрофілювання з іншою метою під час\nроздержавлення і приватизації."
    },
    {
      "provision_ref": "art21-1",
      "section": "21-1",
      "title": "Стаття 21-1. Неприбуткові організації у сфері культури",
      "content": "Неприбутковими організаціями у сфері культури є юридичні\nособи, які здійснюють діяльність, визначену статтею 12 цих Основ,\nі відповідають критеріям неприбутковості, встановленим цією\nстаттею.\nНеприбуткова організація у сфері культури може здійснювати\nфінансово-господарську діяльність відповідно до цілей її утворення\nта в межах її цивільної правоздатності.\nКошти та інше майно, майнові права (у грошовому виразі),\nнабуті неприбутковою організацією внаслідок її\nфінансово-господарської діяльності, за результатами звітного\nперіоду не можуть більше ніж у три рази перевищувати її\nнадходження за той же період у вигляді бюджетних коштів, коштів та\nіншого майна, майнових прав (у грошовому виразі), наданих\nорганізації засновником (засновниками) організації, в тому числі у\nвигляді членських внесків, внесків учасників, а також\nбезповоротної фінансової допомоги чи допомоги товарами, роботами,\nпослугами (за їх ринковою вартістю), що надані безоплатно.\nОбсяг майна суб'єктів підприємницької діяльності (часток у\nїхньому майні), яке на встановленому законом праві належить\nнеприбутковій організації, не може більше ніж у три рази\nперевищувати загальний обсяг іншого майна, що належить\nнеприбутковій організації на кінець звітного періоду. Таке\nперевищення має бути усунено протягом року, наступного за звітним.\nМайно неприбуткової організації у сфері культури може бути\nпередано суб'єктам підприємницької діяльності лише в тимчасове\nкористування на компенсаційній основі, за винятком внесення майна\nдо статутного фонду господарського товариства чи наділення майном\nіншого суб'єкта підприємницької діяльності.\nКомпенсація за користування майном неприбуткової організації\nне може бути нижчою за звичайну ціну, крім випадків, коли майно\nнадається в користування іншим неприбутковим організаціям.\nЗаконом для окремих форм неприбуткових організацій у сфері\nкультури та за видами їх діяльності можуть встановлюватися інші\nкритерії ознак неприбутковості.\nСтаття 21-2. Підтримка діяльності неприбуткових організацій\nу сфері культури\nОргани державної влади та органи місцевого самоврядування\nсприяють діяльності неприбуткових організацій у сфері культури в\nмежах своїх повноважень, визначених законами України.\nНеприбутковим організаціям у сфері культури відповідно до\nзакону надаються пільги по сплаті мита, податків та зборів\n(обов'язкових платежів), встановлюються податкові та інші пільги\nфізичним та юридичним особам, що підтримують неприбуткові\nорганізації.\nЕкономічна підтримка неприбуткових організацій здійснюється у\nформах, передбачених законами України.\nОргани державної влади та органи місцевого самоврядування\nзалучають неприбуткові організації на конкурсній основі до\nвиконання загальнодержавних та місцевих програм, що фінансуються з\nвідповідних бюджетів, а також до виконання замовлень для державних\nта місцевих потреб.\nДержава залучає неприбуткові організації у сфері культури до\nучасті у підготовці законопроектів та проектів інших нормативних\nактів органів влади, репрезентації України у різних сферах\nміжнародного культурного життя, забезпечує надання інформації,\nнеобхідної для реалізації завдань, визначених їх статутами\n(положеннями)."
    },
    {
      "provision_ref": "art22",
      "section": "22",
      "title": "Стаття 22. Повноваження державних органів у сфері культури",
      "content": "Верховна Рада України визначає політику держави у сфері\nкультури, правові, економічні та соціальні гарантії її реалізації,\nсистему соціального захисту працівників культури.\nВищі органи виконавчої влади та державного управління:\nзабезпечують реалізацію політики держави у сфері культури;\nздійснюють за участю громадських об'єднань розробку державних\nпрограм розвитку культури та їх фінансування;\nстворюють умови для відродження і розвитку культури\nукраїнської нації, культур національних меншин, які проживають на\nтериторії України;\nвстановлюють державні замовлення на випуск літератури, творів\nмистецтва;\nсприяють розвитку нетрадиційних форм мистецтва;\nздійснюють заходи щодо повернення у власність народу України\nкультурних та історичних цінностей, що знаходяться за її межами;\nвирішують у встановленому законодавством порядку питання про\nнадання закладам культури, що відіграють визначну роль у духовному\nжитті народу, статусу національних;\nрозробляють і забезпечують впровадження науково обгрунтованих\nсуспільно необхідних нормативів культурного обслуговування\nнаселення різних регіонів України, матеріальних і фінансових норм\nзабезпечення закладів культури;\nзабезпечують підготовку кадрів, створення необхідної мережі\nдержавних навчальних закладів, науково-дослідних установ та\nстимулюють розвиток наукових досліджень з проблем культури;\nстворюють базу по виробництву спеціального обладнання для\nзакладів, підприємств і організацій культури;\nорганізують та здійснюють культурне співробітництво з\nзарубіжними країнами та міжнародними організаціями, сприяють\nстворенню спільних інвестиційних фондів розвитку культури в\nУкраїні, а також центрів української культури за кордоном;\nздійснюють координацію діяльності міністерств, відомств,\nнаукових установ, творчих спілок та інших громадських організацій\nщодо реалізації політики держави у сфері культури.\nНаукове, методичне та організаційне забезпечення діяльності у\nсфері культури покладається на спеціально уповноважені центральні\nоргани державного управління, які утворюються у порядку,\nвстановленому законодавством.\nПовноваження місцевих Рад народних депутатів та їх виконавчих\nорганів у сфері культури визначаються Законом Української РСР \"Про\nмісцеві Ради народних депутатів Української РСР та місцеве\nсамоврядування\" ( 533-12 ) та цими Основами.\nР о з д і л IV\n\nФІНАНСУВАННЯ І МАТЕРІАЛЬНО-ТЕХНІЧНЕ\nЗАБЕЗПЕЧЕННЯ КУЛЬТУРИ"
    },
    {
      "provision_ref": "art23",
      "section": "23",
      "title": "Стаття 23. Фінансування культури",
      "content": "Фінансування культури здійснюється на нормативній основі за\nрахунок республіканського і місцевих бюджетів, а також коштів\nпідприємств, організацій, громадських об'єднань та інших джерел.\nДержава гарантує необхідні асигнування на розвиток культури в\nрозмірі не менше восьми відсотків від національного доходу\nУкраїни.\nМісцеві Ради народних депутатів мають право у порядку,\nпередбаченому законодавством, збільшувати видатки для потреб\nкультури понад установлені норми.\nБюджетні асигнування та позабюджетні кошти не підлягають\nвилученню."
    },
    {
      "provision_ref": "art24",
      "section": "24",
      "title": "Стаття 24. Фонди розвитку культури",
      "content": "З метою фінансової підтримки і захисту закладів, підприємств\nі організацій культури в умовах ринкової економіки, цільового\nвикористання коштів, що відраховуються на потреби культури, можуть\nстворюватися республіканський та місцеві фонди розвитку культури.\nПорядок створення республіканського та місцевих фондів\nрозвитку культури і використання їх коштів визначається\nположеннями, що затверджуються у встановленому порядку.\nГромадські об'єднання (творчі спілки, товариства, фонди,\nасоціації), заклади, підприємства, організації та громадяни мають\nправо самостійно та на договірній основі створювати добродійні\nфонди для фінансування культурних програм, розвитку літератури та\nмистецтва, підтримки талантів і творчих починань у галузі\nкультури, розв'язання соціальних і побутових проблем творчих\nпрацівників.\nСтаття 25. { Зупинено дію статті 25 згідно з Декретом\nN 15-93 від 19.02.93 }\nВалютні кошти у галузі культури\nВалютні надходження від використання культурних цінностей і\nоб'єктів національного культурного надбання, гастрольної,\nвиставкової, видавничої та іншої творчої діяльності спрямовуються\nна забезпечення схоронності і відновлення національного\nкультурного надбання України, зміцнення матеріальної бази культури\nі не підлягають оподаткуванню."
    },
    {
      "provision_ref": "art26",
      "section": "26",
      "title": "Стаття 26. Оподаткування у сфері культури",
      "content": "Держава здійснює політику пільгового оподаткування у сфері\nкультури:\nзвільняє від сплати податків творчі спілки,\nнаціонально-культурні товариства, фонди, асоціації, інші\nгромадські об'єднання, що діють у сфері культури, а також заклади\nкультури, які повністю чи частково фінансуються за рахунок бюджету\nабо коштів підприємств і профспілкових організацій;\nвстановлює пільги щодо оподаткування доходу підприємств і\nорганізацій, окремих осіб, які частково відраховують його на\nпотреби культури, і передбачає пільги щодо оподаткування доходів\nінших платників.\nПорядок оподаткування закладів, підприємств і організацій, що\nдіють у сфері культури, а також тих, що відраховують частину\nдоходу на потреби культури, визначається чинним законодавством."
    },
    {
      "provision_ref": "art27",
      "section": "27",
      "title": "Стаття 27. Матеріально-технічне забезпечення",
      "content": "Держава гарантує створення виробничої бази по випуску\nспеціального обладнання для закладів, підприємств, організацій і\nустанов культури, музичних інструментів, атракційної техніки,\nдопоміжних матеріалів і засобів для здійснення індивідуальної\nхудожньої творчості; стимулює виробництво цієї продукції\nвідповідно до суспільних потреб; розвиває мережу спеціалізованих\nдля цієї мети виробництв, у тому числі і спільних з іншими\nкраїнами.\nЗаклади, підприємства, організації і установи культури у\nпріоритетному порядку забезпечуються відео-, теле-, радіо-,\nкіноапаратурою, технічними засобами, музичними інструментами,\nмеблями, сценічним обладнанням, папером, іншими матеріалами,\nнеобхідними для здійснення професійної та культурно-освітньої\nдіяльності.\nР о з д і л V\n\nСОЦІАЛЬНІ ГАРАНТІЇ ТА ЗАХИСТ ПРАВ\nПРАЦІВНИКІВ У СФЕРІ КУЛЬТУРИ"
    },
    {
      "provision_ref": "art28",
      "section": "28",
      "title": "Стаття 28. Гарантії оплати праці працівників у сфері культури",
      "content": "Держава гарантує працівникам державних закладів, підприємств\nі організацій культури встановлення посадових окладів (ставок\nзаробітної плати) на основі Єдиної тарифної сітки ( 1298-2002-п )\nу порядку, визначеному Кабінетом Міністрів України.\nСтаття 29. Соціальні гарантії працівників у сфері\nкультури\nДля професійних творчих працівників, діяльність яких\nпов'язана із шкідливим виробництвом, підвищеним ризиком, загрозою\nпрофесійного захворювання, постійними роз'їздами та іншими\nнесприятливими умовами, законодавством України визначаються\nособливі умови соціального захисту.\nПрацівники державних та комунальних закладів, підприємств і\nорганізацій культури, які працюють і проживають у сільській\nмісцевості та селищах міського типу, а також пенсіонери з їх числа\nмають право на безоплатне одержання у власність земельної ділянки\nв межах земельної частки (паю) члена сільськогосподарського\nпідприємства, сільськогосподарської установи та організації,\nрозташованих на території відповідної ради, із земель\nсільськогосподарського підприємства, сільськогосподарської\nустанови та організації, що приватизуються, або земель запасу чи\nрезервного фонду, але не більше норм безоплатної передачі\nземельних ділянок громадянам, встановлених законом для ведення\nособистого селянського господарства. { Статтю 29 доповнено\nчастиною згідно із Законом N 1694-IV ( 1694-15 ) від 20.04.2004 }\nДія частини другої цієї статті не поширюється на громадян,\nякі раніше набули право на земельну частку (пай) та земельні\nділянки для ведення особистого підсобного господарства чи для\nведення особистого селянського господарства, крім випадків\nуспадкування права на земельну частку (пай), земельні ділянки для\nведення особистого підсобного господарства чи для ведення\nособистого селянського господарства відповідно до закону. { Статтю\n29 доповнено частиною згідно із Законом N 1694-IV ( 1694-15 ) від\n20.04.2004 }\nПрацівники культури, які працюють у сільській місцевості,\nселищах міського типу, безплатно користуються житлом, опаленням і\nосвітленням відповідно до законодавства.\nЗаклади, підприємства і організації за рахунок власних коштів\nможуть встановлювати додатково, крім передбачених законодавством,\nтрудові та соціально-побутові пільги для працівників культури.\nПільги на безплатне користування житлом з опаленням та\nосвітленням, передбачені абзацом першим цього пункту, надаються:\nпрацівникам за умови, якщо розмір наданих пільг у грошовому\nеквіваленті разом із середньомісячним сукупним доходом працівника\nза попередні шість місяців не перевищує величини доходу, який дає\nправо на податкову соціальну пільгу, у порядку, визначеному\nКабінетом Міністрів України;\nпенсіонерам за умови, якщо середньомісячний сукупний доход\nсім'ї в розрахунку на одну особу за попередні шість місяців не\nперевищує величини доходу, який дає право на податкову соціальну\nпільгу, у порядку, визначеному Кабінетом Міністрів України.\nР о з д і л VI\n\nМІЖНАРОДНІ КУЛЬТУРНІ ЗВ'ЯЗКИ"
    },
    {
      "provision_ref": "art30",
      "section": "30",
      "title": "Стаття 30. Міжнародний культурний обмін",
      "content": "Держава сприяє розвиткові міжнародного культурного обміну.\nПорядок здійснення культурного обміну регулюється\nміжнародними договорами та чинним законодавством України.\nЗаклади, підприємства, організації і установи культури,\nгромадські об'єднання та окремі громадяни мають право самостійно\nукладати договори (контракти) з іноземними юридичними і фізичними\nособами на будь-які форми співробітництва у сфері культури, брати\nучасть у діяльності відповідних міжнародних організацій та\nфондів, здійснювати зовнішньоекономічну діяльність відповідно до\nчинного законодавства.\nСтаття 31. Піклування про розвиток національної культури\nза межами України та розширення зв'язків із\nспіввітчизниками\nДержава виявляє піклування про задоволення\nнаціонально-культурних потреб українців, які проживають за її\nмежами, сприяє організації центрів української культури і\nмистецтва, створює спеціальні фонди, проводить спільні заходи,\nздійснює підготовку спеціалістів."
    },
    {
      "provision_ref": "art32",
      "section": "32",
      "title": "Стаття 32. Міжнародні договори України у сфері культури",
      "content": "Якщо міжнародним договором, в якому бере участь Україна,\nвстановлено інші правила, ніж ті, що передбачені законодавством\nУкраїни про культуру, то застосовуються правила міжнародного\nдоговору.\nР о з д і л VII\n\nВІДПОВІДАЛЬНІСТЬ ЗА ПОРУШЕННЯ ЗАКОНОДАВСТВА ПРО КУЛЬТУРУ\nСтаття 33. Відповідальність за порушення законодавства\nпро культуру\nОсоби, винні в порушенні законодавства про культуру, несуть\nцивільно-правову, адміністративну або кримінальну відповідальність\nвідповідно до законодавства України."
    }
  ],
  "definitions": []
}