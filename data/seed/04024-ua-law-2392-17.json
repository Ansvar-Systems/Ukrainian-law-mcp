{
  "id": "ua-law-2392-17",
  "type": "statute",
  "title": "Закон України (2392-17)",
  "title_en": "",
  "short_name": "2392-17",
  "status": "in_force",
  "issued_date": "2010-07-01",
  "url": "https://zakon.rada.gov.ua/laws/show/2392-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n\n{ Закон втратив чинність на підставі Закону\nN 1089-IX ( 1089-20 ) від 16.12.2020 }\nПро внесення змін до Закону України\n\"Про телекомунікації\" щодо збільшення\nпереліку послуг\n( Відомості Верховної Ради України (ВВР), 2010, N 38, ст.504 )\n\nВерховна Рада України п о с т а н о в л я є :\nI. Внести до Закону України \"Про телекомунікації\" ( 1280-15 )\n(Відомості Верховної Ради України, 2004 р., N 12, ст. 155 із\nнаступними змінами) такі зміни:\n1. Статтю 1 доповнити з урахуванням алфавітного порядку\nтермінами такого змісту:\n\"абонентський номер - сукупність цифрових знаків для\nпозначення (ідентифікації) кінцевого обладнання абонента в\nтелекомунікаційній мережі\";\n\"перенесення абонентського номера - телекомунікаційна\nпослуга, що надається абоненту за його заявою, яка полягає у\nзбереженні за абонентом наданого йому оператором телекомунікацій\nабонентського номера з метою використання цього номера для\nотримання телекомунікаційних послуг у мережі іншого оператора\nтелекомунікацій, що надає телекомунікаційні послуги на території\nУкраїни\";\n\"персональний номер - абонентський номер, що присвоюється\nзареєстрованому абоненту за його заявою у порядку, встановленому\nНКРЗ, централізовано адмініструється і може використовуватися цим\nабонентом для отримання відповідно до договору телекомунікаційних\nпослуг незалежно від географічного регіону України і типу цих\nпослуг\";\n\"роумінг національний - телекомунікаційна послуга, яка\nзабезпечує можливість абонентам одного оператора телекомунікацій,\nщо надає послуги рухомого (мобільного) зв'язку на території\nУкраїни, отримувати телекомунікаційні послуги в телекомунікаційній\nмережі іншого оператора (операторів) у межах України\".\n2. У статті 18:\n1) доповнити пунктами 5-1 і 5-2 такого змісту:\n\"5-1) встановлює порядок надання послуг із перенесення\nабонентських номерів та порядок надання послуг національного\nроумінгу;\n5-2) відповідно до закону встановлює порядок відкриття\nномерного ресурсу, в якому забезпечується утворення персональних\nномерів абонентів, та порядок адміністрування, присвоєння\nабонентам і обслуговування персональних номерів, визначає\nорганізацію, яка здійснює централізоване технічне адміністрування\nперсональних номерів та перенесених абонентських номерів\";\n2) пункт 19 викласти в такій редакції:\n\"19) забезпечує досудове вирішення спорів між суб'єктами\nринку телекомунікацій щодо взаємоз'єднання телекомунікаційних\nмереж, надання послуг національного роумінгу, перенесення\nабонентських номерів та використання персональних номерів\".\n3. У статті 32:\n1) доповнити пунктом 16-1 такого змісту:\n\"16-1) перенесення абонентського номера, користування\nперсональним номером та отримання послуг національного роумінгу\";\n2) доповнити частиною другою такого змісту:\n\"2. Абонент, який отримує телекомунікаційні послуги без\nукладення договору в письмовій формі, може зареєструватися в\nоператора, надавши йому персональні дані відповідно до закону в\nпорядку, встановленому НКРЗ\".\n4. Пункт 6 частини першої статті 38 доповнити словами \"та\nзадіяння персональних номерів у порядку, встановленому НКРЗ\".\n5. У статті 39:\n1) частину першу доповнити пунктом 4-1 такого змісту:\n\"4-1) надавати абонентам послугу перенесення абонентського\nномера, користування персональним номером у порядку, встановленому\nНКРЗ\";\n2) доповнити частиною шостою такого змісту:\n\"6. Оператори телекомунікацій, що надають послуги рухомого\n(мобільного) зв'язку на території України, за умови укладення\nвідповідної письмової угоди між собою зобов'язані надавати\nможливість абонентам отримувати послугу національного роумінгу\".\n6. У статті 70:\n1) частину першу викласти в такій редакції:\n\"1. Номерний ресурс надається оператору телекомунікацій НКРЗ\nна підставі дозволу на термін дії відповідної ліцензії для\nвикористання без права передачі іншим особам, крім випадків,\nвизначених цим Законом, та випадків вторинного розподілу,\nвідповідно до законодавства\";\n2) після частини десятої доповнити новою частиною такого\nзмісту:\n\"11. Дія частин першої - десятої цієї статті не поширюється\nна порядок відкриття номерного ресурсу, в якому утворюються\nперсональні номери абонентів\".\nУ зв'язку з цим частину одинадцяту вважати частиною\nдванадцятою.\nII. Прикінцеві положення\n1. Цей Закон набирає чинності з дня його опублікування, крім\nпідпункту 1 пункту 5 розділу І цього Закону, який набирає чинності\nчерез шість місяців з дня опублікування цього Закону.\n2. Кабінету Міністрів України у шестимісячний строк з дня\nопублікування цього Закону:\n1) привести свої нормативно-правові акти у відповідність із\nцим Законом;\n2) забезпечити приведення міністерствами, іншими центральними\nорганами виконавчої влади їх нормативно-правових актів у\nвідповідність із цим Законом та прийняття ними нормативно-правових\nактів, які випливають із цього Закону.\n\nПрезидент України В.ЯНУКОВИЧ\n\nм. Київ, 1 липня 2010 року\nN 2392-VI\n\nПро внесення змін до Закону України \"Про телекомунікації\" щодо збільшення переліку послуг\nЗакон України від 01.07.2010 № 2392-VI\n\nВтрата чинності від 01.01.2022 , підстава — 1089-IX\nПостійна адреса:\nhttps://zakon.rada.gov.ua/go/2392-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}