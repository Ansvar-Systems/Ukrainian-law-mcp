{
  "id": "ua-law-3622-20",
  "type": "statute",
  "title": "Закон України (3622-20)",
  "title_en": "",
  "short_name": "3622-20",
  "status": "in_force",
  "issued_date": "2024-03-21",
  "url": "https://zakon.rada.gov.ua/laws/show/3622-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про публічні закупівлі\" та Основ законодавства України про охорону здоров’я щодо договорів керованого доступу\n\n(Відомості Верховної Ради (ВВР), 2024, № 22, ст.197)\n\nВерховна Рада України постановляє :\n\nI. Внести до Закону України \"Про публічні закупівлі\" (Відомості Верховної Ради України, 2019 р., № 45, ст. 289 із наступними змінами) такі зміни:\n\n1. Частину п’яту статті 3 доповнити пунктом 24 такого змісту:\n\n\"24) оригінальні (інноваційні) лікарські засоби, що підлягають закупівлі за договорами керованого доступу, які укладаються відповідно до закону центральним органом виконавчої влади, що забезпечує формування та реалізує державну політику у сфері охорони здоров’я, або за його дорученням особою, уповноваженою на здійснення закупівель у сфері охорони здоров’я, з власником реєстраційного посвідчення на оригінальний (інноваційний) лікарський засіб або уповноваженим ним представником (далі - заявник).\n\nЗа результатами такої закупівлі протягом трьох робочих днів з моменту укладення договору керованого доступу в електронній системі закупівель оприлюднюється звіт про цей договір, укладений без використання електронної системи закупівлі. У цьому звіті зазначається інформація про:\n\nзаявника;\n\nміжнародну непатентовану назву лікарського засобу (за наявності);\n\nторговельну назву лікарського засобу;\n\nформу випуску та дозування лікарського засобу;\n\nстрок дії договору керованого доступу\".\n\n2. Пункт 3 -4 розділу X \"Прикінцеві та перехідні положення\" виключити.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Частину першу статті 3 Основ законодавства України про охорону здоров’я (Відомості Верховної Ради України, 1993 р., № 4, ст. 19 із наступними змінами) доповнити з урахуванням алфавітного порядку терміном такого змісту:\n\n\"оригінальний (інноваційний) лікарський засіб - лікарський засіб, що був уперше у світі зареєстрований на основі повного комплекту документів щодо його якості, безпеки та ефективності (повної реєстраційної інформації)\".\n\nПрезидент України\n\nВ. ЗЕЛЕНСЬКИЙ\n\nм. Київ\n\n21 березня 2024 року\n\n№ 3622-IX\n\nПро внесення змін до Закону України \"Про публічні закупівлі\" та Основ законодавства України про охорону здоров'я щодо договорів керованого доступу\nЗакон України від 21.03.2024 № 3622-IX\n\nПрийняття від 21.03.2024\nПостійна адреса:\nhttps://zakon.rada.gov.ua/go/3622-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}