{
  "id": "ua-law-3425-15",
  "type": "statute",
  "title": "Закон України (3425-15)",
  "title_en": "",
  "short_name": "3425-15",
  "status": "in_force",
  "issued_date": "2006-02-09",
  "url": "https://zakon.rada.gov.ua/laws/show/3425-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо державного регулювання виробництва\nта обігу тютюнових виробів\n( Відомості Верховної Ради України (ВВР), 2006, N 26, ст.213 )\n{ Із змінами, внесеними згідно із Законом\nN 3817-IX ( 3817-20 ) від 18.06.2024 }\n\nВерховна Рада України п о с т а н о в л я є :\nI. Внести зміни до таких законів України:\n\n{ Пункт 1 розділу I втратив чинність на підставі Закону\nN 3817-IX ( 3817-20 ) від 18.06.2024 }\n\n2. У Законі України \"Про заходи щодо попередження та\nзменшення вживання тютюнових виробів і їх шкідливого впливу на\nздоров'я населення\" ( 2899-15 ) (Відомості Верховної Ради України,\n2005 р., N 52, ст. 565):\n1) у статті 1:\nа) абзац сьомий викласти в такій редакції:\n\"медичне попередження - інформація про шкідливий вплив\nвживання тютюнових виробів на здоров'я людини, що міститься на\nпачках, коробках, сувенірних коробках, а також на упаковці (за\nвиключенням прозорих обгорток), в якій тютюнові вироби знаходяться\nв пачках або коробках. Медичне попередження складається з чорної\nпрямокутної рамки товщиною не менше ніж три міліметри та тексту,\nякий вміщується в таку рамку. Медичні попередження можуть бути\nосновними та додатковими\";\nб) абзац восьмий викласти в такій редакції:\n\"нікотин - нікотинові алкалоїди\";\nв) абзац одинадцятий викласти в такій редакції:\n\"смола - сирий, безводний, безнікотиновий конденсат диму\";\nг) абзац п'ятнадцятий після слів \"для їх реалізації\"\nдоповнити словами \"(крім транспортної тари)\";\n2) у статті 10:\nа) частину другу викласти в такій редакції:\n\"Забороняється виробництво (крім виробництва для експорту) та\nімпорт для реалізації на території України тютюнових виробів:\nсигарет, в яких показники вмісту нікотину та смоли в диму\nоднієї сигарети перевищують - нікотину 1,2 міліграма, смоли -\n12 міліграмів;\nна упаковці яких відсутні медичні попередження споживачів\nтютюнових виробів;\nіз використанням на їх упаковці термінів, написів,\nторговельних марок, зображень, символічних або будь-яких інших\nзнаків, що можуть вводити в оману або створювати неправильне\nвраження щодо характеристик тютюнових виробів, їх впливу на\nздоров'я, або прямо чи опосередковано створювати помилкове\nвраження про те, що визначений тютюновий виріб є менш шкідливим,\nніж інші тютюнові вироби, у тому числі включати такі терміни, як\n\"із низьким вмістом смол\", \"легкі\", \"супер легкі\", \"ультра легкі\"\nта їх аналоги іншими мовами\";\nб) частину третю викласти в такій редакції:\n\"Виробнику тютюнових виробів забороняється вміщувати в\nупаковку тютюнових виробів вкладки, що містять терміни, написи,\nторговельні марки, зображення, символічні або будь-які інші знаки,\nщо можуть вводити в оману або створювати неправильне враження щодо\nхарактеристик тютюнових виробів, їх впливу на здоров'я, або прямо\nчи опосередковано створювати помилкове враження про те, що\nвизначений тютюновий виріб є менш шкідливим, ніж інші тютюнові\nвироби, у тому числі включати такі терміни, як \"із низьким вмістом\nсмол\", \"легкі\", \"супер легкі\", \"ультра легкі\" та їх аналоги іншими\nмовами\";\nв) частину п'яту викласти в такій редакції:\n\"Забороняється підтримка виробництва (імпорту) тютюну та\nтютюнових виробів для реалізації на митній території України у\nформі державного фінансування, надання за рахунок коштів\nДержавного бюджету України та місцевих бюджетів відповідним\nсуб'єктам господарювання фінансової допомоги, фінансових гарантій,\nдотацій, субсидій, пільгових кредитів (позик)\".\nII. Прикінцеві положення\n1. Цей Закон набирає чинності з дня його опублікування, крім\nпідпункту 1 пункту 1 та підпункту \"а\" підпункту 1 пункту 2\nрозділу I, які набирають чинності з 1 січня 2007 року.\n2. Встановити, що до 1 січня 2007 року дозволяється\nвиробництво, імпорт, оптова і роздрібна торгівля тютюновими\nвиробами, маркування яких відповідає вимогам, що встановлені\nзаконами України \"Про заходи щодо попередження та зменшення\nвживання тютюнових виробів і їх шкідливого впливу на здоров'я\nнаселення\" ( 2899-15 ) та \"Про державне регулювання виробництва і\nобігу спирту етилового, коньячного і плодового, алкогольних напоїв\nта тютюнових виробів\" ( 481/95-ВР ) з урахуванням змін, внесених\nцим Законом та Законом України від 22 вересня 2005 року N 2899-IV\n( 2899-15 ).\n3. Кабінету Міністрів України у шестимісячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити приведення нормативно-правових актів міністерств,\nінших центральних органів виконавчої влади у відповідність із цим\nЗаконом.\n\nПрезидент України В.ЮЩЕНКО\n\nм. Київ, 9 лютого 2006 року\nN 3425-IV\n\nПро внесення змін до деяких законів України щодо державного регулювання виробництва та обігу тютюнових виробів\nЗакон України від 09.02.2006 № 3425-IV\n\nРедакція від 01.01.2025 , підстава — 3817-IX\nПостійна адреса:\nhttps://zakon.rada.gov.ua/go/3425-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}