{
  "id": "ua-law-863-14",
  "type": "statute",
  "title": "Закон України (863-14)",
  "title_en": "",
  "short_name": "863-14",
  "status": "in_force",
  "issued_date": "1999-07-08",
  "url": "https://zakon.rada.gov.ua/laws/show/863-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються у такому\nзначенні:\nПерелік наркотичних засобів, психотропних речовин і\nпрекурсорів (далі - Перелік) - згруповані в списки наркотичні\nзасоби, психотропні речовини і прекурсори, включені до таблиць\nI-IV згідно з законодавством України та міжнародними договорами,\nзгода на обов'язковість яких надана Верховною Радою України.\nПерелік затверджується Кабінетом Міністрів України за поданням\nспеціально уповноваженого органу виконавчої влади в галузі охорони\nздоров'я і публікується в офіційних друкованих виданнях;\nнаркотичні засоби - включені до Переліку речовини природного\nчи синтетичного походження, препарати, рослини, які становлять\nнебезпеку для здоров'я населення у разі зловживання ними;\nпсихотропні речовини - включені до Переліку речовини\nприродного чи синтетичного походження, препарати, природні\nматеріали, які здатні викликати стан залежності та справляти\nдепресивний або стимулюючий вплив на центральну нервову систему\nабо викликати порушення сприйняття, або емоцій, або мислення, або\nповедінки і становлять небезпеку для здоров'я населення у разі\nзловживання ними;\nпрепарат - суміш речовин у будь-якому фізичному стані, що\nмістить один чи декілька наркотичних засобів або психотропних\nречовин, включених до Переліку;\nнаркотичний (психотропний) лікарський засіб - лікарський\nзасіб, що містить один чи декілька наркотичних засобів або\nпсихотропних речовин, включених до таблиць II і III Переліку, та\nпрекурсорів, включених до таблиці IV Переліку;\nпрекурсори - речовини та їх солі, що використовуються при\nвиробництві, виготовленні наркотичних засобів і психотропних\nречовин, включених до Переліку;\nаналоги наркотичних засобів і психотропних речовин -\nзаборонені до обігу в Україні речовини природного чи синтетичного\nпоходження, не включені до Переліку, хімічна структура і\nвластивості яких подібні до хімічної структури і властивостей\nнаркотичних засобів і психотропних речовин, психоактивну дію яких\nці речовини відтворюють;\nособливо небезпечні наркотичні засоби і психотропні\nречовини - включені до списків N 1 і N 2 таблиці I Переліку\nнаркотичні засоби і психотропні речовини, які є особливо\nнебезпечними для здоров'я населення;\nобіг наркотичних засобів, психотропних речовин і\nпрекурсорів - види діяльності, пов'язані з: культивуванням рослин,\nвключених до Переліку; розробкою, виробництвом, виготовленням,\nзберіганням, розподілом, перевезенням, пересиланням, придбанням,\nреалізацією, відпуском, ввезенням на територію України, вивезенням\nз території України, використанням, знищенням наркотичних засобів,\nпсихотропних речовин і прекурсорів, включених до Переліку, що\nдозволяються та контролюються згідно з цим Законом;\nкультивування рослин, включених до Переліку, - посів і\nвирощування рослин, в тому числі снотворного маку і конопель, що\nмістять наркотичні засоби;\nвиробництво наркотичних засобів та (або) психотропних\nречовин - усі дії, пов'язані з серійним одержанням наркотичних\nзасобів та (або) психотропних речовин із хімічних речовин та (або)\nрослин;\nвиготовлення наркотичних засобів та (або) психотропних\nречовин - усі дії, включаючи рафінування та екстракцію, в\nрезультаті яких одержуються наркотичні засоби та (або) психотропні\nречовини, а також відбувається перетворення наркотичних засобів,\nпсихотропних речовин або прекурсорів на готові до використання\nформи наркотичних засобів чи психотропних речовин або лікарські\nзасоби, що їх вміщують;\nімпорт (ввезення) або експорт (вивезення) наркотичних\nзасобів, психотропних речовин і прекурсорів - переміщення\nнаркотичних засобів, психотропних речовин і прекурсорів з\nтериторії іншої країни в Україну або з території України в іншу\nкраїну;\nперевезення наркотичних засобів, психотропних речовин і\nпрекурсорів - переміщення наркотичних засобів, психотропних\nречовин і прекурсорів з однієї території до іншої в межах України.\nСтаття 2. Наркотичні засоби, психотропні речовини і\nпрекурсори, що підлягають контролю, та\nїх класифікація\nНаркотичні засоби, психотропні речовини і прекурсори з\nурахуванням їх корисності для використання у медичній практиці та\nзалежно від ступеня їх небезпечності для здоров'я, яку вони можуть\nстановити у разі зловживання ними, і застосовуваних згідно з\nзаконодавством заходів контролю за їх обігом включаються до\nвідповідно пронумерованих списків таблиць Переліку:\nтаблиця I містить особливо небезпечні наркотичні засоби і\nпсихотропні речовини, включені до списків N 1 і N 2, обіг яких в\nУкраїні заборонено згідно з законодавством, а також наркотичні\nзасоби і психотропні речовини, включені до списку N 3, обіг яких в\nУкраїні допускається лише в цілях, передбачених статтею 7 цього\nЗакону;\nтаблиця II містить наркотичні засоби і психотропні речовини,\nвключені до списків N 1 і N 2, обіг яких в Україні обмежено і\nстосовно яких встановлюються заходи контролю згідно з\nзаконодавством;\nтаблиця III містить наркотичні засоби і психотропні речовини,\nвключені до списків N 1 і N 2, обіг яких в Україні обмежено і\nстосовно яких допускаються виключення деяких заходів контролю\nзгідно з законодавством;\nтаблиця IV містить прекурсори, включені до списків N 1 і N 2,\nобіг яких в Україні обмежено і стосовно яких встановлюються заходи\nконтролю згідно з законодавством.\nСтаття 3. Законодавство про обіг наркотичних засобів,\nпсихотропних речовин, їх аналогів і прекурсорів\nЗаконодавство про обіг наркотичних засобів, психотропних\nречовин, їх аналогів і прекурсорів складається з цього Закону,\nінших законів України і виданих відповідно до них\nнормативно-правових актів.\nКабінет Міністрів України, міністерства та інші відповідні\nцентральні органи виконавчої влади видають нормативно-правові акти\nщодо обігу наркотичних засобів, психотропних речовин, їх аналогів\nі прекурсорів лише у випадках, передбачених законами України.\nСтаття 4. Обіг наркотичних засобів, психотропних речовин і\nпрекурсорів\nОбіг наркотичних засобів, психотропних речовин і прекурсорів,\nвключених до списку N 1 таблиці IV Переліку на території України\nдозволяється лише з метою застосування у медичній практиці або для\nнауково-дослідної роботи, експертної чи оперативно-розшукової\nдіяльності, або в навчальних цілях в порядку, встановленому цим\nЗаконом, а у передбачених ним випадках - у порядку, що\nвстановлюється нормативно-правовими актами Кабінету Міністрів\nУкраїни та відповідних центральних органів виконавчої влади."
    },
    {
      "provision_ref": "art5",
      "section": "5",
      "title": "Стаття 5. Контроль за обігом препаратів",
      "content": "Препарати, що містять наркотичні засоби або психотропні\nречовини, підлягають тим самим заходам контролю, що й наркотичні\nзасоби або психотропні речовини, які в них містяться.\nСтосовно препаратів, що містять кілька наркотичних засобів\nабо психотропних речовин, щодо яких встановлено різний режим\nконтролю, вони підпадають під дію заходів контролю, що\nзастосовуються щодо тих засобів чи речовин, які підлягають більш\nсуворим заходам контролю.\nНаркотичні (психотропні) лікарські засоби, що містять малі\nкількості наркотичних засобів або психотропних речовин і\nпрекурсорів, включених до відповідних таблиць Переліку, із яких ці\nзасоби чи речовини не можуть бути видобуті легкодоступними\nспособами в кількостях, що дозволяють зловживати ними, можуть\nвиключатися із сфери дії деяких заходів контролю за їх обігом.\nЗаходи контролю за обігом наркотичних (психотропних)\nлікарських засобів та порядок їх застосування встановлюються\nКабінетом Міністрів України. Гранично допустима кількість\nнаркотичних засобів, психотропних речовин і прекурсорів, що\nміститься в наркотичних (психотропних) лікарських засобах,\nвстановлюється Кабінетом Міністрів України за поданням спеціально\nуповноваженого органу виконавчої влади в галузі охорони здоров'я.\nСтаття 6. Загальний порядок здійснення діяльності,\nпов'язаної з обігом наркотичних засобів,\nпсихотропних речовин і прекурсорів\nДіяльність, пов'язана з обігом наркотичних засобів,\nпсихотропних речовин (за винятком психотропних речовин, включених\nдо списку N 2 таблиці III Переліку) і прекурсорів, включених до\nсписку N 1 таблиці IV Переліку, здійснюється підприємствами\nдержавної та комунальної форми власності за наявності у них\nліцензії на здійснення відповідних видів діяльності, якщо інше не\nпередбачено цим Законом.\nДіяльність, пов'язана з виробництвом, виготовленням,\nзберіганням, перевезенням, придбанням, відпуском, оптовою\nреалізацією, імпортом, експортом, знищенням психотропних речовин,\nвключених до списку N 2 таблиці III Переліку, наркотичних\n(психотропних) лікарських засобів, зазначених у частині третій\nстатті 5 цього Закону, здійснюється підприємствами всіх форм\nвласності, що займаються виробництвом лікарських засобів або\nпсихотропних речовин, за наявності у них ліцензії на здійснення\nвідповідних видів діяльності.\nЛіцензії на здійснення діяльності, пов'язаної з обігом\nнаркотичних засобів, психотропних речовин і прекурсорів, видаються\nза наявності відповідної матеріально-технічної бази,\nкваліфікованого персоналу, умов для забезпечення обліку та\nсхоронності наркотичних засобів, психотропних речовин і\nпрекурсорів.\nЛіцензії на здійснення діяльності, пов'язаної з обігом\nнаркотичних засобів, психотропних речовин і прекурсорів, видаються\nКабінетом Міністрів України або уповноваженим ним центральним\nорганом виконавчої влади за погодженням з Міністерством внутрішніх\nсправ України, якщо інше не передбачено цим Законом. Порядок\nвидачі ліцензій на здійснення діяльності, пов'язаної з обігом\nнаркотичних засобів, психотропних речовин і прекурсорів,\nвстановлюється Кабінетом Міністрів України.\nСтаття 7. Діяльність, пов'язана з обігом наркотичних засобів\nі психотропних речовин, включених до таблиці I\nПереліку\nДіяльність, пов'язана з обігом наркотичних засобів і\nпсихотропних речовин, включених до таблиці I Переліку, на\nтериторії України забороняється, за винятком діяльності,\nпов'язаної з культивуванням та (або) використанням чи реалізацією\nрослин, включених до списку N 3 таблиці I Переліку, для\nпромислових цілей на підставах, зазначених частинами другою,\nтретьою, четвертою цієї статті.\nДіяльність, пов'язана з культивуванням та (або) використанням\nчи реалізацією рослин, включених до списку N 3 таблиці I Переліку,\nз метою виробництва та (або) виготовлення наркотичних засобів і\nпсихотропних речовин здійснюється підприємствами державної та\nкомунальної форми власності за наявності у них ліцензії на\nздійснення відповідних видів діяльності.\nДіяльність, пов'язана з культивуванням та (або) використанням\nчи реалізацією рослин, включених до списку N 3 таблиці I Переліку,\nз низьким вмістом наркотичних засобів для промислових цілей, за\nвинятком виробництва та (або) виготовлення наркотичних засобів і\nпсихотропних речовин, може здійснюватися підприємствами всіх форм\nвласності за наявності у них ліцензії на здійснення відповідних\nвидів діяльності. Гранично допустимий вміст наркотичних засобів у\nрослинах, включених до списку N 3 таблиці I Переліку,\nвстановлюється Кабінетом Міністрів України за поданням спеціально\nуповноваженого органу виконавчої влади в галузі охорони здоров'я.\nЛіцензії на культивування та (або) використання чи реалізацію\nконкретних рослин, включених до списку N 3 таблиці I Переліку,\nвидаються Кабінетом Міністрів України або уповноваженим ним\nорганом у порядку, встановленому Кабінетом Міністрів України.\nКультивування снотворного маку може здійснюватися насінням першої\nрепродукції, придбаного в установленому порядку.\nЮридичні особи, які здійснюють діяльність, пов'язану з\nкультивуванням та (або) використанням чи реалізацією рослин,\nвключених до списку N 3 таблиці I Переліку, зобов'язані вжити\nзаходів до забезпечення встановленого законодавством режиму\nохорони посівів, місць зберігання і переробки цих рослин.\nЮридичні особи, які не мають ліцензії на культивування\nрослин, включених до списку N 3 таблиці I Переліку, та фізичні\nособи, які є власниками або землекористувачами земельних ділянок,\nна яких ростуть ці рослини, зобов'язані їх знищити. Порядок\nзнищення рослин, включених до Переліку, встановлюється Кабінетом\nМіністрів України.\nСтаття 8. Обіг аналогів наркотичних засобів і психотропних\nречовин\nОбіг аналогів наркотичних засобів і психотропних речовин на\nтериторії України забороняється.\nСтаття 9. Розробка нових наркотичних засобів або\nпсихотропних речовин\nРозробка нових наркотичних засобів або психотропних речовин\nдозволяється лише з метою застосування у медичній практиці або для\nнауково-дослідної роботи.\nРозробка нових наркотичних засобів або психотропних речовин з\nметою застосування у медичній практиці здійснюється за державним\nзамовленням згідно з законодавством про лікарські засоби\nдержавними науково-дослідними інститутами за наявності ліцензії на\nцей вид діяльності.\nКлінічні дослідження розроблених нових наркотичних засобів\nабо психотропних речовин, що передбачаються для застосування у\nмедичній практиці, та їх державна реєстрація здійснюються\nвідповідно до законодавства про лікарські засоби.\nСтаття 10. Діяльність, пов'язана з використанням і знищенням\nнаркотичних засобів, психотропних речовин і\nпрекурсорів\nДіяльність, пов'язана з використанням наркотичних засобів і\nпсихотропних речовин, включених до таблиць II, III Переліку,\nдопускається лише з метою застосування у медичній практиці або для\nнауково-дослідної роботи чи в навчальних цілях та інших цілях,\nпередбачених цим Законом.\nВикористання наркотичних засобів і психотропних речовин при\nпроведенні експертиз дозволяється юридичним особам за наявності\nліцензії на цей вид діяльності. Проведення таких експертиз в\nустановах Міністерства внутрішніх справ України, Міністерства\nюстиції України, Міністерства оборони України, Служби безпеки\nУкраїни, Державного комітету у справах охорони державного кордону\nУкраїни, Державної митної служби України і в спеціально\nуповноваженому органі виконавчої влади в галузі охорони здоров'я\nта проведення контрольованих поставок, оперативних закупок і\nвідбору зразків для дослідження цих засобів і речовин органами, що\nздійснюють оперативно-розшукову діяльність, дозволяється без\nліцензії.\nВикористання наркотичних засобів і психотропних речовин для\nнауково-дослідної роботи і в навчальних цілях дозволяється\nюридичним особам у порядку, встановленому Кабінетом Міністрів\nУкраїни.\nУ медичній практиці можуть використовуватися наркотичні\nзасоби, психотропні речовини, включені до таблиць II і III\nПереліку, та прекурсори, включені до таблиці IV Переліку.\nНа правовідносини, пов'язані з обігом наркотичних засобів,\nпсихотропних речовин і прекурсорів, дозволених до застосування в\nмедичній практиці, поширюється дія законодавства про лікарські\nзасоби в частині, що не суперечить цьому Закону.\nЛікувально-профілактичні заклади та установи всіх форм\nвласності здійснюють діяльність, пов'язану з придбанням,\nперевезенням, зберіганням, відпуском, використанням наркотичних\nзасобів, психотропних речовин, включених до таблиць II і III\nПереліку, та прекурсорів, включених до таблиці IV Переліку, в\nпорядку, встановленому Кабінетом Міністрів України.\nЗнищення наркотичних засобів, психотропних речовин і\nпрекурсорів, визнаних непридатними для подальшого використання або\nпереробки, а також відходів, що містять наркотичні засоби чи\nпсихотропні речовини, здійснюється в порядку, встановленому\nКабінетом Міністрів України.\nСтаття 11. Обмеження обсягів виробництва, виготовлення,\nзберігання, ввезення та вивезення наркотичних\nзасобів, психотропних речовин, включених\nдо таблиць II і III Переліку\nКабінет Міністрів України щорічно визначає квоти, в межах\nяких здійснюється виробництво, виготовлення, зберігання, ввезення\nта вивезення наркотичних засобів і психотропних речовин, включених\nдо таблиць II і III Переліку, на підставі розрахунків потреби\nУкраїни в наркотичних засобах і психотропних речовинах.\nПравила виробництва, виготовлення, зберігання, ввезення та\nвивезення наркотичних засобів і психотропних речовин, включених до\nтаблиць II і III Переліку, встановлюються Кабінетом Міністрів\nУкраїни.\nСтаття 12. Імпорт, експорт або транзит наркотичних засобів,\nпсихотропних речовин і прекурсорів\nІмпорт, експорт або транзит наркотичних засобів, психотропних\nречовин і прекурсорів здійснюються відповідно до сертифіката\n(окремого дозволу), виданого спеціально уповноваженим органом\nвиконавчої влади в галузі охорони здоров'я для кожного такого\nвипадку, незалежно від того, стосується це одного чи кількох\nнаркотичних засобів, психотропних речовин або прекурсорів. Порядок\nвидачі сертифіката та його зразок встановлюються Кабінетом\nМіністрів України. Копія сертифіката, завірена у встановленому\nпорядку, додається до кожної партії вантажу і надсилається урядові\nкраїни-імпортера.\nІмпорт, експорт або транзит наркотичних засобів, психотропних\nречовин і прекурсорів здійснюються лише через митниці, визначені\nДержавною митною службою України.\nПри транзитному перевезенні через територію України\nнаркотичних засобів, психотропних речовин або прекурсорів копія\nсертифіката передається країною-експортером Державній митній\nслужбі України.\nПартія наркотичних засобів, психотропних речовин або\nпрекурсорів, що транзитом перевозиться через територію України, не\nпідлягає розпакуванню і переробці, яка може змінити природу\nнаркотичного засобу, психотропної речовини або прекурсора.\nДія частини третьої цієї статті не поширюється на випадки\nперевезення на суднах або літаках міжнародного сполучення\nобмеженої кількості наркотичних засобів і психотропних речовин,\nнеобхідних для надання невідкладної медичної допомоги, а також у\nвипадках, коли літак, що перевозить повітряним шляхом партію\nнаркотичних засобів, психотропних речовин або прекурсорів,\nпролітає над територією країни без посадки.\nСтаття 13. Перевезення наркотичних засобів, психотропних\nречовин і прекурсорів на території України\nПеревезення наркотичних засобів, психотропних речовин і\nпрекурсорів на території України може здійснюватися підприємствами\nта установами державної та комунальної форми власності, що\nзаймаються діяльністю, пов'язаною з обігом наркотичних засобів,\nпсихотропних речовин і прекурсорів, а також підприємствами,\nустановами та організаціями всіх форм власності за наявності\nліцензії на цей вид діяльності. Перевезення наркотичних засобів,\nпсихотропних речовин і прекурсорів на території України може\nздійснюватися за умови збереження схоронності вантажу, що\nперевозиться.\nПеревезення наркотичних засобів, психотропних речовин і\nпрекурсорів здійснюється на підставі документів суворої звітності.\nЗа медичними показаннями громадянам дозволяється зберігати і\nперевозити наркотичні засоби або психотропні речовини, придбані\nними в порядку, встановленому статтями 14 і 15 цього Закону.\nПересилання наркотичних засобів, психотропних речовин або\nпрекурсорів у поштових (у тому числі міжнародних) відправленнях\nзабороняється.\nСтаття 14. Придбання наркотичних засобів, психотропних\nречовин і прекурсорів\nГромадяни мають право придбавати наркотичні засоби або\nпсихотропні речовини, включені до таблиць II і III Переліку, лише\nза рецептом лікаря.\nРоздрібна реалізація громадянам наркотичних засобів,\nпсихотропних речовин, включених до таблиць II і III Переліку, та\nпрекурсорів, включених до списку N 1 таблиці IV Переліку,\nдозволених до застосування у медичній практиці, здійснюється через\nаптечні заклади державної та комунальної форми власності за\nнаявності у них ліцензії на цей вид діяльності.\nСтаття 15. Рецепти на право придбання наркотичних засобів\nабо психотропних речовин\nРецепти на наркотичні засоби або психотропні речовини\nвиписуються на спеціальних бланках. Форма бланків цих рецептів,\nправила їх обліку, зберігання та оформлення встановлюються\nКабінетом Міністрів України або уповноваженим ним органом.\nВидача рецептів на наркотичні засоби або психотропні речовини\nгромадянам без відповідних медичних показань та з порушенням\nвстановлених правил забороняється."
    },
    {
      "provision_ref": "art16",
      "section": "16",
      "title": "Стаття 16. Порядок обігу прекурсорів",
      "content": "Діяльність, пов'язана з обігом прекурсорів, включених до\nсписку N 1 таблиці IV Переліку, здійснюється в порядку,\nвстановленому статтею 6 цього Закону.\nЮридичні особи всіх форм власності можуть здійснювати\nдіяльність, пов'язану з обігом прекурсорів, включених до списку\nN 2 таблиці IV Переліку, за наявності у них ліцензії на цей вид\nдіяльності.\nПідприємцям (юридичним особам) не дозволяється зосереджувати\nв своєму розпорядженні кількість прекурсорів, включених до таблиці\nIV Переліку, що перевищує їх виробничі потреби.\nПідприємствам роздрібної торгівлі забороняється оптова\nреалізація прекурсорів, включених до списку N 1 таблиці IV\nПереліку.\nСтаття 17. Контроль за діяльністю, пов'язаною з обігом\nнаркотичних засобів, психотропних речовин\nі прекурсорів\nКонтроль за діяльністю, пов'язаною з обігом наркотичних\nзасобів, психотропних речовин і прекурсорів здійснюється\nвідповідними державними органами в межах повноважень, визначених\nзаконами України.\nСтаття 18. Відомості про діяльність, пов'язану з обігом\nнаркотичних засобів, психотропних речовин\nі прекурсорів\nЮридичні особи, які здійснють діяльність, пов'язану з обігом\nнаркотичних засобів, психотропних речовин і прекурсорів, за формою\nта в порядку, встановленими Кабінетом Міністрів України,\nзобов'язані подавати відомості про:\nкількість наркотичних засобів, психотропних речовин і\nпрекурсорів, що виробляються, виготовляються, ввозяться на\nтериторію України чи вивозяться з території України, щоквартально;\nкількість вирощених та (або) використаних рослин, включених\nдо Переліку, та кількість наркотичних засобів, психотропних\nречовин і прекурсорів, що виробляються, виготовляються, ввозяться\nна територію України чи вивозяться з території України, та\nреалізовуються чи використовуються, щорічно, з зазначенням\nзалишків наркотичних засобів, психотропних речовин і прекурсорів\nна кінець року."
    },
    {
      "provision_ref": "art19",
      "section": "19",
      "title": "Стаття 19. Інвентаризація і баланси",
      "content": "Юридичні особи, які здійснюють діяльність, пов'язану з обігом\nнаркотичних засобів, психотропних речовин і прекурсорів,\nзобов'язані проводити щоквартальну інвентаризацію наркотичних\nзасобів, психотропних речовин і прекурсорів, які є в їх\nрозпорядженні, та складати баланс товарно-матеріальних цінностей.\nВідомості про розбіжності в балансі або невідповідність\nпоказників балансу результатам проведеної інвентаризації\nдоводяться до відома відповідних правоохоронних органів держави в\nпорядку, встановленому Кабінетом Міністрів України.\nСтаття 20. Реєстрація операцій з наркотичними засобами,\nпсихотропними речовинами і прекурсорами\nОперації, здійснені в процесі діяльності щодо обігу\nнаркотичних засобів, психотропних речовин і прекурсорів,\nпідлягають реєстрації у спеціальних журналах. Реєстраційні журнали\nзберігаються протягом десяти років після внесення до них\nостаннього запису. Порядок ведення реєстраційних журналів\nвстановлюється Кабінетом Міністрів України.\nСтаття 21. Реклама наркотичних засобів і психотропних\nречовин\nРеклама наркотичних засобів і психотропних речовин\nздійснюється згідно з Законом України \"Про рекламу\" ( 270/96-ВР )."
    },
    {
      "provision_ref": "art22",
      "section": "22",
      "title": "Стаття 22. Відповідальність за порушення вимог цього Закону",
      "content": "Особи, винні у порушенні вимог цього Закону, несуть\nвідповідальність згідно з чинними законами."
    },
    {
      "provision_ref": "art23",
      "section": "23",
      "title": "Стаття 23. Міжнародні договори України",
      "content": "Якщо міжнародним договором України, згода на обов'язковість\nякого надана Верховною Радою України, встановлено інші правила,\nніж ті, що передбачені законодавством про обіг наркотичних\nзасобів, психотропних речовин, їх аналогів і прекурсорів, то\nзастосовуються правила міжнародного договору.\n1. Закон України \"Про внесення змін до Закону України \"Про\nобіг в Україні наркотичних засобів, психотропних речовин, їх\nаналогів і прекурсорів\" набирає чинності з дня його опублікування.\n2. До приведення законів України, інших нормативно-правових\nактів у відповідність з цим Законом вони застосовуються в частині,\nщо не суперечить цьому Закону.\n3. Кабінету Міністрів України протягом року з дня набрання\nчинності цим Законом:\nпідготувати та подати на розгляд Верховної Ради України\nпропозиції про внесення змін до законів України, що випливають з\nцього Закону;\nпривести свої нормативно-правові акти у відповідність з цим\nЗаконом;\nзабезпечити прийняття відповідно до компетенції\nнормативно-правових актів, що випливають з цього Закону;\nзабезпечити перегляд і скасування центральними органами\nвиконавчої влади їх нормативно-правових актів, що суперечать цьому\nЗакону.\n4. У частині першій статті 4 Закону України \"Про\nпідприємництво\" ( 698-12 ) (Відомості Верховної Ради УРСР,\n1991 р., N 14, ст. 168; Відомості Верховної Ради України, 1998 р.,\nN 17, ст. 80; 1999 р., N 7, ст. 52) слова \"прекурсорів, занесених\nдо списку N 1 таблиці IV, психотропних речовин (за винятком\nзанесених до списку N 2 таблиці III)\" замінити словами\n\"психотропних речовин, їх аналогів і прекурсорів, здійснюється в\nпорядку, встановленому Законом України \"Про обіг в Україні\nнаркотичних засобів, психотропних речовин, їх аналогів і\nпрекурсорів\" ( 60/95-ВР ).\n5. У абзаці другому статті 1 Закону України \"Про заходи\nпротидії незаконному обігу наркотичних засобів, психотропних\nречовин і прекурсорів та зловживанню ними\" ( 62/95-ВР ) (Відомості\nВерховної Ради України, 1995 р., N 10, ст. 62) слово \"виробленням\"\nзамінити словами \"розробкою, виробництвом, відпуском\".\n6. У Кримінальному кодексі України ( 2001-05 , 2002-05 ):\nу частині другій статті 7-1, пункті 2 частини першої статті\n26, частині шостій статті 52, частині другій статті 186, частині\nпершій статті 187, назві та частині першій статей 229-1, 229-6,\n229-8, статті 229-10 слово \"вироблення\" замінити словом\n\"виробництво\";\nу примітках до статей 70-1, 229-1, 229-8, 229-19 слова\n\"Комітетом з контролю за наркотиками при Міністерстві охорони\nздоров'я України\" замінити словами \"спеціально уповноваженим\nорганом виконавчої влади в галузі охорони здоров'я\".\n7. У статті 44 Кодексу України про адміністративні\nправопорушення ( 80731-10 ) (Відомості Верховної Ради УРСР,\n1984 р., додаток до N 51, ст. 1122) слово \"вироблення\" замінити\nсловом \"виробництво\", а в примітці до цієї статті слова \"Комітетом\nз контролю за наркотиками при Міністерстві охорони здоров'я\nУкраїни\" замінити словами \"спеціально уповноваженим органом\nвиконавчої влади в галузі охорони здоров'я\"."
    }
  ],
  "definitions": []
}