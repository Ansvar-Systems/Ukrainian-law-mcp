{
  "id": "ua-law-3195-11",
  "type": "statute",
  "title": "Закон України (3195-11)",
  "title_en": "",
  "short_name": "3195-11",
  "status": "in_force",
  "issued_date": "1986-11-27",
  "url": "https://zakon.rada.gov.ua/laws/show/3195-11",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н\nУКРАЇНСЬКОЇ РАДЯНСЬКОЇ СОЦІАЛІСТИЧНОЇ РЕСПУБЛІКИ\n{ Закон не застосовується на території України\nзгідно із Законом\nN 2215-IX ( 2215-20 ) від 21.04.2022 }\nПро Державний план економічного і соціального\nрозвитку Української РСР на 1987 рік\n( Відомості Верховної Ради (ВВР), 1986, N 49, ст. 997 )\n\nВерховна Рада Української Радянської Соціалістичної\nРеспубліки п о с т а н о в л я є :\nСтаття 1. Затвердити поданий Радою Міністрів Української РСР\nДержавний план економічного і соціального розвитку Української РСР\nна 1987 рік з урахуванням поправок Планово-бюджетної комісії,\nКомісії по промисловості, Комісії по енергетиці, Комісії по\nтранспорту і зв'язку, Комісії по будівництву і промисловості\nбудівельних матеріалів, Комісії по агропромисловому комплексу,\nКомісії по науці і техніці, Комісії по товарах народного\nспоживання, Комісії по торгівлі, Комісії по житлово-комунальному\nгосподарству і побутовому обслуговуванню, Комісії по освіті і\nкультурі, Комісії по охороні здоров'я і соціальному забезпеченню,\nКомісії у питаннях праці і побуту жінок, охорони материнства і\nдитинства, Комісії у справах молоді, Комісії по охороні природи і\nраціональному використанню природних ресурсів Верховної Ради\nУкраїнської РСР.\nСтаття 2. Встановити на 1987 рік такі темпи приросту з\nосновних показників економічного і соціального розвитку\nУкраїнської РСР:\n(приріст у процентах\nдо плану 1986 року)\nВироблений національний доход 3,6\n\nПродукція промисловості - 3,6\nвсього по УРСР\n\nу тому числі:\n\nвиробництво засобів виробництва 3,5\n\nвиробництво предметів споживання 3,7\n\nПродукція промисловості, підпорядкованої 2,5\nРаді Міністрів УРСР\n\nКапітальні вкладення в народне 3,2\nгосподарство республіки по всіх\nджерелах фінансування\n\nВідправлення вантажів автомобільним 1,7\nтранспортом загального користування\nПродуктивність праці:\nв промисловості 3,4\n\nв будівництві 3,1\n\nРеальні доходи на душу населення 2,5\n\nРоздрібний товарооборот державної 5,2\nі кооперативної торгівлі (без обсягу\nреалізації алкогольних напоїв)\n\nОбсяг реалізації платних послуг 9,2\nнаселенню\n\nСуспільні фонди споживання 3,4\nна душу населення\n\nЧисельність дітей у дошкільних закладах, 0,7\nщо перебувають на державному бюджеті\n\nКількість лікарняних ліжок 0,8\nЗбудувати в 1987 році за рахунок усіх джерел фінансування\nжилі будинки загальною площею 18814 тис. кв. метрів.\nСтаття 3. Раді Міністрів УРСР, міністерствам, державним\nкомітетам і відомствам УРСР, облвиконкомам, Київському і\nСевастопольському міськвиконкомам у ході реалізації планових\nзавдань на 1987 рік:\nздійснити заходи щодо прискорення інтенсифікації виробництва\nі підвищення темпів економічного зростання на основі\nнауково-технічного прогресу, структурної перебудови економіки,\nвикористання найбільш раціональних форм управління, вдосконалення\nорганізації і стимулювання праці, перетворення ресурсозбереження у\nвирішальне джерело задоволення приросту потреб народного\nгосподарства в сировині, матеріалах, паливі та електроенергії;\nпродовжити роботу по вдосконаленню господарського механізму,\nстворенню ефективної і гнучкої системи управління в галузях\nнародного господарства, яка давала б змогу з усією повнотою\nрозкрити творчі можливості трудових колективів, повніше\nреалізовувати виробничий потенціал республіки. Забезпечити дальше\nпідвищення рівня і ефективності роботи кожної ланки суспільного\nвиробництва, зміцнення державної, планової і трудової дисципліни,\nшироке розгортання соціалістичного змагання трудових колективів\nоб'єднань, підприємств і організацій за успішне виконання і\nперевиконання планових завдань і соціалістичних зобов'язань, гідну\nзустріч 70-ї річниці Великої Жовтневої соціалістичної революції.\nСтаття 4. Радам народних депутатів, керуючись настановами\nXXVII з'їзду КПРС, ширше використовувати свої повноваження для\nприведення в дію всіх резервів прискорення соціально-економічного\nрозвитку, розв'язання питань поліпшення якості, розширення\nасортименту, істотного збільшення випуску товарів народного\nспоживання і зростання обсягів платних послуг населенню.\nСтаття 5. Доручити Раді Міністрів УРСР розглянути пропозиції\nі зауваження, викладені у висновку Планово-бюджетної та інших\nпостійних комісій Верховної Ради Української РСР по Державному\nплану економічного і соціального розвитку Української РСР на\n1987 рік, а також пропозиції і зауваження, висловлені депутатами\nна засіданнях Верховної Ради Української РСР, в порядку і в\nстроки, визначені Президією Верховної Ради Української РСР, і\nприйняти по них відповідні рішення.\n\nГолова Президії\nВерховної Ради Української РСР В.ШЕВЧЕНКО\n\nСекретар Президії\nВерховної Ради Української РСР М.ХОМЕНКО\n\nм. Київ, 27 листопада 1986 р.\nN 3195-XI\n\nПро Державний план економічного і соціального розвитку Української РСР на 1987 рік\nЗакон України від 27.11.1986 № 3195-XI\n\nНе застосовується на території України від 07.05.2022 , підстава — 2215-IX\nПостійна адреса:\nhttps://zakon.rada.gov.ua/go/3195-11\nЗаконодавство України\nстаном на 22.02.2026\n\nне застосовується на території України"
    }
  ],
  "definitions": []
}