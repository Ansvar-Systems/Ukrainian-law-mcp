{
  "id": "ua-law-2530-12",
  "type": "statute",
  "title": "Закон України (2530-12)",
  "title_en": "",
  "short_name": "2530-12",
  "status": "in_force",
  "issued_date": "1992-07-01",
  "url": "https://zakon.rada.gov.ua/laws/show/2530-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Закону України\n\"Про правовий режим території, що зазнала\nрадіоактивного забруднення внаслідок\nЧорнобильської катастрофи\"\n\n( Відомості Верховної Ради України (ВВР), 1992, N 37, ст.541 )\n( Вводиться в дію Постановою ВР\nN 2531-XII ( 2531-12 ) від 01.07.92, ВВР, 1992, N 37, ст.542 )\nВерховна Рада України п о с т а н о в л я є :\n\nВнести такі зміни і доповнення до Закону України \"Про\nправовий режим території, що зазнала радіоактивного забруднення\nвнаслідок Чорнобильської катастрофи\" ( 791а-12 ) (Відомості\nВерховної Ради УРСР, 1991 р., N 16, ст.198; Відомості Верховної\nРади України, 1992 р., N 13, ст.177):\n1. У статті 2:\nчастину другу викласти в такій редакції: \"Такими зонами є: 1) зона відчуження - це територія, з якої проведено евакуацію\nнаселення в 1986 році; 2) зона безумовного (обов'язкового) відселення - це\nтериторія, що зазнала інтенсивного забруднення довгоживучими\nрадіонуклідами, з щільністю забруднення грунту понад доаварійний\nрівень ізотопами цезію від 15,0 Кі/км2 та вище, або стронцію\nвід 3,0 Кі/км2 та вище, або плутонію від 0,1 Кі/км2 та\nвище, де розрахункова ефективна еквівалентна доза опромінення\nлюдини з урахуванням коефіцієнтів міграції радіонуклідів у рослини\nта інших факторів може перевищити 5,0 мЗв (0,5 бер) за рік понад\nдозу, яку вона одержувала у доаварійний період; 3) зона гарантованого добровільного відселення - це територія\nз щільністю забруднення грунту понад доаварійний рівень ізотопами\nцезію від 5,0 до 15,0 Кі/км2, або стронцію від 0,15 до 3,0\nКі/км2, або плутонію від 0,01 до 0,1 Кі/км2, де\nрозрахункова ефективна еквівалентна доза опромінення людини з\nурахуванням коефіцієнтів міграції радіонуклідів у рослини та інших\nфакторів може перевищити 1,0 мЗв (0,1 бер) за рік понад дозу, яку\nвона одержувала у доаварійний період; 4) зона посиленого радіоекологічного контролю - це територія\nз щільністю забруднення грунту понад доаварійний рівень ізотопами\nцезію від 1,0 до 5,0 Кі/км2, або стронцію від 0,02 до 0,15\nКі/км2, або плутонію від 0,005 до 0,01 Кі/км2 за умови, що\nрозрахункова ефективна еквівалентна доза опромінення людини з\nурахуванням коефіцієнтів міграції радіонуклідів у рослини та інших\nфакторів перевищує 0,5 мЗв (0,05 бер) за рік понад дозу, яку вона\nодержувала у доаварійний період\";\nчастину четверту викласти в такій редакції: \"Критерії, за якими провадиться розмежування категорій зон,\nвстановлюються Національною комісією по радіаційному захисту\nнаселення України\".\n2. Частину третю статті 6 викласти в такій редакції: \"Розпорядником коштів є Кабінет Міністрів України.\nПланування, матеріально-технічне забезпечення, обсяги фінансування\nробіт, а також умови оплати праці в зоні відчуження визначаються\nКабінетом Міністрів України за поданням Міністерства у справах\nзахисту населення від наслідків аварії на Чорнобильській АЕС\nУкраїни незалежно від відомчої підпорядкованості та форм власності\nпідприємств, установ, організацій, залучених до робіт по подоланню\nнаслідків Чорнобильської катастрофи та виведенню Чорнобильської\nАЕС з експлуатації\".\n3. Частину другу статті 8 доповнити словами:\n\"Рішення Адміністрації зони є обов'язковим для виконання\nвсіма підприємствами, установами та організаціями, розташованими\nабо залученими до робіт у зоні відчуження, незалежно від їх\nвідомчої підпорядкованості\".\n4. У частині другій статті 12:\nтретій і сьомий абзаци викласти в такій редакції: \"- здійснення діяльності з метою одержання товарної продукції\nбез спеціального дозволу Міністерства у справах захисту населення\nвід наслідків аварії на Чорнобильській АЕС України\"; \"- ведення сільськогосподарської, лісогосподарської,\nвиробничої та іншої діяльності, а також будівництво без\nспеціального дозволу Міністерства у справах захисту населення від\nнаслідків аварії на Чорнобильській АЕС України\".\n\nПрезидент України Л.КРАВЧУК\n\nм. Київ, 1 липня 1992 року\nN 2530-XII\n\nПро внесення змін і доповнень до Закону України \"Про правовий режим території, що зазнала радіоактивного забруднення внаслідок Чорнобильської катастрофи\"\nЗакон України від 01.07.1992 № 2530-XII\n\nПрийняття від 01.07.1992\nПостійна адреса:\nhttps://zakon.rada.gov.ua/go/2530-12\nЗаконодавство України\nстаном на 22.02.2026\n\nчинний"
    }
  ],
  "definitions": []
}