{
  "id": "ua-law-1774-20",
  "type": "statute",
  "title": "Закон України (1774-20)",
  "title_en": "",
  "short_name": "1774-20",
  "status": "in_force",
  "issued_date": "2021-09-22",
  "url": "https://zakon.rada.gov.ua/laws/show/1774-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 11 Закону України \"Про валюту і валютні операції\" щодо виконання банками функцій агентів валютного нагляду\n\n(Відомості Верховної Ради України (ВВР), 2021, № 51, ст.420)\n\nВерховна Рада України постановляє :\n\nI. Частину сьому статті 11 Закону України \"Про валюту і валютні операції\" (Відомості Верховної Ради України, 2018 р., № 30, ст. 239; 2020 р., № 25, ст. 171) після абзацу другого доповнити новим абзацом такого змісту:\n\n\"Банки обмінюються інформацією про належність рахунків клієнтів до банківських рахунків, відкритих нерезидентам, з метою здійснення валютного нагляду за валютними операціями, що здійснюються їх клієнтами через ці банки. Національний банк України встановлює порядок ведення та використання банками записів реєстру рахунків інформаційної системи, що забезпечує збирання, накопичення, зберігання, доступ та використання банками інформації про належність рахунків до банківських рахунків, відкритих нерезидентам\".\n\nУ зв’язку з цим абзац третій вважати абзацом четвертим.\n\nII. Прикінцеві положення\n\n1. Цей Закон набирає чинності з дня, наступного за днем його опублікування, але не раніше дня набрання чинності Законом України \"Про внесення змін до деяких законів України щодо окремих питань діяльності Національного банку України\", крім пункту 2 цього розділу, який набирає чинності 25 вересня 2021 року, але не раніше дня опублікування цього Закону.\n\n2 . Положення пункту 3 цього розділу застосовуються з 25 вересня 2021 року.\n\n3. Внести зміни до таких законів України:\n\n1) в абзаці третьому пункту 1 розділу II \"Прикінцеві та перехідні положення\" Закону України \"Про внесення змін до Податкового кодексу України щодо покращення інвестиційного клімату в Україні\" (Відомості Верховної Ради України, 2017 р., № 5-6, ст. 48; із змінами, внесеними Законом України від 29 січня 2021 року № 1156-IX) слово \"шести\" замінити словом \"восьми\";\n\n2) у розділі VI \"Прикінцеві та перехідні положення\" Закону України \"Про Бюро економічної безпеки України\" (Відомості Верховної Ради України, 2021 р., № 23, ст. 197):\n\nу пункті 1 слово \"шість\" замінити словом \"вісім\";\n\nабзац сорок третій підпункту 15 пункту 5 виключити;\n\nу пункті 9 та підпункті 2 пункту 10 слово \"шести\" замінити словом \"восьми\".\n\n4. Рекомендувати Національному банку України:\n\nзабезпечити прийняття актів, необхідних для реалізації цього Закону;\n\nпривести свої нормативно-правові акти у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n22 вересня 2021 року\n\n№ 1774-IX\n\nПро внесення змін до статті 11 Закону України \"Про валюту і валютні операції\" щодо виконання банками функцій агентів валютного нагляду\nЗакон України від 22.09.2021 № 1774-IX\n\nПрийняття від 22.09.2021\nПостійна адреса:\nhttps://zakon.rada.gov.ua/go/1774-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}