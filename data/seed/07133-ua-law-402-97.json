{
  "id": "ua-law-402-97",
  "type": "statute",
  "title": "Закон України (402/97-ВР)",
  "title_en": "",
  "short_name": "402/97-ВР",
  "status": "in_force",
  "issued_date": "1997-06-26",
  "url": "https://zakon.rada.gov.ua/laws/show/402/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art2",
      "section": "2",
      "title": "Стаття 2. Об'єктом оподаткування є:",
      "content": "1) для платників збору, визначених пунктами 1 та 2 статті 1\nцього Закону, - фактичні витрати на оплату праці працівників, які\nвключають витрати на виплату основної і додаткової заробітної\nплати та інших видів заохочень і виплат, виходячи з тарифних\nставок, у вигляді премій, заохочень, у тому числі в натуральній\nформі, які підлягають обкладанню податком на доходи фізичних осіб\n(прибутковим податком з громадян). До цих витрат не відносяться\nвитрати на оплату виконаних робіт (послуг) згідно з\nцивільно-правовими договорами, виплату доходів у вигляді\nдивідендів, процентів тощо, а також інші витрати, які не\nвраховуються при обчисленні середньомісячної заробітної плати для\nпризначення пенсій, перелік яких затверджується Кабінетом\nМіністрів України;\n( З 1 жовтня 1998 року встановлюється ставка збору у розмірі 5,5\nвідсотка від об'єкта оподаткування, визначеного пунктом 1 статті 2\nЗакону згідно із Законом N 135-XIV ( 135-14 ) від 30.09.98 )\n2) для платників збору, визначених пунктом 3 статті 1 цього\nЗакону, - сума оподатковуваного доходу (прибутку), яка обчислена в\nпорядку, визначеному Кабінетом Міністрів України відповідно до\nзаконодавства України;\n3) для платників збору, визначених пунктом 4 статті 1 цього\nЗакону, - сукупний оподатковуваний доход, обчислений відповідно до\nзаконодавства України.\nЗабороняється використовування цих коштів не за цільовим\nпризначенням, у тому числі на фінансування державних та інших\nорганів, а також їх апарату.\nЗбір на обов'язкове соціальне страхування сплачується\nодночасно з одержанням коштів в установах банків на оплату праці.\nЗбір на обов'язкове соціальне страхування на випадок\nбезробіття платники зборів сплачують до Державного бюджету України\nв порядку, визначеному законодавством України.\nСтаття 3. Збір на обов'язкове соціальне страхування, крім\nзбору на обов'язкове соціальне страхування на випадок безробіття,\nплатники збору сплачують на рахунок Фонду соціального страхування\nУкраїни. Нагляд за його фінансовою діяльністю здійснює наглядова\nрада Фонду соціального страхування України. ( Частина перша\nстатті 3 в редакції Закону N 800/97-ВР від 30.12.97 )\nПоложення про Фонд соціального страхування України, наглядову\nраду та її склад затверджуються Кабінетом Міністрів України за\nпогодженням з профспілковими об'єднаннями України. ( Частина\nдруга статті 3 в редакції Закону N 800/97-ВР від 30.12.97 )\nКошти обов'язкового соціального страхування на випадок\nбезробіття зараховуються на окремий рахунок Державного бюджету\nУкраїни.\nУправління цими коштами здійснюється у порядку, встановленому\nдля управління коштами Державного бюджету України, відповідним\nміністерством, визначеним Кабінетом Міністрів України.\nСтаття 4. На обов'язкове соціальне страхування (у тому числі\nна обов'язкове соціальне страхування на випадок безробіття)\nвстановлюються ставки збору в таких розмірах:\n1) для платників збору, визначених пунктами 1 та 2 статті 1\nцього Закону, - 5,5 відсотка від об'єкта оподаткування,\nвизначеного пунктом 1 статті 2 цього Закону (у тому числі 1,5\nвідсотка від об'єкта оподаткування на збір на обов'язкове\nсоціальне страхування на випадок безробіття).\nДля підприємств, установ і організацій, де працюють інваліди,\nзбір на обов'язкове соціальне страхування визначається окремо за\nставкою 1 відсоток від об'єкта оподаткування для працюючих\nінвалідів та за ставкою 5,5 відсотка від об'єкта оподаткування для\nінших працівників такого підприємства. При цьому збір на\nобов'язкове соціальне страхування, визначений від об'єкта\nоподаткування для працюючих інвалідів, у повному обсязі\nзараховується до фонду соціального захисту інвалідів.\nДля підприємств всеукраїнських громадських організацій\nінвалідів, де кількість інвалідів становить не менше 50 відсотків\nзагальної чисельності працюючих, збір на обов'язкове соціальне\nстрахування визначається за ставкою 1 відсоток від об'єкта\nоподаткування для всіх працівників цих підприємств; ( Пункт 1\nстатті 4 доповнено абзацом третім згідно із Законом\nN 686/97-ВР від 03.12.97 )\n2) для платників збору, визначених пунктами 3 та 4 статті 1\nцього Закону, - 0,5 відсотка від об'єкта оподаткування,\nвизначеного відповідно пунктами 2 та 3 статті 2 цього Закону,\nтільки на збір на обов'язкове соціальне страхування на випадок\nбезробіття.\nНа період функціонування спеціальної економічної зони\n\"Яворів\" звільняються від сплати збору на обов'язкове соціальне\nстрахування на випадок безробіття суб'єкти цієї зони, які\nреалізують інвестиційні проекти, затверджені Яворівською районною\nдержавною адміністрацією. ( Статтю 4 доповнено частиною згідно із\nЗаконом N 403-XIV ( 403-14 ) від 15.01.99 )\nНа період функціонування спеціальної економічної зони\n\"Славутич\" звільняються від сплати збору на обов'язкове соціальне\nстрахування на випадок безробіття суб'єкти цієї зони, які\nреалізують інвестиційні проекти, затверджені виконавчим комітетом\nСлавутицької міської ради. ( Статтю 4 доповнено частиною згідно із\nЗаконом N 722-XIV ( 722-14 ) від 03.06.99 )"
    },
    {
      "provision_ref": "art5",
      "section": "5",
      "title": "Стаття 5",
      "content": "1. Цей Закон набирає чинності з дня його опублікування, а\nстаття 3 - з 1 січня 1998 року, та діє до законодавчого\nврегулювання питань запровадження збору на загальнообов'язкове\nдержавне соціальне страхування.\n2. Комітету Верховної Ради України з питань бюджету при\nдоопрацюванні проекту Закону України про Державний бюджет України\nна 1997 рік на третє читання виключити з нього доходи та видатки\nФонду соціального страхування України.\n3. Кабінету Міністрів України:\nпротягом місяця після дня опублікування Закону України \"Про\nзбір на обов'язкове соціальне страхування\" подати Верховній Раді\nУкраїни пропозиції про внесення змін до законів України, що\nвипливають з цього Закону;\nпротягом двох тижнів після дня опублікування Закону України\n\"Про збір на обов'язкове соціальне страхування\" прийняти рішення,\nспрямовані на виконання цього Закону, та привести свої\nнормативно-правові акти у відповідність із цим Законом."
    }
  ],
  "definitions": []
}