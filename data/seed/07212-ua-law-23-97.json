{
  "id": "ua-law-23-97",
  "type": "statute",
  "title": "Закон України (23/97-ВР)",
  "title_en": "",
  "short_name": "23/97-ВР",
  "status": "in_force",
  "issued_date": "1997-01-23",
  "url": "https://zakon.rada.gov.ua/laws/show/23/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про адміністративні\nправопорушення щодо порушень порядку проведення розрахунків\nіз споживачами\n( Відомості Верховної Ради України (ВВР), 1997, N 11, ст.92 )\nУ зв'язку з прийняттям Закону України \"Про застосування\nелектронних контрольно-касових апаратів і товарно-касових книг при\nрозрахунках із споживачами у сфері торгівлі, громадського\nхарчування та послуг\" ( 265/95-ВР ) (Відомості Верховної Ради\nУкраїни, 1995 р., N 28, ст.205; 1996 р., N 33, ст.155) Верховна\nРада України п о с т а н о в л я є :\nI. Внести до Кодексу України про адміністративні\nправопорушення ( 80731-10 ) (Відомості Верховної Ради УРСР,\n1984 р., додаток до N 51, ст.1122) такі зміни:\n1. Доповнити Кодекс статтею 155-1 такого змісту:\n\" Стаття 155-1. Порушення порядку проведення розрахунків із\nспоживачами\nПроведення розрахунків із споживачами працівниками\nпідприємств, установ і організацій торгівлі, громадського\nхарчування і сфери послуг усіх форм власності та громадянами -\nсуб'єктами підприємницької діяльності, які здійснюють її у сфері\nторгівлі, громадського харчування та послуг, у тому числі з обміну\nвалюти, за готівку без застосування електронного\nконтрольно-касового апарата (комп'ютерної системи), з\nвикористанням не зареєстрованого належним чином електронного\nконтрольно-касового апарата (комп'ютерної системи), із\nзастосуванням зіпсованого електронного контрольно-касового апарата\n(комп'ютерної системи) або з порушенням встановленого порядку\nзастосування електронного контрольно-касового апарата\n(комп'ютерної системи) чи товарно-касової книги, та порушення\nвстановленого порядку проведення розрахунків у касах на\nпідприємствах, в установах і організаціях усіх форм власності, де\nці операції проводяться з оформленням прибуткових і видаткових\nкасових ордерів з видачею відповідних квитанцій, підписаних і\nзавірених печаткою у встановленому порядку, -\nтягнуть за собою накладення штрафу на посадових осіб у\nрозмірі десяти неоподатковуваних мінімумів доходів громадян і на\nгромадян - суб'єктів підприємницької діяльності - у розмірі трьох\nнеоподатковуваних мінімумів доходів громадян.\nДії, передбачені частиною першою цієї статті, вчинені особою,\nяку протягом року було піддано адміністративному стягненню за такі\nж порушення, -\nтягнуть за собою накладення штрафу на посадових осіб у\nрозмірі двадцяти неоподатковуваних мінімумів доходів громадян і на\nгромадян - суб'єктів підприємницької діяльності - у розмірі шести\nнеоподатковуваних мінімумів доходів громадян.\nНевидача працівниками торгівлі, громадського харчування та\nсфери послуг, громадянами, які займаються підприємницькою\nдіяльністю, що здійснюють розрахунки із споживачами за реалізацію\nтоварів, виконання робіт, надання послуг, у тому числі з обміну\nвалюти, громадянам-споживачам касового чи товарного чека,\nквитанції або іншого письмового документа, що засвідчує факт\nкупівлі товару, виконання роботи, надання послуги, а також\nпорушення порядку ведення товарно-касової книги або неведення чи\nведення з порушенням журналу використання електронного\nконтрольно-касового апарата та порушення правил його зберігання -\nтягнуть за собою накладення штрафу у розмірі п'яти\nнеоподатковуваних мінімумів доходів громадян.\nДії, передбачені частиною третьою цієї статті, вчинені\nособою, яку протягом року було піддано адміністративному стягненню\nза такі ж порушення, -\nтягнуть за собою накладення штрафу у розмірі десяти\nнеоподатковуваних мінімумів доходів громадян.\nНеподання, несвоєчасне подання або подання за невстановленою\nформою державним податковим органам звітності, пов'язаної із\nзастосуванням електронних контрольно-касових апаратів,\nнезбереження документів, визначених порядком застосування\nелектронних контрольно-касових апаратів, -\nтягнуть за собою накладення штрафу на посадових осіб у\nрозмірі п'яти неоподатковуваних мінімумів доходів громадян і на\nгромадян - суб'єктів підприємницької діяльності - у розмірі одного\nнеоподатковуваного мінімуму доходів громадян\".\n2. Статтю 156-1 ( 80731-10 ) викласти в такій редакції:\n\" Стаття 156-1. Порушення законодавства про захист прав\nспоживачів\nВідмова працівників торгівлі, громадського харчування та\nсфери послуг і громадян, які займаються підприємницькою діяльністю\nв цих галузях, у наданні громадянам-споживачам необхідної,\nдоступної та достовірної інформації про товари (роботи, послуги),\nу навчанні безпечного та правильного їх використання, а так само\nобмеження прав громадян-споживачів на перевірку якості,\nкомплектності, ваги та ціни придбаних товарів -\nтягнуть за собою накладення штрафу у розмірі трьох\nнеоподатковуваних мінімумів доходів громадян.\nВідмова особами, зазначеними у частині першій цієї статті,\nгромадянину-споживачу в реалізації його права в разі придбання ним\nтовару неналежної якості -\nтягне за собою накладення штрафу у розмірі десяти\nнеоподатковуваних мінімумів доходів громадян\".\n3. Частину першу статті 234-2 ( 80732-10 ) після слів та цифр\n\"встановленого зразка (стаття 164-5)\" доповнити словами і цифрами\n\"а також з порушенням порядку проведення розрахунків із\nспоживачами (стаття 155-1)\".\n4. Частину третю статті 244-4 виключити.\n5. Частину другу статті 255 доповнити пунктом 11 такого\nзмісту:\n\"11) посадові особи органів Міністерства внутрішніх справ\nУкраїни, Державного комітету України у справах захисту прав\nспоживачів та органів державного контролю за цінами (стаття\n155-1)\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 23 січня 1997 року\nN 23/97-ВР\n\nПро внесення змін до Кодексу України про адміністративні правопорушення щодо порушень порядку проведення розрахунків із споживачами\nЗакон України від 23.01.1997 № 23/97-ВР\n\nПрийняття від 23.01.1997\nПостійна адреса:\nhttps://zakon.rada.gov.ua/go/23/97-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}