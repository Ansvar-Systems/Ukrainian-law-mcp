{
  "id": "ua-law-4496-20",
  "type": "statute",
  "title": "Закон України (4496-20)",
  "title_en": "",
  "short_name": "4496-20",
  "status": "in_force",
  "issued_date": "2025-06-17",
  "url": "https://zakon.rada.gov.ua/laws/show/4496-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення, Кримінального кодексу України, Кримінального процесуального кодексу України та інших законодавчих актів України щодо підвищення відповідальності за корупційні або пов’язані з корупцією правопорушення\n\n(Відомості Верховної Ради (ВВР), 2025, № 41, ст.180)\n\nВерховна Рада України постановляє:\n\nI. Внести зміни до таких законодавчих актів України:\n\n1. В абзаці третьому примітки до статті 172 -6 Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) слова і цифри \"від 100 до 500\" замінити словами і цифрами \"від 150 до 750\".\n\n2. У Кримінальному кодексі України (Відомості Верховної Ради України, 2001 р., № 25-26, ст. 131):\n\n1) у статті 366 -2 :\n\nу частині першій:\n\nв абзаці першому слова і цифри \"від 500 до 2000\" замінити словами і цифрами \"від 750 до 2500\";\n\nв абзаці другому слова \"від трьох тисяч до чотирьох тисяч\" замінити словами \"від чотирьох тисяч до шести тисяч\";\n\nу частині другій:\n\nв абзаці першому цифри \"2000\" замінити цифрами \"2500\";\n\nв абзаці другому слова \"від чотирьох тисяч до п’яти тисяч\" замінити словами \"від шести тисяч до восьми тисяч\";\n\n2) у статті 368 -5 :\n\nв абзаці першому частини першої слова \"на шість тисяч п’ятсот неоподатковуваних мінімумів доходів громадян\" замінити словами \"на три тисячі прожиткових мінімумів для працездатних осіб\";\n\nпункт 1 примітки після слів і цифри \"зазначені у пункті 1\" доповнити словами і цифрою \"та у підпункті \"ґ\" пункту 2\".\n\n3. У Кримінальному процесуальному кодексі України (Відомості Верховної Ради України, 2013 р., №№ 9-13, ст. 88):\n\n1) у статті 216 :\n\nу пункті 3 частини третьої слова \"від п’ятисот до двох тисяч\" замінити словами \"від однієї тисячі до п’яти тисяч\";\n\nу пункті 2 частини п’ятої слова \"у дві тисячі\" замінити словами \"у п’ять тисяч\";\n\n2) у розділі XI \"Перехідні положення\":\n\nпункт 20 -9 доповнити абзацом другим такого змісту:\n\n\"Досудове розслідування кримінальних правопорушень, відомості щодо яких внесені до Єдиного реєстру досудових розслідувань та які перебувають у провадженні Національного антикорупційного бюро України або Бюро економічної безпеки України станом на день набрання чинності Законом України \"Про внесення змін до Кодексу України про адміністративні правопорушення, Кримінального кодексу України, Кримінального процесуального кодексу України та інших законодавчих актів України щодо підвищення відповідальності за корупційні або пов’язані з корупцією правопорушення\", продовжують здійснювати детективи Національного антикорупційного бюро України або Бюро економічної безпеки України відповідно до вимог цього Кодексу\";\n\nдоповнити пунктом 20 -10 такого змісту:\n\n\"20 -10 . Судове провадження стосовно обвинуваченого у вчиненні тяжкого та/або особливо тяжкого корупційного кримінального правопорушення, який призваний для проходження військової служби за призовом під час мобілізації, на особливий період або прийнятий на військову службу за контрактом, може зупинятися судом за клопотанням сторони кримінального провадження або за власною ініціативою виключно у разі встановлення судом обставин, що свідчать про неможливість участі такої особи у судовому провадженні, у тому числі у режимі дистанційного судового провадження (відеоконференції), у зв’язку із безпосередньою участю такої особи у заходах, необхідних для забезпечення оборони України.\n\nОбставини, що свідчать про неможливість участі у судовому провадженні особи, зазначеної в абзаці першому цього пункту, встановлюються судом на підставі документів та інших відомостей, що свідчать про безпосередню участь такої особи у заходах, необхідних для забезпечення оборони України.\n\nСудове провадження, яке раніше було зупинене на підставі статті 335 цього Кодексу, може бути відновлено судом за клопотанням сторони кримінального провадження або за власною ініціативою у разі встановлення факту, що особа, зазначена в абзаці першому цього пункту, перестала приймати безпосередню участь у заходах, необхідних для забезпечення оборони України, та може брати участь у судовому провадженні, у тому числі у режимі дистанційного судового провадження (відеоконференції)\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Внести зміни до таких законодавчих актів України:\n\n1) у статті 290 Цивільного процесуального кодексу України (Відомості Верховної Ради України, 2017 р., № 48, ст. 436):\n\nв абзацах другому і третьому частини другої слово \"п’ятсот\" замінити словами \"сімсот п’ятдесят\";\n\nпункт 3 частини восьмої після слів і цифри \"зазначені у пункті 1\" доповнити словами і цифрою \"та у підпункті \"ґ\" пункту 2\";\n\n2) частину другу статті 4 Закону України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами) доповнити абзацом другим такого змісту:\n\n\"Збройні Сили України та інші військові формування не можуть комплектуватися особами, які обвинувачуються у вчиненні тяжкого та/або особливо тяжкого корупційного кримінального правопорушення та кримінальне провадження стосовно яких перебуває на стадії судового провадження\";\n\n3) статтю 59 Закону України \"Про запобігання корупції\" (Відомості Верховної Ради України, 2014 р., № 49, ст. 2056; із змінами, внесеними Законом України від 4 грудня 2024 року № 4111-IX) доповнити частиною четвертою такого змісту:\n\n\"4. Строк зберігання відомостей в Єдиному державному реєстрі осіб, які вчинили корупційні або пов’язані з корупцією правопорушення, становить:\n\n1) відомостей про притягнення до цивільно-правової відповідальності фізичної особи за вчинення корупційних або пов’язаних з корупцією правопорушень - один рік;\n\n2) відомостей про накладення адміністративного стягнення на фізичну особу за вчинення корупційного або пов’язаного з корупцією правопорушення - один рік;\n\n3) відомостей про притягнення до кримінальної відповідальності фізичної особи за вчинення корупційних або пов’язаних з корупцією правопорушень - до погашення або зняття судимості з особи;\n\n4) відомостей про юридичних осіб, до яких застосовано заходи кримінально-правового характеру у зв’язку з вчиненням корупційного правопорушення, - п’ять років.\n\nПісля закінчення строків, визначених цією частиною, відомості про особу в Єдиному державному реєстрі осіб, які вчинили корупційні або пов’язані з корупцією правопорушення, підлягають виключенню\".\n\nПрезидент України\n\nВ. ЗЕЛЕНСЬКИЙ\n\nм. Київ\n\n17 червня 2025 року\n\n№ 4496-IX\n\nПро внесення змін до Кодексу України про адміністративні правопорушення, Кримінального кодексу України, Кримінального процесуального кодексу України та інших законодавчих актів України щодо підвищення відповідальності за корупційні або пов'язані з корупцією правопорушення\nЗакон України від 17.06.2025 № 4496-IX\n\nПрийняття від 17.06.2025\nПостійна адреса:\nhttps://zakon.rada.gov.ua/go/4496-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}