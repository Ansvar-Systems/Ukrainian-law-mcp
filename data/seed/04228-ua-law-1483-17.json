{
  "id": "ua-law-1483-17",
  "type": "statute",
  "title": "Закон України (1483-17)",
  "title_en": "",
  "short_name": "1483-17",
  "status": "in_force",
  "issued_date": "2009-06-09",
  "url": "https://zakon.rada.gov.ua/laws/show/1483-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Лісового кодексу України\nу зв'язку з прийняттям Закону України \"Про дозвільну\nсистему у сфері господарської діяльності\"\n( Відомості Верховної Ради України (ВВР), 2009, N 45, ст.684 )\n\nВерховна Рада України п о с т а н о в л я є :\n1. Внести до Лісового кодексу України ( 3852-12 ) (Відомості\nВерховної Ради України, 2006 р., N 21, ст. 170) такі зміни:\n1) у статті 69:\nчастину першу викласти в такій редакції:\n\"Спеціальне використання лісових ресурсів на виділеній\nлісовій ділянці проводиться за спеціальним дозволом - лісорубний\nквиток або лісовий квиток, що видається безоплатно\";\nдоповнити частинами сьомою - дев'ятою такого змісту:\n\"Рішення про видачу або відмову у видачі спеціального дозволу\nна використання лісових ресурсів приймається протягом одного\nмісяця з дня подання документів власником лісу або\nлісокористувачем.\nПідставами для прийняття рішення про відмову у видачі\nспеціального дозволу є:\nприйняття в установленому порядку рішення про зміну поділу\nлісів на категорії, в межах яких знаходяться лісові ділянки,\nвиділені для спеціального використання лісових ресурсів, або про\nвиділення особливо захисних лісових ділянок;\nприйняття рішення про припинення діяльності лісокористувача;\nневстановлення лімітів використання лісових ресурсів або їх\nперевищення;\nнедотримання встановленого порядку видачі спеціального\nдозволу на використання лісових ресурсів.\nСпеціальний дозвіл на використання лісових ресурсів\nанулюється в разі:\nприпинення права користування лісами з підстав, передбачених\nстаттею 22 цього Кодексу;\nприпинення права використання лісових ресурсів з підстав,\nпередбачених статтею 78 цього Кодексу\";\n2) у частинах другій та третій статті 78 слово \"(ордера)\"\nвиключити.\n2. Цей Закон набирає чинності через 30 днів з дня його\nопублікування.\n\nПрезидент України В.ЮЩЕНКО\n\nм. Київ, 9 червня 2009 року\nN 1483-VI\n\nПро внесення змін до Лісового кодексу України у зв'язку з прийняттям Закону України \"Про дозвільну систему у сфері господарської діяльності\"\nЗакон України від 09.06.2009 № 1483-VI\n\nПрийняття від 09.06.2009\nПостійна адреса:\nhttps://zakon.rada.gov.ua/go/1483-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}