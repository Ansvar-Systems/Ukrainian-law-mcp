{
  "id": "ua-law-2443-14",
  "type": "statute",
  "title": "Закон України (2443-14)",
  "title_en": "",
  "short_name": "2443-14",
  "status": "in_force",
  "issued_date": "2001-05-24",
  "url": "https://zakon.rada.gov.ua/laws/show/2443-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України\nпро адміністративні правопорушення щодо встановлення\nвідповідальності за обман покупця чи замовника\n\n( Відомості Верховної Ради України (ВВР), 2001, N 31, ст. 152 )\n\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Доповнити Кодекс статтею 155-2 такого змісту:\n\" Стаття 155-2. Обман покупця чи замовника\nОбмірювання, обважування, обраховування, перевищення\nвстановлених цін і тарифів або інший обман покупця чи замовника\nпрацівниками торгівлі, громадського харчування і сфери послуг та\nгромадянами - суб'єктами підприємницької діяльності під час\nреалізації товарів, виконання робіт, надання послуг, якщо\nматеріальна шкода, заподіяна таким обманом, не перевищує три\nнеоподатковуваних мінімуми доходів громадян, -\nтягне за собою накладення штрафу від двох до п'ятнадцяти\nнеоподатковуваних мінімумів доходів громадян.\nДії, передбачені частиною першою цієї статті, вчинені особою,\nяку протягом року було піддано адміністративному стягненню за такі\nж порушення, -\nтягнуть за собою накладення штрафу від десяти до двадцяти\nнеоподатковуваних мінімумів доходів громадян\".\n2. Викласти статтю 244-4 в такій редакції:\n\" Стаття 244-4. Органи виконавчої влади у сфері захисту прав\nспоживачів\nОргани виконавчої влади у сфері захисту прав споживачів\nрозглядають справи про адміністративні правопорушення, пов'язані з\nпорушенням законодавства про захист прав громадян-споживачів\n(статті 155, 155-2 частина друга статті 156, статті 156-1, 156-2,\n167 - стосовно правопорушень під час реалізації продукції\nпромисловими підприємствами громадянам-споживачам (крім\nправопорушень щодо лікарських засобів та порушень\nсанітарно-гігієнічних і санітарно-протиепідемічних правил і норм),\nстатті 168, 168-1 (крім правопорушень щодо лікарських засобів та\nпорушень санітарно-гігієнічних і санітарно-протиепідемічних правил\nі норм), 170 - стосовно правопорушень під час транспортування,\nзберігання і використання продукції, призначеної для реалізації\nгромадянам-споживачам (крім правопорушень щодо лікарських засобів\nта порушень санітарно-гігієнічних і санітарно-протиепідемічних\nправил і норм), стаття 170-1 - щодо правопорушень під час\nреалізації товарів, виконання робіт, надання послуг\nгромадянам-споживачам, стаття 172 - стосовно порушень на\nпідприємствах (в організаціях) торгівлі, громадського харчування,\nсфери послуг і громадянами, які займаються підприємницькою\nдіяльністю, стаття 188-2).\nВід імені органів виконавчої влади у сфері захисту прав\nспоживачів розглядати справи про адміністративні правопорушення і\nнакладати адміністративні стягнення мають право:\nкерівник спеціально уповноваженого центрального органу\nвиконавчої влади у сфері стандартизації, метрології та\nсертифікації і його заступники;\nкерівник спеціально уповноваженого органу виконавчої влади у\nсправах захисту прав споживачів в Автономній Республіці Крим та\nйого заступники, начальники управлінь у справах захисту прав\nспоживачів областей, міст Києва і Севастополя та їх заступники\".\nII. Цей Закон набирає чинності з 1 вересня 2001 року.\n\nПрезидент України Л.КУЧМА\n\nм. Київ, 24 травня 2001 року\nN 2443-III\n\nПро внесення змін до Кодексу України про адміністративні правопорушення щодо встановлення відповідальності за обман покупця чи замовника\nЗакон України від 24.05.2001 № 2443-III\n\nНабрання чинності від 01.09.2001\nПостійна адреса:\nhttps://zakon.rada.gov.ua/go/2443-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}