{
  "id": "ua-law-1965-15",
  "type": "statute",
  "title": "Закон України (1965-15)",
  "title_en": "",
  "short_name": "1965-15",
  "status": "in_force",
  "issued_date": "2004-07-01",
  "url": "https://zakon.rada.gov.ua/laws/show/1965-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до статті 5 Закону України\n\"Про податок на додану вартість\"\n( Відомості Верховної Ради України (ВВР), 2005, N 1, ст.4 )\n\nВерховна Рада України п о с т а н о в л я є :\nI. Статтю 5 Закону України \"Про податок на додану вартість\"\n( 168/97-ВР ) (Відомості Верховної Ради України, 1997 р., N 21,\nст. 156, N 51, ст. 305; 1998 р., N 10, ст. 37, N 18, ст. 95, N 33,\nст. 224; 1999 р., N 2-3, ст. 21, N 39, ст. 357; 2000 р., N 13,\nст. 103, N 20, ст. 149, N 23, ст. 177, N 43, ст. 363, ст. 370;\n2001 р., N 2-3, ст. 10; 2002 р., N 31, ст. 214; 2003 р., N 10-11,\nст. 86; 2004 р., N 17-18, ст. 250, N 25, ст. 346, N 43-44,\nст. 493) доповнити пунктом 5.13 такого змісту:\n\"5.13. Звільняються від оподаткування операції, які\nздійснюються в рамках наукового і технологічного співробітництва\nвідповідно до Угоди між Україною та Європейським Співтовариством\nпро наукове і технологічне співробітництво ( 994_194 ), з:\nбезкоштовної передачі на митній території України\nорганізаціями, заснованими за участю Європейського Співтовариства,\nучасникам Української Сторони товарів, робіт, послуг, придбаних за\nкошти Європейського Співтовариства або організацій, заснованих за\nучастю Європейського Співтовариства;\nввезення (пересилання) товарів на митну територію України, а\nтакож виконання (надання) робіт, послуг (за кошти, надані\nЄвропейським Співтовариством) для їх використання або споживання\nна митній території України організаціями, заснованими за участю\nЄвропейського Співтовариства, та/або учасниками наукового і\nтехнологічного співробітництва.\nУ разі порушення вимог щодо цільового використання зазначених\nтоварів, робіт та послуг платник податку зобов'язаний збільшити\nподаткові зобов'язання за результатами податкового періоду, на\nякий припадає таке порушення, на суму податку на додану вартість,\nщо мала бути сплачена в момент ввезення (пересилання) товарів на\nмитну територію України, виконання (надання) робіт, послуг на цій\nтериторії або нарахована на загальних підставах, а також сплатити\nпеню, нараховану відповідно до закону\".\nII. Прикінцеві положення\n1. Цей Закон набирає чинності з 1 січня 2005 року.\n2. Кабінету Міністрів України протягом шести місяців з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими центральними\nорганами виконавчої влади їхніх нормативно-правових актів у\nвідповідність із цим Законом;\nрозробити відповідні проекти законодавчих актів, які б\nрегулювали та стимулювали виконання положень Угоди між Україною та\nЄвропейським Співтовариством про наукове і технологічне\nспівробітництво ( 994_194 ), підписаної 4 липня 2002 року.\n\nПрезидент України Л.КУЧМА\n\nм. Київ, 1 липня 2004 року\nN 1965-IV\n\nПро внесення змін до статті 5 Закону України \"Про податок на додану вартість\"\nЗакон України від 01.07.2004 № 1965-IV\n\nВтрата чинності від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/1965-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}