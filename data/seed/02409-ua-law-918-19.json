{
  "id": "ua-law-918-19",
  "type": "statute",
  "title": "Закон України (918-19)",
  "title_en": "",
  "short_name": "918-19",
  "status": "in_force",
  "issued_date": "2015-12-24",
  "url": "https://zakon.rada.gov.ua/laws/show/918-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо цільового спрямування екологічного податку\n\n(Відомості Верховної Ради (ВВР), 2016, № 6, ст.57)\n\nВерховна Рада України постановляє :\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. Пункт 43 частини першої статті 64 , пункт 33 частини першої статті 66 та пункт 20 -4 частини першої статті 69 виключити.\n\n2. Частину першу статті 69 -1 доповнити пунктом 4 -1 такого змісту:\n\n\"4 -1 ) 80 відсотків екологічного податку (крім екологічного податку, визначеного пунктом 16 -1 частини другої статті 29 цього Кодексу), у тому числі: до сільських, селищних, міських бюджетів, бюджетів об’єднаних територіальних громад, що створюються згідно із законом та перспективним планом формування територій громад, - 25 відсотків, обласних бюджетів та бюджету Автономної Республіки Крим - 55 відсотків, бюджетів міст Києва та Севастополя - 80 відсотків\".\n\nII. Прикінцеві положення\n\n1. Цей Закон набирає чинності з 1 січня 2016 року.\n\n2. Частину шосту статті 47 Закону України \"Про охорону навколишнього природного середовища\" (Відомості Верховної Ради України, 1991 р., № 41, ст. 546 із наступними змінами) викласти в такій редакції:\n\n\"Кошти місцевих, Автономної Республіки Крим і Державного фондів охорони навколишнього природного середовища можуть використовуватися тільки для фінансового забезпечення здійснення природоохоронних заходів, включаючи захист від шкідливої дії вод сільських населених пунктів та сільськогосподарських угідь, ресурсозберігаючих заходів, у тому числі наукових досліджень з цих питань, ведення державного кадастру територій та об’єктів природно-заповідного фонду, а також заходів для зниження забруднення навколишнього природного середовища та дотримання екологічних нормативів і нормативів екологічної безпеки, для зниження впливу забруднення навколишнього природного середовища на здоров’я населення\".\n\nПрезидент України\n\nП.ПОРОШЕНКО\n\nм. Київ\n\n24 грудня 2015 року\n\n№ 918-VIII\n\nПро внесення змін до Бюджетного кодексу України щодо цільового спрямування екологічного податку\nЗакон України від 24.12.2015 № 918-VIII\n\nПрийняття від 24.12.2015\nПостійна адреса:\nhttps://zakon.rada.gov.ua/go/918-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}