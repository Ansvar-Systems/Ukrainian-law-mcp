{
  "id": "ua-law-4988-17",
  "type": "statute",
  "title": "Закон України (4988-17)",
  "title_en": "",
  "short_name": "4988-17",
  "status": "in_force",
  "issued_date": "2012-06-20",
  "url": "https://zakon.rada.gov.ua/laws/show/4988-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро ратифікацію Конвенції Ради Європи про захист дітей від сексуальної експлуатації та сексуального насильства\n\n(Відомості Верховної Ради (ВВР), 2013, № 19-20, ст.180)\n\nВерховна Рада України постановляє:\n\nРатифікувати Конвенцію Ради Європи про захист дітей від сексуальної експлуатації та сексуального насильства , підписану від імені України 14 листопада 2007 року у м. Страсбурзі, яка набирає чинності для України в перший день місяця, що настає після закінчення тримісячного строку від дати висловлення Україною згоди на обов’язковість для неї Конвенції (додається), шляхом передачі на зберігання ратифікаційної грамоти, з такими заявами:\n\n1) до пункту 2 статті 37:\n\n\"Україна заявляє, що в Україні державним органом, уповноваженим для цілей пункту 1 статті 37 Конвенції, є Міністерство внутрішніх справ України\";\n\n2) до пункту 3 статті 38:\n\n\"Україна заявляє, що ця Конвенція є правовою підставою для співробітництва з питань надання взаємної правової допомоги у кримінальних справах та екстрадиції у разі надходження запиту від держави - учасниці цієї Конвенції, з якою Україна не має договору про надання взаємної правової допомоги у кримінальних справах або екстрадиції.\n\nЦентральними органами в Україні, на які покладаються повноваження згідно з пунктом 3 статті 38 Конвенції, є Міністерство юстиції України (на стадії судового розгляду або виконання вироку) і Генеральна прокуратура України (на стадії досудового слідства)\".\n\nПрезидент України\n\nВ.ЯНУКОВИЧ\n\nм. Київ\n\n20 червня 2012 року\n\n№ 4988-VI\n\nПро ратифікацію Конвенції Ради Європи про захист дітей від сексуальної експлуатації та сексуального насильства\nЗакон України від 20.06.2012 № 4988-VI\n\nПрийняття від 20.06.2012\nПостійна адреса:\nhttps://zakon.rada.gov.ua/go/4988-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}