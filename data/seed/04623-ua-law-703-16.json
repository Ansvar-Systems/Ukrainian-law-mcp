{
  "id": "ua-law-703-16",
  "type": "statute",
  "title": "Закон України (703-16)",
  "title_en": "",
  "short_name": "703-16",
  "status": "in_force",
  "issued_date": "2007-02-22",
  "url": "https://zakon.rada.gov.ua/laws/show/703-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 3038-VI ( 3038-17 ) від 17.02.2011, ВВР, 2011, N 34, ст.343 }\nПро внесення зміни до Закону України\n\"Про планування і забудову територій\"\n( Відомості Верховної Ради України (ВВР), 2007, N 21, ст.287 )\n\nВерховна Рада України п о с т а н о в л я є :\nI. Закон України \"Про планування і забудову територій\"\n( 1699-14 ) (Відомості Верховної Ради України, 2000 р., N 31,\nст. 250; 2006 р., N 43, ст. 412; 2007 р., N 9, ст.70) доповнити\nстаттею 24-1 такого змісту:\n\" Стаття 24-1. Кваліфікаційні вимоги до юридичних осіб,\nзаінтересованих у здійсненні будівництва\nбагатоквартирних житлових будинків із\nзалученням фінансових активів громадян\nЮридичні особи, заінтересовані у здійсненні будівництва\nбагатоквартирних житлових будинків із залученням фінансових\nактивів громадян, для отримання дозволу на будівництво подають до\nвиконавчого органу відповідної ради або Київської чи\nСевастопольської міських державних адміністрацій, крім визначених\nстаттею 24 цього Закону, такі документи:\nфінансову звітність, що складається відповідно до статті 11\nЗакону України \"Про бухгалтерський облік та фінансову звітність в\nУкраїні\" ( 996-14 );\nкопію ліцензії на здійснення будівельної діяльності (для\nзабудовників, які здійснюватимуть будівництво власними силами),\nзасвідчену в установленому законом порядку;\nкопію ліцензії на здійснення діяльності з надання фінансових\nпослуг (у разі здійснення діяльності з надання будь-яких\nфінансових послуг, що передбачають пряме або опосередковане\nзалучення фінансових активів від фізичних осіб), засвідчену в\nустановленому законом порядку.\nЮридичні особи, зареєстровані протягом менше двох років до\nдня подання заяви про надання дозволу на будівництво, подають\nфінансову звітність за фактичний час своєї діяльності.\nНеподання документів, визначених частиною першою цієї статті,\nу повному обсязі, їх відсутність або негативний комплексний\nвисновок внаслідок їх розгляду є підставою для відмови у видачі\nдозволу на будівництво об'єкта містобудування\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом трьох місяців з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити відповідно до своєї компетенції прийняття\nнормативно-правових актів, що випливають з цього Закону.\n\nПрезидент України В.ЮЩЕНКО\n\nм. Київ, 22 лютого 2007 року\nN 703-V\n\nПро внесення зміни до Закону України \"Про планування і забудову територій\"\nЗакон України від 22.02.2007 № 703-V\n\nВтрата чинності від 12.03.2011 , підстава — 3038-VI\nПостійна адреса:\nhttps://zakon.rada.gov.ua/go/703-16\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}