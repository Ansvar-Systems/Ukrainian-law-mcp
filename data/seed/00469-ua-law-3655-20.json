{
  "id": "ua-law-3655-20",
  "type": "statute",
  "title": "Закон України (3655-20)",
  "title_en": "",
  "short_name": "3655-20",
  "status": "in_force",
  "issued_date": "2024-04-24",
  "url": "https://zakon.rada.gov.ua/laws/show/3655-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 31 Кримінального процесуального кодексу України щодо вдосконалення порядку здійснення кримінального провадження\n\n(Відомості Верховної Ради (ВВР), 2024, № 29, ст.208)\n\nВерховна Рада України постановляє :\n\nI. Внести до статті 31 Кримінального процесуального кодексу України (Відомості Верховної Ради України, 2013 р., №№ 9-13, ст. 88) такі зміни:\n\n1. У частині першій слова \"та дванадцятою\" виключити.\n\n2. Абзац перший частини другої замінити трьома новими абзацами такого змісту:\n\n\"2. Кримінальне провадження в суді першої інстанції здійснюється колегіально судом у складі трьох суддів лише за клопотанням обвинуваченого щодо:\n\n1) злочинів, за вчинення яких передбачено покарання у виді позбавлення волі на строк більше десяти років;\n\n2) злочинів, у вчиненні яких обвинувачується Президент України, повноваження якого припинено, народний депутат України, Прем’єр-міністр України, член Кабінету Міністрів України, Секретар Ради національної безпеки і оборони України, Генеральний прокурор, заступник Генерального прокурора - керівник Спеціалізованої антикорупційної прокуратури, Голова Служби безпеки України, Директор Державного бюро розслідувань, Директор Національного антикорупційного бюро України, Голова Національного агентства з питань запобігання корупції, Голова Антимонопольного комітету України, Голова Національного банку України, Голова Рахункової палати, Голова Фонду державного майна України, Голова Центральної виборчої комісії, Уповноважений Верховної Ради України з прав людини, Голова та судді Конституційного Суду України, Голова Верховного Суду, голови вищих спеціалізованих судів, Голова Вищої ради правосуддя\".\n\nУ зв’язку з цим абзаци другий і третій вважати відповідно абзацами четвертим і п’ятим.\n\n3. У частині четвертій слова \"крім випадків, передбачених частиною дванадцятою цієї статті\" виключити.\n\n4. Частину дванадцяту виключити.\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Судовий розгляд у кримінальному провадженні, що розпочався до набрання чинності цим Законом і проводиться в суді першої інстанції колегіально судом у складі трьох суддів, продовжується та завершується колегіальним складом суду, визначеним до набрання чинності цим Законом, за правилами, що діяли до дня набрання ним чинності.\n\nУ кримінальному провадженні в суді першої інстанції, в якому до набрання чинності цим Законом колегіальний склад суду визначено за правилами, що діяли до набрання чинності цим Законом, і проводиться підготовче судове засідання, а судовий розгляд ще не призначений, судовий розгляд у кримінальному провадженні проводиться і завершується складом суду, визначеним з урахуванням положень цього Закону.\n\nПрезидент України\n\nВ. ЗЕЛЕНСЬКИЙ\n\nм. Київ\n\n24 квітня 2024 року\n\n№ 3655-IX\n\nПро внесення змін до статті 31 Кримінального процесуального кодексу України щодо вдосконалення порядку здійснення кримінального провадження\nЗакон України від 24.04.2024 № 3655-IX\n\nПрийняття від 24.04.2024\nПостійна адреса:\nhttps://zakon.rada.gov.ua/go/3655-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}