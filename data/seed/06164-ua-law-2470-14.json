{
  "id": "ua-law-2470-14",
  "type": "statute",
  "title": "Закон України (2470-14)",
  "title_en": "",
  "short_name": "2470-14",
  "status": "in_force",
  "issued_date": "2001-05-29",
  "url": "https://zakon.rada.gov.ua/laws/show/2470-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\n( Відомості Верховної Ради України (ВВР), 2001, N 32, ст. 172 )\n{ Із змінами, внесеними згідно з Кодексами\nN 436-IV ( 436-15 ) від 16.01.2003, ВВР, 2003, N 18, N 19-20,\nN 21-22, ст.144\nN 5403-VI ( 5403-17 ) від 02.10.2012, ВВР, 2013, N 34-35, ст.458 }\n\nУ зв'язку з прийняттям Закону України \"Про\nаварійно-рятувальні служби\" ( 1281-14 ) Верховна Рада України\nп о с т а н о в л я є :\nI. Внести до деяких законів України такі зміни:\n1. У Гірничому законі України ( 1127-14 ) (Відомості\nВерховної Ради України, 1999 р., N 50, ст. 433; 2001 р., N 2-3,\nст. 10):\n1) в абзаці першому частини першої статті 3 після слів \"Про\nохорону навколишнього природного середовища\" ( 1264-12 ) доповнити\nсловами \"Про аварійно-рятувальні служби\" ( 1281-14 ), \"Про\nцивільну оборону України\" ( 2974-12 );\n2) у статті 10 слова \"Комітет по нагляду за охороною праці\nУкраїни\" замінити словами \"спеціально уповноважений центральний\nорган виконавчої влади з питань нагляду за охороною праці\";\n3) статтю 22 викласти в такій редакції:\n\" Стаття 22. Експертиза проектних рішень з протиаварійного\nзахисту, безпеки проведення гірничих робіт,\nбудівництва та експлуатації гірничих підприємств\nДержавна технічна (будівельно-технічна), екологічна та\nсанітарно-гігієнічна експертизи безпеки проведення гірничих робіт,\nбудівництва та експлуатації гірничих підприємств, експертиза\nпроектів з протиаварійного захисту гірничих підприємств\nпроводяться спеціально уповноваженим центральним органом\nвиконавчої влади з питань нагляду за охороною праці,\nеколого-експертними та спеціалізованими підрозділами чи установами\nабо спеціально створюваними комісіями спеціально уповноважених\nцентральних органів виконавчої влади з питань екології та\nприродних ресурсів, охорони здоров'я, захисту населення і\nтериторій від надзвичайних ситуацій техногенного та природного\nхарактеру, будівництва, архітектури та житлової політики і\nмісцевими органами виконавчої влади в порядку, встановленому\nзаконодавством України.\nЗазначені у частині першій цієї статті експертизи проводяться\nз метою визначення відсутності неприпустимого ризику, пов'язаного\nз можливістю завдання будь-якої шкоди життю, здоров'ю та майну\nгромадян, а також навколишньому природному середовищу та об'єктам\nгосподарювання\";\n4) абзаци шостий та сьомий статті 25 викласти в такій\nредакції:\n\"порядок обслуговування гірничих підприємств державними\nаварійно-рятувальними службами;\nзаходи з організації та проведення аварійно-рятувальних\nробіт\";\n5) у статті 29:\nчастини третю та четверту викласти в такій редакції:\n\"Положення про аварійно-рятувальні служби (формування) та їх\nстатути затверджуються відповідними міністерствами, іншими\nцентральними органами виконавчої влади відповідно до їх\nповноважень.\nПрацівникам аварійно-рятувальних служб (формувань)\nзабороняється проводити страйки, а також відмовлятися від виїзду\nна рятування людей та ліквідацію аварій\";\nчастину шосту викласти в такій редакції:\n\"Для подання екстреної і кваліфікованої медичної допомоги\nпотерпілим внаслідок нещасних випадків на гірничих підприємствах у\nпідрозділах державних аварійно-рятувальних служб (формувань)\nорганізовуються аварійно-рятувальні мобільні групи або\nреанімаційно-протишокові групи\";\n6) у статті 30 друге речення викласти в такій редакції:\n\"Технічний керівник (головний інженер) гірничого підприємства\nорганізовує проведення аварійно-рятувальних робіт при виникненні\nнадзвичайних ситуацій техногенного та природного характеру\";\n7) у частині сьомій статті 48 слово \"правонаступником\"\nвиключити;\n8) у тексті Закону слова \"гірничорятувальні служби\n(формування)\" та \"державні галузеві або (та) регіональні\nгірничорятувальні служби (формування)\" в усіх відмінках замінити\nвідповідно словами \"аварійно-рятувальні служби (формування)\",\n\"державні воєнізовані аварійно-рятувальні служби (формування)\" у\nвідповідних відмінках.\n2. Статтю 25 Закону України \"Про місцеві державні\nадміністрації\" ( 586-14 ) (Відомості Верховної Ради України,\n1999 р., N 20-21, ст. 190) після пункту 9 доповнити новим пунктом\nтакого змісту:\n\"10) сприяють діяльності аварійно-рятувальних служб за місцем\nїх дислокації, під час прямування до зон надзвичайних ситуацій та\nпід час ліквідації надзвичайних ситуацій, зокрема у поданні їм\nнеобхідних транспортних та інших матеріальних засобів і послуг\".\nУ зв'язку з цим пункти 10-12 вважати відповідно пунктами\n11-13.\n3. У Законі України \"Про місцеве самоврядування в Україні\"\n( 280/97-ВР ) (Відомості Верховної Ради України, 1997 р., N 24,\nст. 170; 1998 р., N 48, ст. 292; 1999 р., N 41, ст. 372; 2000 р.,\nN 9, ст. 67; 2001 р., N 9, ст. 39):\n1) частину першу статті 26 доповнити пунктом 52 такого\nзмісту:\n\"52) створення відповідно до законодавства комунальної\nаварійно-рятувальної служби\";\n2) пункт \"а\" частини першої статті 38 доповнити підпунктами\n5, 6, 7, 8, 9 такого змісту:\n\"5) підготовка і внесення на розгляд ради пропозицій щодо\nстворення відповідно до законодавства комунальної\nаварійно-рятувальної служби, що утримується за рахунок коштів\nмісцевого бюджету, вирішення питань про чисельність працівників\nтакої служби, витрати на їх утримання, зокрема щодо\nматеріально-технічного забезпечення їх діяльності, створення для\nних необхідних житлово-побутових умов;\n6) створення в установленому порядку комунальних\nаварійно-рятувальних служб;\n7) створення резервного фонду для ліквідації надзвичайних\nситуацій техногенного та природного характеру;\n8) розроблення та здійснення заходів щодо\nматеріально-технічного забезпечення діяльності комунальних\nаварійно-рятувальних служб;\n9) організація в установленому порядку навчання особового\nскладу комунальних аварійно-рятувальних служб та\nаварійно-рятувальних служб громадських організацій\".\n( Пункт 4 розділу I втрачає чинність з 01.01.2004 року на\nпідставі Кодексу N 436-IV ( 436-15 ) від 16.01.2003 )\n5. Статтю 28 Закону України \"Про туризм\" ( 324/95-ВР )\n(Відомості Верховної Ради України, 1995 р., N 31, ст. 241)\nвикласти в такій редакції:\n\" Стаття 28. Державна спеціальна аварійно-рятувальна служба\nцентрального органу виконавчої влади, до\nповноважень якого віднесені питання захисту\nнаселення і територій від надзвичайних ситуацій\nтехногенного та природного характеру\nДля запобігання надзвичайним ситуаціям у місцях масового\nвідпочинку та реагування на них і забезпечення безпеки туристів у\nгірських і спелеологічних районах діє Державна спеціальна\nаварійно-рятувальна служба центрального органу виконавчої влади,\nдо повноважень якого віднесені питання захисту населення і\nтериторій від надзвичайних ситуацій техногенного та природного\nхарактеру.\nСуб'єкти туристичної діяльності, які виявили бажання\nспеціалізуватися на організації туристичних послуг з використанням\nактивних форм пересування туристів, а також організації масових\nвідпочинків туристів у гірських та спелеологічних районах,\nповинні, до отримання відповідної ліцензії, укласти в\nобов'язковому порядку угоду (договір) з Державною спеціальною\nаварійно-рятувальною службою центрального органу виконавчої\nвлади, до повноважень якого віднесені питання захисту населення і\nтериторій від надзвичайних ситуацій техногенного та природного\nхарактеру\".\n\n{ Пункт 6 розділу I втратив чинність на підставі Кодексу\nN 5403-VI ( 5403-17 ) від 02.10.2012 }\n\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом двох місяців після\nнабрання чинності цим Законом:\nпідготувати та внести до Верховної Ради України пропозиції\nщодо приведення законів України у відповідність із цим Законом;\nпривести свої нормативно-правові акти у відповідність із цим\nЗаконом;\nвідповідно до компетенції забезпечити прийняття\nнормативно-правових актів, передбачених цим Законом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України Л.КУЧМА\n\nм. Київ, 29 травня 2001 року\nN 2470-III\n\nПро внесення змін до деяких законів України\nЗакон України від 29.05.2001 № 2470-III\n\nРедакція від 01.07.2013 , підстава — 5403-VI\nПостійна адреса:\nhttps://zakon.rada.gov.ua/go/2470-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}