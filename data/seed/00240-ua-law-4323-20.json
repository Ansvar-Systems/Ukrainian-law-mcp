{
  "id": "ua-law-4323-20",
  "type": "statute",
  "title": "Закон України (4323-20)",
  "title_en": "",
  "short_name": "4323-20",
  "status": "in_force",
  "issued_date": "2025-03-25",
  "url": "https://zakon.rada.gov.ua/laws/show/4323-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Митного кодексу України та інших законів України щодо деяких питань адміністративної відповідальності за порушення митних правил, уточнення порядку виконання окремих митних процедур та усунення термінологічних неузгодженостей\n\n(Відомості Верховної Ради (ВВР), 2025, № 34, ст.131)\n\nВерховна Рада України постановляє:\n\nI. Внести до Митного кодексу України (Відомості Верховної Ради України, 2012 р., №№ 44-48, ст. 552) такі зміни:\n\n1. У частині першій статті 4:\n\n1) в абзаці першому пункту 57 -1 слова \"товари, що підозрюються\" замінити словами \"товари, щодо яких існує підозра\";\n\n2) абзац третій пункту 65 викласти в такій редакції:\n\n\"б) підрозділів Збройних Сил України, Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України, направлених згідно із законом до інших держав\".\n\n2. У підпункті \"в\" пункту 2 частини п’ятої статті 19 -6 слова \"письмових заперечень\" замінити словами \"письмових пояснень та/або заперечень\".\n\n3. Частину другу статті 19 -7 доповнити абзацом другим такого змісту:\n\n\"Положення абзацу першого цієї частини не застосовується у разі, якщо підприємство має діючу авторизацію для поміщення товарів у митний режим, яку було надано на підставі митної декларації\".\n\n4. У статті 19 -9 :\n\n1) у частинах першій і шостій слова \"письмові заперечення\" замінити словами \"письмові пояснення та/або заперечення\";\n\n2) частини сьому і восьму викласти в такій редакції:\n\n\"7. Посадові особи митних органів зобов’язані розглянути подані заінтересованою особою письмові пояснення та/або заперечення протягом 30 днів з дня отримання таких пояснень та/або заперечень.\n\n8. У разі якщо за результатами розгляду поданих письмових пояснень та/або заперечень встановлено, що такі пояснення та/або заперечення є обґрунтованими, посадова особа митного органу не приймає несприятливе рішення\";\n\n3) у частині дев’ятій слова \"письмових заперечень\" замінити словами \"письмових пояснень та/або заперечень\", а слова \"такі заперечення\" - словами \"такі пояснення та/або заперечення\";\n\n4) в абзаці другому частини десятої слова \"письмових заперечень\" замінити словами \"письмових пояснень та/або заперечень\".\n\n5. У пункті 2 частини першої статті 19 -15 слова \"виявлено невідповідність\" замінити словами \"виявлено недотримання підприємством умов, визначених рішенням, невідповідність\".\n\n6. Частину шосту статті 194 -1 викласти в такій редакції:\n\n\"6. Порядок виконання митних формальностей, пов’язаних із застосуванням загальної декларації прибуття, та перелік відомостей, необхідних для проведення аналізу ризиків з метою оцінки безпеки та надійності, що вносяться до загальної декларації прибуття залежно від засобу та способу переміщення товарів через митний кордон України, у тому числі порядок внесення змін до таких відомостей та анулювання загальної декларації прибуття, затверджуються центральним органом виконавчої влади, що забезпечує формування та реалізує державну фінансову політику, з урахуванням вимог митного законодавства Європейського Союзу.\n\nНабори даних, формати елементів даних, що формують відомості загальної декларації прибуття, необхідні для проведення аналізу ризиків з метою оцінки безпеки та надійності, оприлюднюються центральним органом виконавчої влади, що реалізує державну митну політику, на своєму офіційному веб-сайті та на єдиному державному інформаційному веб-порталі \"Єдине вікно для міжнародної торгівлі\".\n\n7. Статтю 233 доповнити частиною шістнадцятою такого змісту:\n\n\"16. Центральний орган виконавчої влади, що реалізує державну митну політику, веде реєстр центральних (регіональних) сортувальних станцій, забезпечує його регулярне оновлення та оприлюднення інформації з реєстру на своєму офіційному веб-сайті. Порядок створення та ведення реєстру центральних (регіональних) сортувальних станцій затверджується Кабінетом Міністрів України\".\n\n8. У статті 242 :\n\n1) назву викласти в такій редакцій:\n\n\" Стаття 242. Видача товарів, транспортних засобів комерційного призначення із складів митних органів\";\n\n2) доповнити частиною другою такого змісту:\n\n\"2. У разі прийняття судом рішення у справах про порушення митних правил, порушених за ознаками правопорушень, передбачених частиною шостою статті 470 і частиною шостою статті 481 цього Кодексу, відповідно до якого не застосовується адміністративне стягнення у вигляді конфіскації тимчасово вилучених транспортних засобів особистого користування та транспортних засобів комерційного призначення, або у разі припинення провадження у таких справах, а так само у разі виконання мирової угоди у справах про порушення митних правил, порушених за ознаками правопорушень, передбачених частиною шостою статті 470 і частиною шостою статті 481 цього Кодексу, такі транспортні засоби видаються митним органом утримувачу товару після відшкодування витрат на їх зберігання. При цьому у разі припинення провадження у таких справах за відсутністю події та/або складу адміністративного правопорушення витрати на зберігання не відшкодовуються.\n\nУтримувач товару зобов’язаний у десятиденний строк з дня отримання таких транспортних засобів із складу митного органу помістити їх в інший митний режим або вивезти за межі митної території України\".\n\n9. У статті 252 -1 :\n\n1) назву викласти в такій редакції:\n\n\"Стаття 252 -1 . Митне оформлення військової техніки та інших товарів, що переміщуються з використанням Форми 302 \";\n\n2) у частині другій:\n\nв абзаці першому слова \"Збройних Сил України, направлених\" замінити словами \"Збройних Сил України, Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України, направлених\";\n\nв абзаці третьому слова \"Збройних Сил України, допущені\" замінити словами \"Збройних Сил України, Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України, допущені\".\n\n10. У частині тринадцятій статті 264 слова і цифри \"не менше ніж 1095 днів\" замінити словами і цифрами \"строків, зазначених у статті 355 цього Кодексу\".\n\n11. Частину першу статті 281 після абзацу першого доповнити трьома новими абзацами такого змісту:\n\n\"Митний орган має право зупинити надання тарифної пільги (преференції) до товарів, що походять з держави, з якою Україною укладено міжнародний договір про вільну торгівлю, поставляються одним і тим самим експортером та щодо яких компетентним органом держави експорту надано відповідь про непідтвердження їх преференційного походження за попередніми поставками за результатами перевірок, проведених за запитом центрального органу виконавчої влади, що реалізує державну митну політику, до надходження результатів перевірки їх преференційного походження згідно з міжнародним договором про вільну торгівлю.\n\nТовари, щодо яких здійснюється перевірка достовірності заявленого преференційного походження, випускаються митним органом у вільний обіг на митній території України, за умови сплати ввізного мита за повними ставками Митного тарифу України .\n\nДо товарів відновлюється режим вільної торгівлі відповідно до статті 301 цього Кодексу, за умови одержання митним органом від компетентних органів держави експорту результатів перевірки, які свідчать, що перевірені документи дійсні, підтверджують преференційне походження товарів з відповідної держави і відповідають вимогам міжнародного договору про вільну торгівлю\".\n\nУ зв’язку з цим абзац другий вважати абзацом п’ятим.\n\n12. У частині п’ятій статті 315 слова \"спрощення \"звільнення від гарантії\" замінити словами \"спрощення \"використання звільнення від гарантії\".\n\n13. Частину третю статті 330 викласти в такій редакції:\n\n\"3. Зони митного контролю можуть бути постійними або тимчасовими\".\n\n14. В абзаці третьому частини шостої статті 397 слова \"товарів, що підозрюються\" замінити словами \"товарів, щодо яких існує підозра\".\n\n15. Частини п’яту і сьому статті 400 викласти в такій редакції:\n\n\"5. Якщо правовласник протягом трьох робочих днів подасть до центрального органу виконавчої влади, що реалізує державну митну політику, заяву про сприяння захисту належних йому майнових прав на об’єкт права інтелектуальної власності і такий об’єкт права інтелектуальної власності буде зареєстровано в митному реєстрі об’єктів права інтелектуальної власності, митне оформлення таких товарів призупиняється на строк, передбачений частиною другою статті 399 цього Кодексу, а декларант невідкладно інформується про причини призупинення, після чого вчиняються дії згідно з положеннями частин сьомої - чотирнадцятої статті 399 цього Кодексу\";\n\n\"7. У разі якщо правовласник у визначений частиною п’ятою цієї статті строк не подасть заяву про сприяння захисту належних йому майнових прав на об’єкт права інтелектуальної власності або центральний орган виконавчої влади, що реалізує державну митну політику, протягом двох робочих днів після отримання такої заяви не зареєструє об’єкт права інтелектуальної власності у митному реєстрі об’єктів права інтелектуальної власності, митне оформлення товарів, призупинення яких здійснено за ініціативою митного органу, здійснюється в установленому порядку\".\n\n16. У частині першій статті 460 слова і цифри \"статтею 481 цього Кодексу\" замінити словами і цифрами \"статтею 481, статтею 481 -1 цього Кодексу\".\n\n17. У частині третій статті 462 слова і цифри \"крім випадку, передбаченого частиною третьою статті 467 цього Кодексу\" виключити.\n\n18. У статті 467 :\n\n1) у частині першій слово \"(суддями)\" виключити;\n\n2) у частині третій слова \"прийняття рішення про закриття кримінального провадження, але не пізніше ніж через два роки з дня вчинення правопорушення\" замінити словами і цифрами \"отримання митним органом або судом матеріалів про таке порушення, переданих відповідно до частини другої статті 496 цього Кодексу, але не пізніше ніж через п’ять років з дня вчинення правопорушення\".\n\n19. В абзаці другому частини шостої статті 470 слово \"десяти\" замінити словами \"від восьми до дванадцяти\".\n\n20. Абзац другий частини першої статті 472 викласти в такій редакції:\n\n\"тягне за собою накладення штрафу в розмірі від 50 до 100 відсотків вартості цих товарів, транспортних засобів з конфіскацією зазначених товарів, транспортних засобів або без такої\".\n\n21. Статті 473 і 476 викласти в такій редакції:\n\n\" Стаття 473. Пересилання через митний кордон України у міжнародних поштових та експрес-відправленнях товарів, наявність, найменування або назва, кількість яких не відповідає даним, заявленим у митній декларації або в інших документах, що відповідно до законодавства України з питань митної справи замінюють митні декларації, товаросупровідних та/або комерційних документах, або товарів, заборонених до такого пересилання\n\n1. Пересилання через митний кордон України у міжнародних поштових та експрес-відправленнях товарів, наявність, найменування або назва, кількість яких не відповідає даним, заявленим у митній декларації або в інших документах, що відповідно до законодавства України з питань митної справи замінюють митні декларації, товаросупровідних та/або комерційних документах (крім товарів, зазначених у частині другій цієї статті), -\n\nтягне за собою накладення штрафу в розмірі від 30 до 50 відсотків вартості цих товарів з конфіскацією таких товарів або без такої.\n\n2. Пересилання через митний кордон України у міжнародних експрес-відправленнях товарів, заборонених до такого пересилання законодавством України, а також пересилання у міжнародних поштових відправленнях товарів, заборонених до пересилання законодавством України та актами Всесвітнього поштового союзу, -\n\nтягне за собою конфіскацію цих товарів\";\n\n\" Стаття 476. Переміщення товарів через митний кордон України з порушенням прав інтелектуальної власності\n\n1. Ввезення на митну територію України або вивезення за межі цієї території товарів з порушенням охоронюваних законом прав інтелектуальної власності, крім товарів, до яких відповідно до частини третьої статті 397 цього Кодексу не застосовуються заходи щодо сприяння захисту прав інтелектуальної власності, передбачені частиною першою статті 397 цього Кодексу, -\n\nтягне за собою накладення штрафу в розмірі від однієї тисячі до двох тисяч неоподатковуваних мінімумів доходів громадян з конфіскацією таких товарів\".\n\n22. В абзаці другому частини першої статті 479 -1 слова \"від вісімсот до\" виключити.\n\n23. В абзаці другому частини шостої статті 481 слово \"десяти\" замінити словами \"від восьми до дванадцяти\".\n\n24. Доповнити статтею 481 -1 такого змісту:\n\n\" Стаття 481 -1 . Невиконання обов’язку щодо вивезення за межі митної території України або поміщення в інший митний режим транспортних засобів особистого користування або транспортних засобів комерційного призначення, виданих із складу митного органу\n\n1. Невиконання у строк, встановлений абзацом другим частини другої статті 242 цього Кодексу, обов’язку щодо вивезення за межі митної території України або поміщення в інший митний режим транспортних засобів особистого користування або транспортних засобів комерційного призначення, виданих із складу митного органу, -\n\nтягне за собою накладення штрафу в розмірі від десяти до п’ятнадцяти тисяч неоподатковуваних мінімумів доходів громадян або конфіскацію таких транспортних засобів\".\n\n25. У статті 482 :\n\n1) у частині першій:\n\nв абзаці першому слова \"або з незаконним звільненням від митного контролю внаслідок зловживання службовим становищем посадовими особами митного органу\" виключити;\n\nабзац другий викласти в такій редакції:\n\n\"тягнуть за собою накладення штрафу в розмірі від 50 до 100 відсотків вартості товарів, транспортних засобів - безпосередніх предметів порушення митних правил з конфіскацією транспортних засобів, що використовувалися для переміщення товарів - безпосередніх предметів порушення митних правил через митний кордон України поза місцем розташування митного органу, або з конфіскацією товарів, транспортних засобів - безпосередніх предметів порушення митних правил і транспортних засобів, що використовувалися для переміщення товарів - безпосередніх предметів порушення митних правил через митний кордон України поза місцем розташування митного органу\";\n\n2) в абзаці другому частини другої після слів \"в розмірі\" доповнити словами і цифрами \"від 150 до\", а слова \"митним контролем\" замінити словами \"місцем розташування митного органу\".\n\n26. Абзац другий частини першої статті 484 викласти в такій редакції:\n\n\"тягнуть за собою накладення штрафу в розмірі від 50 до 100 відсотків вартості цих товарів, транспортних засобів з конфіскацією таких товарів, транспортних засобів або без такої\".\n\n27. Доповнити статтею 487 -1 такого змісту:\n\n\" Стаття 487 -1 . Обставини, що виключають провадження у справі про порушення митних правил\n\n1. Провадження у справі про порушення митних правил не може бути розпочато, а розпочате підлягає закриттю за таких обставин:\n\n1) відсутність події та/або складу порушення митних правил;\n\n2) неосудність особи, яка вчинила протиправну дію чи бездіяльність;\n\n3) недосягнення особою на момент вчинення порушення митних правил шістнадцятирічного віку;\n\n4) вчинення правопорушення в стані крайньої необхідності або необхідної оборони;\n\n5) скасування акта, який встановлює відповідальність за порушення митних правил;\n\n6) закінчення на момент розгляду справи про порушення митних правил строків, передбачених статтею 467 цього Кодексу;\n\n7) наявність за тим самим фактом щодо особи, яка притягається до адміністративної відповідальності, постанови митного органу або суду про накладення адміністративного стягнення;\n\n8) наявність за тим самим фактом стосовно особи, яка притягається до адміністративної відповідальності, нескасованої постанови про закриття провадження у справі про порушення митних правил, повідомлення про підозру особі у кримінальному провадженні за таким фактом;\n\n9) смерть особи, стосовно якої розпочато провадження у справі про порушення митних правил\".\n\n28. У пункті 5 частини першої статті 495 слова \"товарами - безпосередніми предметами порушення митних правил\" замінити словами \"товарами, транспортними засобами комерційного призначення - безпосередніми предметами порушення митних правил\".\n\n29. Статтю 496 викласти в такій редакції:\n\n\" Стаття 496. Провадження у справі про порушення митних правил в окремих випадках\n\n1. Якщо під час розгляду справи про порушення митних правил суд дійде висновку про наявність у діях особи, яка притягається до адміністративної відповідальності, ознак кримінального правопорушення, він передає матеріали такої справи прокурору або органу досудового розслідування.\n\n2. У разі закриття кримінального провадження за наявності в діях особи ознак порушення митних правил матеріали про таке порушення передаються до митного органу або до суду для притягнення зазначеної особи до адміністративної відповідальності. Постанова у такій справі виноситься у строк, передбачений частиною третьою статті 467 цього Кодексу\".\n\n30. У частині першій статті 498 слова \"під час розгляду справи про порушення митних правил у митному органі або суді\" та слово \"(судді)\" виключити.\n\n31. У частині третій статті 499, частині першій статті 525, частині третій статті 526, частині першій статті 527, частині другій статті 528, частині п’ятій статті 529, у частинах першій і другій статті 540 та назві і частині першій статті 541 слово \"(суддя)\" у всіх відмінках виключити.\n\n32. У статті 511 :\n\n1) перше речення частини першої викласти в такій редакції:\n\n\"1. Товари, транспортні засоби комерційного призначення - безпосередні предмети порушення митних правил, а також товари, транспортні засоби комерційного призначення та відповідні документи, необхідні як докази у справі про порушення митних правил, можуть тимчасово вилучатися\";\n\n2) у частині другій слова і цифри \"частиною шостою статті 481, статтями 482-484 цього Кодексу\" замінити словами і цифрами \"частиною шостою статті 481, статтею 481 -1 , статтями 482-484 цього Кодексу\".\n\n33. Статтю 516 після частини першої доповнити новою частиною такого змісту:\n\n\"2. У разі якщо товари, транспортні засоби - безпосередні предмети порушення митних правил тимчасово вилучаються на підставі статті 511 цього Кодексу у справах про порушення митних правил за статтями цього Кодексу, що передбачають стягнення в розмірі, визначеному у відсотках від вартості цих товарів, транспортних засобів, призначення експертизи для визначення вартості зазначених товарів, транспортних засобів є обов’язковим\".\n\nУ зв’язку з цим частини другу і третю вважати відповідно частинами третьою і четвертою.\n\n34. Частину другу статті 521 після абзацу шостого доповнити новим абзацом такого змісту:\n\n\"3) у разі якщо санкцією відповідної статті цього Кодексу передбачено застосування лише штрафу або конфіскації товарів, транспортних засобів - безпосередніх предметів порушення митних правил як основних стягнень - внести до державного бюджету кошти в розмірі, що дорівнює нижній межі розміру штрафу, передбаченого санкцією відповідної статті. При цьому вимоги, передбачені пунктом 2 цієї частини, не застосовуються\".\n\nУ зв’язку з цим абзац сьомий вважати абзацом восьмим.\n\n35. У частині другій статті 522 слова і цифри \"частиною шостою статті 481, статтями 482-485 цього Кодексу\" замінити словами і цифрами \"частиною шостою статті 481, статтею 481 -1 , статтями 482-485 цього Кодексу\", а слова \"районними, районними у місті, міськими чи міськрайонними судами (суддями)\" - словами \"місцевими загальними судами\".\n\n36. Доповнити статтею 522 -1 такого змісту:\n\n\" Стаття 522 -1 . Надіслання справи про порушення митних правил до суду\n\n1. Справа про порушення митних правил, яка згідно з частиною другою статті 522 цього Кодексу підлягає розгляду судом, надсилається митним органом, посадові особи якого здійснювали провадження у такій справі, до місцевого загального суду за місцезнаходженням такого митного органу разом з поданням про притягнення до відповідальності особи, яка вчинила порушення митних правил.\n\n2. Подання про притягнення до відповідальності особи, яка вчинила порушення митних правил, має містити дані про прізвище, ім’я та по батькові (за наявності) особи, яка притягується до адміністративної відповідальності, суть вчиненого адміністративного правопорушення та обставини його виявлення, встановлені під час провадження факти, обставини, що пом’якшують або обтяжують відповідальність, результати проведених експертиз, розрахунок понесених митним органом витрат під час провадження у справі, висновки про необхідність притягнення особи до відповідальності за порушення митних правил з посиланням на статтю цього Кодексу, що передбачає адміністративне стягнення за таке порушення.\n\n3. Подання про притягнення до відповідальності особи, яка вчинила порушення митних правил, від імені митниці підписує керівник митниці або його заступник, від імені центрального органу виконавчої влади, що реалізує державну митну політику, - посадова особа, уповноважена на це відповідно до посадової інструкції, або особа, уповноважена керівником центрального органу виконавчої влади, що реалізує державну митну політику\".\n\n37. У частині четвертій статті 526 слова \"і якщо від неї не надійшло клопотання про перенесення розгляду справи\" виключити.\n\n38. У статті 527 :\n\n1) частину першу доповнити пунктом 4 такого змісту:\n\n\"4) про передання матеріалів справи про порушення митних правил прокурору або органу досудового розслідування на підставі частини першої статті 496 цього Кодексу\";\n\n2) після частини першої доповнити новою частиною такого змісту:\n\n\"2. У разі передання матеріалів справи про порушення митних правил прокурору або органу досудового розслідування на підставі частини першої статті 496 цього Кодексу постанова про закриття провадження у справі не виноситься\".\n\nУ зв’язку з цим частину другу вважати частиною третьою;\n\n3) доповнити частиною четвертою такого змісту:\n\n\"4. Постанова у справі про порушення митних правил повинна містити приписи щодо вирішення питання про тимчасово вилучені товари, транспорті засоби комерційного призначення та документи\".\n\n39. Частину першу статті 530 викласти в такій редакції:\n\n\"1. Законність та обґрунтованість постанови митниці у справі про порушення митних правил можуть бути перевірені судом у зв’язку з поданням позовної заяви або центральним органом виконавчої влади, що реалізує державну митну політику, - у зв’язку з поданням скарги або в порядку контролю.\n\nЗаконність та обґрунтованість постанови центрального органу виконавчої влади, що реалізує державну митну політику, можуть бути перевірені судом у зв’язку з поданням позовної заяви\".\n\n40. У статті 531 :\n\n1) у частині першій:\n\nв абзаці першому слова \"про припинення провадження\" замінити словами \"про закриття провадження\";\n\nу пункті 1 слово \"ознак\" замінити словами \"події та/або складу\";\n\nпункт 6 викласти в такій редакції:\n\n\"6) накладення стягнення, не передбаченого цим Кодексом, або у розмірі, що не відповідає санкції статті (частини статті) цього Кодексу, за якою кваліфіковано правопорушення\";\n\n2) у частині другій слова \"про припинення провадження\" замінити словами \"про закриття провадження\".\n\n41. Статтю 532 викласти в такій редакції:\n\n\" Стаття 532. Строки розгляду скарги (позовної заяви) на постанову у справі про порушення митних правил\n\n1. Скарга на постанову митниці у справі про порушення митних правил, подана до центрального органу виконавчої влади, що реалізує державну митну політику, розглядається протягом 30 календарних днів, що настають за днем отримання такої скарги. Якщо протягом цього строку розглянути скаргу неможливо, за рішенням керівника центрального органу виконавчої влади, що реалізує державну митну політику, строк її розгляду може бути продовжений, але не більше ніж на 15 календарних днів. Про таке продовження строку особа, стосовно якої винесена постанова у справі про порушення митних правил, повідомляється в письмовій формі з обґрунтуванням прийнятого рішення не пізніше ніж за три робочі дні до завершення граничного строку.\n\n2. Скарга (позовна заява) на постанову у справі про порушення митних правил, подана до суду, розглядається судом у строки, встановлені законом\".\n\n42. У частині першій статті 536 слово \"винесення\" замінити словами \"набрання нею законної сили\".\n\n43. У розділі XXI \"Прикінцеві та перехідні положення\":\n\n1) доповнити пунктом 6 -8 такого змісту:\n\n\"6 -8 . Установити, що обов’язок із сплати митних платежів та митний режим тимчасового ввезення припиняються щодо моторних транспортних засобів, зазначених у частинах другій і четвертій статей 394 і 395 цього Кодексу, які в період дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , за розпорядженням власника таких транспортних засобів безоплатно (без будь-якої грошової, матеріальної або інших видів компенсації) передані безпосередньо або через громадське об’єднання для забезпечення потреб закладів охорони здоров’я державної або комунальної форми власності чи Збройним Силам України та добровольчим формуванням територіальних громад, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, іншим утвореним відповідно до законів України військовим формуванням, їх з’єднанням, військовим частинам, підрозділам\";\n\n2) абзац десятий пункту 9 -27 після слів \"у виробництві та/або ремонті\" доповнити словами \"(включаючи остаточно забраковані з технологічних причин)\";\n\n3) в абзаці першому пункту 9 -36 слова і цифри \"окремих літій-іонних комірок ємністю менш як 200 А•год\" замінити словами і цифрами \"акумуляторів електричних ємністю менш як 100 А•год\";\n\n4) у пункті 9 -47 слова \"(за умови інформування митного органу, який контролює переміщення цих товарів)\" замінити словами \"(за умови інформування митного органу, який контролює переміщення цих товарів, або митного органу призначення)\";\n\n5) доповнити пунктами 9 -49 і 9 -50 такого змісту:\n\n\"9 -49 . Особа звільняється від адміністративної відповідальності за вчинення порушень митних правил, передбачених частиною четвертою статті 469, статтями 470, 481 і 485 цього Кодексу, у разі добровільної (без попереднього або наступного відшкодування вартості) передачі Збройним Силам України, добровольчим формуванням територіальних громад, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, іншим утвореним відповідно до законів України військовим формуванням, їх з’єднанням, військовим частинам, підрозділам, а також військовослужбовцям для використання під час здійснення заходів, необхідних для забезпечення оборони України, безпеки населення та захисту інтересів держави у зв’язку з військовою агресією Російської Федерації проти України, транспортних засобів особистого користування, ввезених на митну територію України в період з 24 лютого 2022 року до 1 квітня 2024 року в митних режимах транзиту або тимчасового ввезення, а також транспортних засобів особистого користування, ввезених на митну територію України в митних режимах транзиту або тимчасового ввезення до 24 лютого 2022 року, у разі їх перебування станом на 24 лютого 2022 року на митній території України без порушення строків та умов митних режимів транзиту або тимчасового ввезення, за умови документального підтвердження факту такої передачі.\n\n9 -50 . Особа звільняється від адміністративної відповідальності за вчинення порушень митних правил, передбачених статтями 483 і 485 цього Кодексу, у разі добровільної (без попереднього або наступного відшкодування вартості) передачі Збройним Силам України, добровольчим формуванням територіальних громад, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, іншим утвореним відповідно до законів України військовим формуванням, їх з’єднанням, військовим частинам, підрозділам, а також військовослужбовцям для використання під час здійснення заходів, необхідних для забезпечення оборони України, безпеки населення та захисту інтересів держави у зв’язку з військовою агресією Російської Федерації проти України (далі в цьому пункті - набувачі гуманітарної допомоги), транспортних засобів, що класифікуються у товарних позиціях 8703 , 8704 згідно з УКТ ЗЕД, ввезених на митну територію України та визнаних гуманітарною допомогою у період з 24 лютого 2022 року до 1 квітня 2024 року, за умови документального підтвердження факту передачі таких транспортних засобів будь-якому набувачу гуманітарної допомоги, зазначеному у цьому пункті\".\n\n44. У тексті Кодексу слова \"адміністративний позов\" у всіх відмінках замінити словами \"позовна заява\" у відповідному відмінку.\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім:\n\nпідпункту 1 пункту 1, пунктів 3 , 8 , 12-16 , 24 , підпункту 2 пункту 32, пункту 35 розділу I цього Закону, які набирають чинності з дня набрання чинності Законом України \"Про внесення змін до Митного кодексу України щодо імплементації деяких положень Митного кодексу Європейського Союзу\" (Відомості Верховної Ради України, 2025 р., №№ 3-4, ст. 5);\n\nпідпункту 2 пункту 1, пунктів 7 і 9 розділу I цього Закону та підпунктів 1-5 пункту 2 розділу II цього Закону, які набирають чинності через три місяці з дня, наступного за днем опублікування цього Закону;\n\nпункту 6 розділу І цього Закону, який набирає чинності через шість місяців з дня, наступного за днем опублікування цього Закону.\n\n2. Внести зміни до таких законів України:\n\n1) абзац третій частини другої статті 2 Закону України \"Про державний контроль за міжнародними передачами товарів військового призначення та подвійного використання\" (Відомості Верховної Ради України, 2003 р., № 23, ст. 148 із наступними змінами) після слів \"Збройних Сил України\" доповнити словами \"Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України\";\n\n2) частину шістнадцяту статті 24 Закону України \"Про наркотичні засоби, психотропні речовини і прекурсори\" (Відомості Верховної Ради України, 2007 р., № 10, ст. 89 із наступними змінами) після слів \"Збройних Сил України\" доповнити словами \"Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України\";\n\n3) частину дев’яту статті 16 Закону України \"Про державну систему біобезпеки при створенні, випробуванні, транспортуванні та використанні генетично модифікованих організмів\" (Відомості Верховної Ради України, 2007 р., № 35, ст. 484; 2023 р., № 92, ст. 359) після слів \"Збройних Сил України\" доповнити словами \"Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України\";\n\n4) у Законі України \"Про державний контроль за дотриманням законодавства про харчові продукти, корми, побічні продукти тваринного походження, здоров’я та благополуччя тварин\" (Відомості Верховної Ради України, 2017 р., № 31, ст. 343 із наступними змінами):\n\nабзац другий частини тринадцятої статті 41 після слів \"Збройних Сил України\" доповнити словами \"Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України\";\n\nчастину п’яту статті 56 після слів \"Збройних Сил України\" доповнити словами \"Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України\";\n\nчастину тринадцяту статті 57 після слів \"Збройних Сил України\" доповнити словами \"Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України\";\n\nчастину шосту статті 61 після слів \"Збройних Сил України\" доповнити словами \"Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України\";\n\n5) абзац шістнадцятий підпункту 11.42 підпункту 11 пункту 10 розділу XV \"Прикінцеві та перехідні положення\" Закону України \"Про ветеринарну медицину\" (Відомості Верховної Ради України, 2023 р., № 8-9, ст. 24 із наступними змінами) після слів \"Збройних Сил України\" доповнити словами \"Національної гвардії України, Державної прикордонної служби України, Служби безпеки України, Національної поліції України, Служби зовнішньої розвідки України, Головного управління розвідки Міністерства оборони України, Державної служби спеціального зв’язку та захисту інформації України, Державної спеціальної служби транспорту України\";\n\n6) у Законі України \"Про внесення змін до Митного кодексу України щодо імплементації деяких положень Митного кодексу Європейського Союзу\" (Відомості Верховної Ради України, 2025 р., №№ 3-4, ст. 5):\n\nа) у розділі I :\n\nпункт 3 доповнити абзацом дев’ятим такого змісту:\n\n\"Надання та оприлюднення такої інформації здійснюються центральним органом виконавчої влади, що реалізує державну митну політику, на безоплатній основі та у формі відкритих даних в обсягах, що не суперечать міжнародним договорам України, згода на обов’язковість яких надана Верховною Радою України, та в порядку, що визначається Кабінетом Міністрів України\";\n\nу пункті 31 слово \"обліковим\" замінити словом \"облікових\";\n\nпункт 32 викласти в такій редакції:\n\n\"32. У частині четвертій статті 64 слова \"або уповноваженої ним особи\" виключити, а слово \"їх\" замінити словом \"його\";\n\nу пункті 35 :\n\nв абзаці сто двадцять четвертому слова \"визначеними пунктами\" замінити словами \"визначених пунктами\";\n\nабзац сто п’ятдесят третій після слів \"частинами першою - третьою\" доповнити словами \"цієї статті\";\n\nв абзаці п’ятому пункту 44 слова \"у пункті \"б\" замінити словами і цифрою \"у пункті 2\";\n\nв абзаці одинадцятому пункту 71 слова \"відповідно до частини третьої\" замінити словами \"відповідно до частини другої\";\n\nв абзаці восьмому пункту 83 слова \"крім випадків ввезення товарів\" замінити словами \"крім випадків вивезення товарів\";\n\nв абзаці чотирнадцятому пункту 87 слова \"у митний режим реімпорту\" замінити словами \"у митний режим імпорту\";\n\nу пункті 114 :\n\nабзац другий підпункту 3 викласти в такій редакції:\n\n\"Громадянин має право декларувати такі товари у порядку, встановленому для громадян, шляхом подання митної декларації за формою єдиного адміністративного документа або електронної митної декларації у вигляді окремого набору даних. Перелік відомостей, що вносяться до електронної митної декларації у вигляді окремого набору даних, затверджується Кабінетом Міністрів України\";\n\nпідпункти 4-6 викласти в такій редакції:\n\n\"4) абзац другий частини четвертої викласти в такій редакції:\n\n\"Громадянин має право декларувати такі товари у порядку, встановленому для громадян, шляхом подання митної декларації за формою єдиного адміністративного документа або електронної митної декларації у вигляді окремого набору даних. Перелік відомостей, що вносяться до електронної митної декларації у вигляді окремого набору даних, затверджується Кабінетом Міністрів України\";\n\n5) частину п’яту доповнити абзацом такого змісту:\n\n\"Громадянин має право декларувати такі товари у порядку, встановленому для громадян, шляхом подання митної декларації за формою єдиного адміністративного документа або електронної митної декларації у вигляді окремого набору даних. Перелік відомостей, що вносяться до електронної митної декларації у вигляді окремого набору даних, затверджується Кабінетом Міністрів України\";\n\n6) абзац третій частини шостої викласти в такій редакції:\n\n\"громадянин має право декларувати такі товари у порядку, встановленому для громадян, шляхом подання митної декларації за формою єдиного адміністративного документа або електронної митної декларації у вигляді окремого набору даних. Перелік відомостей, що вносяться до електронної митної декларації у вигляді окремого набору даних, затверджується Кабінетом Міністрів України\";\n\nабзац восьмий пункту 152 замінити чотирма новими абзацами такого змісту:\n\n\"6) забезпечення сплати митних платежів на умовах спрощення \"використання звільнення від гарантії\";\n\n7) забезпечення сплати митних платежів на умовах Митної конвенції про міжнародне перевезення вантажів із застосуванням книжки МДП (Конвенції МДП) 1975 року;\n\n8) забезпечення сплати митних платежів на умовах Конвенції про тимчасове ввезення (Стамбул, 1990 рік) із застосуванням книжки (карнета) А.Т.А. або книжки (карнета) CPD;\n\n9) забезпечення сплати митних платежів на умовах Конвенції про процедуру спільного транзиту \";\n\nв абзаці двадцятому пункту 155 слова \"підпунктами \"в\" і \"г\" пункту\" замінити словами \"підпунктами \"в\" - \"ґ\" пункту\";\n\nпункт 158 викласти в такій редакції:\n\n\"158. У статті 315 -2 :\n\n1) у частині третій слова \"звільнення від гарантії\" замінити словами \"використання звільнення від гарантії\";\n\n2) частину п’яту викласти в такій редакції:\n\n\"5. Після внесення до електронної системи управління гарантіями інформації про скасування реєстрації гарантії, звільнення від гарантії їх застосування не дозволяється\";\n\nпункт 160 викласти в такій редакції:\n\n\"160. У статті 315 -4 :\n\n1) у назві та тексті слово \"базової\" замінити словом \"референтної\";\n\n2) у частині першій:\n\nв абзаці першому слова \"зобов’язань, забезпечених гарантією\" замінити словами \"зобов’язань, забезпечених гарантією, звільненням від гарантії\";\n\nдоповнити абзацом другим такого змісту:\n\n\"Вивільнення індивідуальної гарантії, зарезервованої частини референтної суми загальної гарантії або звільнення від гарантії здійснюється митним органом, яким було застосовано гарантію, звільнення від гарантії\";\n\n3) в абзаці шостому частини третьої слова \"зобов’язань, забезпечених гарантією\" замінити словами \"зобов’язань, забезпечених гарантією, звільненням від гарантії\";\n\nв абзацах четвертому і п’ятому підпункту 3 пункту 165 слова і цифри \"статті 308 цього Кодексу\" замінити словами і цифрами \"частини першої статті 308 цього Кодексу\";\n\nу пункті 174 слова \"(у паперовій або електронній формі)\" замінити словами \"(паперовій або електронній) формі\";\n\nпідпункт 2 пункту 179 викласти в такій редакції:\n\n\"2) у пункті 2 частини третьої слова \"або уповноважена ним особа не з’явилися\" замінити словами \"не з’явився\";\n\nабзац тринадцятий пункту 206 викласти в такій редакції:\n\n\"2. Рішення про призупинення митного оформлення товарів на строк до 10 робочих днів приймає керівник митного органу або його заступник. Рішення про продовження строку призупинення митного оформлення товарів, але не більше як на 10 робочих днів, приймає керівник митного органу або його заступник за вмотивованим клопотанням правовласника в разі надання висновку правовласника про наявність порушення прав інтелектуальної власності\";\n\nв абзаці тринадцятому пункту 212 слово \"встановлюються\" замінити словом \"затверджуються\";\n\nу підпункті 3 пункту 216 слова \"цієї статті\" виключити;\n\nв абзаці двадцять другому пункту 222 слова \"(у частині податкового боргу із сплати митних платежів)\" виключити;\n\nу підпункті 7 пункту 254:\n\nв абзаці п’ятому слова і цифри \"в частині сьомій статті 201 цього Кодексу\" замінити словами і цифрами \"в частині шостій статті 201 цього Кодексу\";\n\nв абзаці чотирнадцятому слова \"частини шостої\" замінити словами \"частини п’ятої\";\n\nб) абзац другий пункту 2 розділу II \"Прикінцеві положення\" викласти в такій редакції:\n\n\"забезпечити доопрацювання центральним органом виконавчої влади, що реалізує державну митну політику, програмного забезпечення для автоматизованого пошуку інформації про порушення митних правил суб’єктами господарювання (їх посадовими особами) у зв’язку з виконанням ними дій, пов’язаних із здійсненням митних формальностей щодо товарів, транспортних засобів комерційного призначення\".\n\n3. Кабінету Міністрів України:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд і приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n25 березня 2025 року\n\n№ 4323-IX\n\nПро внесення змін до Митного кодексу України та інших законів України щодо деяких питань адміністративної відповідальності за порушення митних правил, уточнення порядку виконання окремих митних процедур та усунення термінологічних неузгодженостей\nЗакон України від 25.03.2025 № 4323-IX\n\nПрийняття від 25.03.2025\nПостійна адреса:\nhttps://zakon.rada.gov.ua/go/4323-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}