{
  "id": "ua-law-2762-20",
  "type": "statute",
  "title": "Закон України (2762-20)",
  "title_en": "",
  "short_name": "2762-20",
  "status": "in_force",
  "issued_date": "2022-11-16",
  "url": "https://zakon.rada.gov.ua/laws/show/2762-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про використання ядерної енергії та радіаційну безпеку\"\n\n(Відомості Верховної Ради (ВВР), 2023, № 52, ст.150)\n\nВерховна Рада України постановляє:\n\nI. Внести до Закону України \"Про використання ядерної енергії та радіаційну безпеку\" (Відомості Верховної Ради України, 1995 р., № 12, ст. 81 із наступними змінами) такі зміни:\n\n1. У частині першій статті 1:\n\nвизначення терміна \"радіоактивні матеріали\" викласти в такій редакції:\n\n\"радіоактивний матеріал - матеріал, до складу якого входять радіоактивні речовини. До радіоактивних матеріалів належать: радіонуклідні джерела іонізуючого випромінювання, ядерні матеріали та радіоактивні відходи\";\n\nвизначення терміна \"ядерні установки\" викласти в такій редакції:\n\n\"ядерні установки - об’єкти, включаючи пов’язані з ними будівлі та устаткування, на яких здійснюються виробництво, переробка, використання, обробка, зберігання чи захоронення ядерного матеріалу. До ядерних установок належать: об’єкти з виробництва ядерного палива, ядерні підкритичні установки, дослідницькі ядерні реактори (у тому числі критичні та підкритичні збірки); атомні електростанції; підприємства і установки із збагачення та перероблення ядерного палива, а також сховища відпрацьованого ядерного палива (крім розділу XIII, де цей термін вживається у значенні відповідно до частини другої цієї статті)\";\n\nдоповнити термінами такого змісту:\n\n\"відпрацьоване ядерне паливо - ядерне паливо, що було опромінено і остаточно вилучено з активної зони ядерного реактора\";\n\n\"радіоактивна речовина - будь-яка речовина, що містить один або декілька радіонуклідів, активністю або концентрацією активності яких не можна нехтувати з точки зору радіаційного захисту\".\n\n2. Частину другу статті 6 після слова \"створення\" доповнити словами \"та підтримання\".\n\n3. В абзаці шостому частини першої статті 7 слово \"управління\" замінити словами \"державне управління\".\n\n4. Частину третю статті 11 доповнити словами \"за винятком відомостей, що належать до інформації з обмеженим доступом\".\n\n5. В абзаці п’ятому статті 17 слова \"діючих атомних електростанцій\" замінити словами \"ядерних установок, об’єктів, призначених для поводження з радіоактивними відходами\".\n\n6. У статті 20 :\n\nабзац третій після слів \"ядерних установок\" доповнити словами \"уранових об’єктів\";\n\nабзац п’ятий після слів \"ядерних установок\" доповнити словами \"уранових об’єктів\";\n\nв абзаці десятому слова \"які використовують ядерні установки, джерела іонізуючого випромінювання та ядерні матеріали\" замінити словами \"у сфері використання ядерної енергії та радіаційної безпеки\".\n\n7. У статті 24 :\n\nабзац дев’ятий виключити;\n\nпісля абзацу дванадцятого доповнити новим абзацом такого змісту:\n\n\"організовує (не рідше одного разу на 10 років) проведення оцінки нормативно-правової бази у сфері використання ядерної енергії та діяльності органу державного регулювання ядерної та радіаційної безпеки, для проведення якої запрошує міжнародних експертів, та інформує (за запитом) інші країни про результати такої оцінки\".\n\nУ зв’язку з цим абзац тринадцятий вважати абзацом чотирнадцятим.\n\n8. У частині третій статті 25:\n\nв абзаці третьому слово \"ліцензіатам\" замінити словами \"фізичним особам - підприємцям, підприємствам, установам, організаціям\";\n\nв абзаці четвертому слово \"підприємців\" замінити словами \"фізичних осіб - підприємців\".\n\n9. У статті 32 :\n\nу частині третій слова \"іншого, джерела\" замінити словами \"іншого джерела\";\n\nпісля частини третьої доповнити новою частиною такого змісту:\n\n\"У разі залучення підрядників до виконання робіт, які впливають на безпеку під час використання ядерної енергії, ліцензіати забезпечують залучення підрядників та контролюють залучення ними субпідрядників, які мають організаційну структуру, персонал та ресурси, необхідні для виконання зазначених робіт відповідно до вимог законодавства\".\n\nУ зв’язку з цим частини четверту - одинадцяту вважати відповідно частинами п’ятою - дванадцятою.\n\n10. Частину першу статті 33 після слів \"забезпечує ядерну та радіаційну безпеку\" доповнити словами \"попередження аварій та пом’якшення їх наслідків у разі виникнення\".\n\n11. У тексті статті 84 слово \"реакторного\" замінити словом \"ядерного\".\n\n12. У тексті Закону слово \"спорудження\" в усіх відмінках замінити словом \"будівництво\" у відповідному відмінку.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня набрання чинності цим Законом забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 листопада 2022 року\n\n№ 2762-IX\n\nПро внесення змін до Закону України \"Про використання ядерної енергії та радіаційну безпеку\"\nЗакон України від 16.11.2022 № 2762-IX\n\nПрийняття від 16.11.2022\nПостійна адреса:\nhttps://zakon.rada.gov.ua/go/2762-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}