{
  "id": "ua-law-970-14",
  "type": "statute",
  "title": "Закон України (970-14)",
  "title_en": "",
  "short_name": "970-14",
  "status": "in_force",
  "issued_date": "1999-07-15",
  "url": "https://zakon.rada.gov.ua/laws/show/970-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються в такому значенні:\nтериторія пріоритетного розвитку - територія, на якій\nсклалися несприятливі соціально-економічні умови та на якій\nзапроваджується спеціальний режим інвестиційної діяльності для\nстворення нових робочих місць;\n( Абзац третій частини першої статті 1 виключено на підставі\nЗакону N 2505-IV ( 2505-15 ) від 25.03.2005 )\nреструктуризація підприємства - здійснення\nорганізаційно-економічних, правових, технічних заходів,\nспрямованих на зміну структури підприємства, його управління,\nформи власності, організаційно-правової форми, з метою фінансового\nоздоровлення підприємства, збільшення обсягів випуску\nконкурентоспроможної продукції, підвищення ефективності\nвиробництва;\nперепрофілювання підприємства - зміна технології виробничого\nпроцесу для випуску нової продукції (виконання робіт, надання\nпослуг).\nСтаття 2. Мета запровадження на територіях пріоритетного\nрозвитку спеціального режиму інвестиційної\nдіяльності\nМетою запровадження на територіях пріоритетного розвитку в\nЛуганській області спеціального режиму інвестиційної діяльності є\nзалучення інвестицій у пріоритетні галузі виробництва для\nстворення нових робочих місць та працевлаштування працівників, які\nвивільняються у зв'язку із закриттям, реструктуризацією та\nперепрофілюванням гірничодобувних та інших підприємств,\nвпровадження нових технологій, розвиток зовнішньоекономічних\nзв'язків, збільшення поставок на внутрішній ринок високоякісних\nтоварів і послуг, створення сучасної виробничої, транспортної та\nринкової інфраструктури, ефективне використання природних\nресурсів.\nСтаття 3. Запровадження на територіях пріоритетного розвитку\nспеціального режиму інвестиційної діяльності\nСпеціальний режим інвестиційної діяльності запроваджується на\nтериторіях пріоритетного розвитку і діє протягом 30 років при\nреалізації в порядку, визначеному цим Законом, інвестиційних\nпроектів у пріоритетних галузях (підгалузях) виробництва, перелік\nяких визначається Кабінетом Міністрів України.\nДо територій пріоритетного розвитку належать у своїх\nадміністративно-територіальних межах міста Брянка, Краснодон,\nСвердловськ, Первомайськ, Стаханов, Красний Луч, а також\nАнтрацитівський, Кремінський та Краснодонський райони Луганської\nобласті. ( Частина друга статтті 3 в редакції Закону N 1241-XIV\n( 1241-14 ) від 18.11.99 )\nСпеціальний режим інвестиційної діяльності застосовується до\nсуб'єктів підприємницької діяльності, які реалізують в порядку,\nвизначеному цим Законом, інвестиційний проект кошторисною\nвартістю, еквівалентною не менше:\n500 тис. доларів США - при реалізації інвестиційного проекту\nв галузях сільського господарства, обробної промисловості та\nохорони здоров'я;\n700 тис. доларів США - при реалізації інвестиційного проекту\nв галузях будівництва та транспорту;\n1 млн. доларів США - при реалізації інвестиційного проекту в\nгалузях добувної промисловості, виробництва електроенергії та\nкоксу, хімічного виробництва і машинобудування.\nПочатком реалізації проекту є дата фактичного внесення\nінвестиції.\nСтаття 4. Особливості дії законодавства України на територіях\nпріоритетного розвитку\nЗаконодавство України на територіях пріоритетного розвитку\nдіє в межах Конституції України ( 254к/96-ВР ) з урахуванням\nособливостей, передбачених цим Законом.\nОргани виконавчої влади на територіях пріоритетного розвитку\nдіють в межах повноважень, що передбачені Конституцією та законами\nУкраїни, з урахуванням особливостей, передбачених цим Законом.\nСтаття 5. Органи управління територіями пріоритетного\nрозвитку\nОрганами управління територіями пріоритетного розвитку є:\nКомітет з питань територій пріоритетного розвитку;\nоргани місцевого самоврядування.\nСтаття 6. Повноваження органів місцевого самоврядування щодо\nуправління територіями пріоритетного розвитку\nОргани місцевого самоврядування територій, на яких\nзапроваджується спеціальний режим інвестиційної діяльності,\nздійснюють свої повноваження відповідно до законодавства України з\nурахуванням особливостей, визначених цим Законом.\nКрім того, до повноважень органу місцевого самоврядування\nтакож належить:\nукладення договору (контракту) з суб'єктом підприємницької\nдіяльності щодо умов реалізації інвестиційного проекту,\nзатвердженого Комітетом з питань територій пріоритетного розвитку,\nу визначеному цим Законом порядку.\nСтаття 7. Повноваження Комітету з питань територій\nпріоритетного розвитку\nКомітет з питань територій пріоритетного розвитку (далі -\nКомітет) є спеціально уповноваженим органом управління спеціальним\nрежимом інвестиційної діяльності, що запроваджується відповідно до\nцього Закону на територіях пріоритетного розвитку в Луганській\nобласті.\nКомітет створюється Луганською обласною радою.\nДо повноважень Комітету належать:\nрозроблення та забезпечення реалізації стратегії та поточних\nпрограм розвитку територій пріоритетного розвитку;\nрозгляд і затвердження інвестиційних проектів у порядку,\nвстановленому Кабінетом Міністрів України;\nвидача свідоцтва про затвердження інвестиційного проекту;\nздійснення в межах своїх повноважень згідно з цим Законом\nвідповідного контролю за реалізацією інвестиційних проектів\nсуб'єктами підприємницької діяльності на територіях пріоритетного\nрозвитку;\nпідготовка відповідним органам місцевого самоврядування\nпропозицій щодо встановлення ставок орендної плати, плати за\nкомунальні послуги, тарифів та інших платежів;\nорганізація підготовки та перепідготовки кадрів;\nрегулювання залучення до роботи на територіях пріоритетного\nрозвитку іноземних працівників;\nприйняття у межах своєї компетенції рішень, обов'язкових до\nвиконання на територіях пріоритетного розвитку при реалізації\nінвестиційних проектів;\nрозгляд у досудовому порядку спорів, що виникають між\nорганами місцевого самоврядування та суб'єктами підприємницької\nдіяльності при реалізації інвестиційних проектів;\nреалізація інших повноважень, передбачених цим Законом.\nСтаття 8. Умови провадження підприємницької діяльності на\nтериторіях пріоритетного розвитку\nНа територіях пріоритетного розвитку можуть провадитися всі\nвиди підприємницької діяльності, за винятком заборонених законами\nУкраїни.\nСпеціальний правовий режим підприємницької діяльності,\nвстановлений на територіях пріоритетного розвитку, поширюється на\nсуб'єктів підприємницької діяльності виключно під час реалізації\nними на цих територіях інвестиційних проектів, затверджених у\nвстановленому цим Законом порядку.\nЗатвердження Комітетом інвестиційного проекту та видача\nсвідоцтва про його затвердження є підставою для укладення\nвідповідним органом місцевого самоврядування договору (контракту)\nз суб'єктом підприємницької діяльності щодо умов реалізації\nінвестиційного проекту, укладення договорів оренди землі,\nприміщень тощо. Порядок укладення договору (контракту)\nвизначається Луганською обласною радою.\nУ разі невиконання або неналежного виконання суб'єктом\nпідприємницької діяльності умов договору (контракту), укладеного з\nорганом місцевого самоврядування, такий суб'єкт підприємницької\nдіяльності несе майнову та іншу відповідальність, передбачену\nзаконодавством України та відповідним договором (контрактом).\nУ разі порушення суб'єктом підприємницької діяльності\nзаконодавства України, установчих документів, договору (контракту)\nз органом місцевого самоврядування щодо умов реалізації\nзатвердженого у встановленому цим Законом порядку інвестиційного\nпроекту Комітет може внести пропозиції органу місцевого\nсамоврядування про розірвання у встановленому законодавством\nпорядку договору (контракту), укладеного з суб'єктом\nпідприємницької діяльності.\nУ разі порушення суб'єктом підприємницької діяльності\nзаконодавства України, установчих документів, договору (контракту)\nз органом місцевого самоврядування щодо умов реалізації\nзатвердженого у встановленому цим Законом порядку інвестиційного\nпроекту орган місцевого самоврядування може прийняти рішення про\nрозірвання у встановленому законодавством порядку укладеного з ним\nдоговору (контракту), а також внести пропозиції Комітету про\nскасування виданого ним свідоцтва про затвердження інвестиційного\nпроекту.\nРішення про скасування свідоцтва про затвердження\nінвестиційного проекту та розірвання договору (контракту) з\nорганом місцевого самоврядування можуть бути оскаржені в судовому\nпорядку.\n( Статтю 9 виключено на підставі Закону N 2505-IV ( 2505-15 )\nвід 25.03.2005 )\n( Статтю 10 виключено на підставі Закону N 2505-IV\n( 2505-15 ) від 25.03.2005 )"
    },
    {
      "provision_ref": "art11",
      "section": "11",
      "title": "Стаття 11. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nу місячний строк визначити перелік галузей (підгалузей)\nвиробництва, які є пріоритетними для реалізації інвестиційних\nпроектів на територіях пріоритетного розвитку в Луганській\nобласті;\nу місячний строк внести пропозиції щодо приведення\nзаконодавчих актів України у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень видання\nнормативно-правових актів, передбачених цим Законом."
    }
  ],
  "definitions": []
}