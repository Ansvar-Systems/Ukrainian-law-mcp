{
  "id": "ua-law-803-12",
  "type": "statute",
  "title": "Про зайнятість населення",
  "title_en": "",
  "short_name": "803-12",
  "status": "in_force",
  "issued_date": "1991-03-01",
  "url": "https://zakon.rada.gov.ua/laws/show/803-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Зайнятість населення",
      "content": "1. Зайнятість - це діяльність громадян, пов'язана із\nзадоволенням особистих та суспільних потреб і така, що, як\nправило, приносить їм доход у грошовій або іншій формі. { Частина\nперша пункту 1 статті 1 із змінами, внесеними згідно із Законом\nN 2787-XII ( 2787-12 ) від 17.11.92 }\nЗайнятість населення, що проживає на території України,\nзабезпечується державою шляхом проведення активної\nсоціально-економічної політики, спрямованої на задоволення його\nпотреб у добровільному виборі виду діяльності, стимулювання\nстворення нових робочих місць і розвитку підприємництва.\n2. Громадяни України вільно обирають види діяльності, які не\nзаборонені законодавством, у тому числі і не пов'язані з\nвиконанням оплачуваної роботи, а також професію, місце роботи\nвідповідно до своїх здібностей.\nПримушування до праці в будь-якій формі не допускається, за\nвинятком випадків, передбачених законодавством. Добровільна\nнезайнятість громадян не є підставою для притягнення їх до\nадміністративної або кримінальної відповідальності. { Абзац другий\nчастини другої статті 1 із змінами, внесеними згідно із Законом\nN 5290-VI ( 5290-17 ) від 18.09.2012 }\n3. В Україні до зайнятого населення належать громадяни, що\nпроживають на території держави на законних підставах:\nа) працюючі по найму на умовах повного або неповного робочого\nдня (тижня) на підприємствах, в установах і організаціях,\nнезалежно від форм власності, у міжнародних та іноземних\nорганізаціях в Україні і за кордоном, у фізичних осіб; { Підпункт\n\"а\" пункту 3 статті 1 із змінами, внесеними згідно з Законом\nN 3483-IV ( 3483-15 ) від 23.02.2006 }\nб) громадяни, які самостійно забезпечують себе роботою,\nвключаючи підприємців, осіб, зайнятих індивідуальною трудовою\nдіяльністю, творчою діяльністю, члени кооперативів, фермери та\nчлени їх сімей, що беруть участь у виробництві, а також члени\nособистих селянських господарств, діяльність яких здійснюється\nвідповідно до Закону України \"Про особисте селянське господарство\"\n( 742-15 ); { Підпункт \"б\" пункту 3 статті 1 із змінами, внесеними\nзгідно із Законом N 799-VI ( 799-17 ) від 25.12.2008 }\nв) обрані, призначені або затверджені на оплачувану посаду в\nорганах державної влади, управління та громадських об'єднаннях;\nг) які проходять службу в Збройних Силах України,\nСлужбі безпеки України, Державній прикордонній службі України,\nвійськах внутрішньої та конвойної охорони і Цивільної оборони\nУкраїни, органах внутрішніх справ України, інших військових\nформуваннях, створених відповідно до законодавства України,\nДержавній службі спеціального зв'язку та захисту інформації\nУкраїни, альтернативну (невійськову) службу; { Підпункт \"г\" пункту\n3 статті 1 в редакції Закону N 2787-XII ( 2787-12 ) від 17.11.92;\nіз змінами, внесеними згідно із Законами N 2171-III ( 2171-14 )\nвід 21.12.2000, N 662-IV ( 662-15 ) від 03.04.2003, N 1180-VI\n( 1180-17 ) від 19.03.2009 }\nе) які проходять професійну підготовку, перепідготовку і\nпідвищення кваліфікації з відривом від виробництва; навчаються в\nденних загальноосвітніх школах і вищих навчальних закладах;\n{ Підпункт \"е\" пункту 3 статті 1 із змінами, внесеними згідно із\nЗаконом N 2787-XII ( 2787-12 ) від 17.11.92 }\nж) працюючі громадяни інших країн, які тимчасово перебувають\nв Україні і виконують функції, не пов'язані із забезпеченням\nдіяльності посольств і місій.\n4. Законодавством України можуть передбачатися й інші\nкатегорії зайнятого населення."
    },
    {
      "provision_ref": "art2",
      "section": "2",
      "title": "Стаття 2. Безробітні",
      "content": "Безробітними визнаються працездатні громадяни працездатного\nвіку, які через відсутність роботи не мають заробітку або інших\nпередбачених законодавством доходів і зареєстровані у державній\nслужбі зайнятості як такі, що шукають роботу, готові та здатні\nприступити до підходящої роботи. Безробітними визнаються також\nінваліди, які не досягли пенсійного віку, не працюють та\nзареєстровані як такі, що шукають роботу.\nУ разі неможливості надати підходящу роботу безробітному може\nбути запропоновано пройти професійну перепідготовку або підвищити\nсвою кваліфікацію.\nНе можуть бути визнані безробітними громадяни:\nа) віком до 16 років, за винятком тих, які працювали і були\nвивільнені у зв'язку із змінами в організації виробництва і праці,\nреорганізацією, перепрофілюванням і ліквідацією підприємства,\nустанови і організації або скороченням чисельності (штату);\nб) які вперше шукають роботу і не мають професії\n(спеціальності), в тому числі випускники загальноосвітніх шкіл, у\nразі відмови їх від проходження професійної підготовки або від\nоплачуваної роботи, включаючи роботу тимчасового характеру, яка не\nпотребує професійної підготовки; { Підпункт \"б\" частини третьої\nстатті 2 із змінами, внесеними згідно із Законом N 665/97-ВР\n( 665/97-ВР ) від 21.11.97 }\nв) які відмовились від двох пропозицій підходящої роботи з\nмоменту реєстрації їх у службі зайнятості як осіб, які шукають\nроботу; { Підпункт \"в\" частини третьої статті 2 із змінами,\nвнесеними згідно із Законом N 665/97-ВР ( 665/97-ВР ) від\n21.11.97 }\nг) які мають право на пенсію за віком, у тому числі на\nпільгових умовах, на пенсію за вислугу років та скористалися цим\nправом або досягли встановленого законом пенсійного віку.\n{ Підпункт \"г\" частини третьої в редакції Закону N 3483-IV\n( 3483-15 ) від 23.02.2006; із змінами, внесеними згідно із\nЗаконом N 799-VI ( 799-17 ) від 25.12.2008 }\nУ разі відсутності підходящої роботи рішення про надання\nгромадянам статусу безробітних приймається державною службою\nзайнятості за їх особистими заявами з восьмого дня після\nреєстрації у центрі зайнятості за місцем проживання як таких, що\nшукають роботу. Реєстрація громадян провадиться при пред'явленні\nпаспорта громадянина України і трудової книжки, а в разі потреби -\nвійськового квитка, документа про освіту або документів, які їх\nзамінюють. Реєстрація біженців та осіб, які потребують додаткового\nабо тимчасового захисту, проводиться за умови пред'явлення\nдокументів, що видаються відповідно до Закону України \"Про\nбіженців та осіб, які потребують додаткового або тимчасового\nзахисту\" ( 3671-17 ).\nПорядок реєстрації, перереєстрації та ведення обліку\nгромадян, які шукають роботу, і безробітних державною службою\nзайнятості ( 219-2007-п ) визначається Кабінетом Міністрів\nУкраїни.\nСтаття 3. Основні принципи державної політики\nзайнятості населення\nДержавна політика України зайнятості населення базується на\nтаких принципах:\nзабезпечення рівних можливостей усім громадянам, незалежно від\nпоходження, соціального і майнового стану, расової та національної\nналежності, статі, віку, політичних переконань, ставлення до\nрелігії, в реалізації права на вільний вибір виду діяльності\nвідповідно до здібностей та професійної підготовки з урахуванням\nособистих інтересів і суспільних потреб;\nсприяння забезпеченню ефективної зайнятості, запобіганню\nбезробіттю, створенню нових робочих місць та умов для розвитку\nпідприємництва;\nкоординації діяльності у сфері зайнятості з іншими напрямами\nекономічної і соціальної політики на основі державної та\nрегіональних програм зайнятості;\nспівробітництва професійних спілок, асоціацій (спілок)\nпідприємців, власників підприємств, установ, організацій або\nуповноважених ними органів у взаємодії з органами державного\nуправління в розробці, реалізації та контролі за виконанням\nзаходів щодо забезпечення зайнятості населення;\nміжнародного співробітництва у вирішенні проблем зайнятості\nнаселення, включаючи працю громадян України за кордоном та\nіноземців в Україні. { Абзац шостий статті 3 із змінами, внесеними\nзгідно із Законом N 5462-VI ( 5462-17 ) від 16.10.2012 }\nСтаття 4. Державні гарантії права на вибір професії та виду\nдіяльності\n1. Держава гарантує працездатному населенню у працездатному\nвіці в Україні:\nа) добровільність праці, вибір або зміну професії та виду\nдіяльності; { Підпункт \"а\" пункту 1 статті 4 в редакції Закону\nN 665/97-ВР ( 665/97-ВР ) від 21.11.97 }\nб) захист від необгрунтованої відмови у прийнятті на роботу і\nнезаконного звільнення, а також сприяння у збереженні роботи;\nв) безплатне сприяння у підборі підходящої роботи і\nпрацевлаштуванні відповідно до покликання, здібностей, професійної\nпідготовки, освіти, з урахуванням суспільних потреб, всіма\nдоступними засобами, включаючи професійну орієнтацію і\nперепідготовку;\nг) компенсацію матеріальних витрат у зв'язку з направленням\nна роботу в іншу місцевість;\nд) виплату вихідної допомоги працівникам, які втратили\nпостійну роботу на підприємствах, в установах і організаціях, у\nвипадках і на умовах, передбачених чинним законодавством;\n{ Підпункт \"д\" пункту 1 статті 4 із змінами, внесеними згідно із\nЗаконом N 665/97-ВР ( 665/97-ВР ) від 21.11.97 }\nе) безплатне навчання безробітних нових професій,\nперепідготовку в навчальних закладах або в системі державної\nслужби зайнятості з виплатою матеріальної допомоги;\nє) виплату безробітним в установленому порядку допомоги по\nбезробіттю, матеріальної допомоги по безробіттю, матеріальної\nдопомоги членам сім'ї, які перебувають на їх утриманні, та інших\nвидів допомоги; { Підпункт \"є\" пункту 1 статті 4 із змінами,\nвнесеними згідно із Законом N 665/97-ВР ( 665/97-ВР ) від\n21.11.97 }\nж) включення періоду перепідготовки та навчання нових\nпрофесій, участі в оплачуваних громадських роботах, одержання\nдопомоги по безробіттю та матеріальної допомоги по безробіттю до\nстажу роботи, а також до безперервного трудового стажу; { Підпункт\n\"ж\" пункту 1 статті 4 в редакції Закону N 665/97-ВР ( 665/97-ВР )\nвід 21.11.97; із змінами, внесеними згідно із Законом N 3108-IV\n( 3108-15 ) від 17.11.2005 }\nз) надання роботи за фахом на період не менше трьох років\nмолодим спеціалістам - випускникам державних навчальних закладів\nдержави, раніше заявлених підприємствами, установами,\nорганізаціями.\n2. Державні органи забезпечують публікацію статистичних даних\nта інформаційних матеріалів про пропозиції та попит на робочу\nсилу, можливості працевлаштування, професійної підготовки і\nперепідготовки, професійної орієнтації і соціально-трудової\nреабілітації, в тому числі інвалідів. { Пункт 2 статті 4 із\nзмінами, внесеними згідно з Законом N 3483-IV ( 3483-15 ) від\n23.02.2006 }\nСтаття 5. Додаткові гарантії зайнятості для окремих\nкатегорій населення\n1. Держава забезпечує надання додаткових гарантій щодо\nпрацевлаштування працездатним громадянам у працездатному віці, які\nпотребують соціального захисту і не здатні на рівних конкурувати\nна ринку праці, у тому числі:\nа) жінкам, які мають дітей віком до шести років;\nб) одиноким матерям, які мають дітей віком до чотирнадцяти\nроків або дітей-інвалідів;\nв) молоді, яка закінчила або припинила навчання у середніх\nзагальноосвітніх школах, професійно-технічних або вищих навчальних\nзакладах, звільнилася зі строкової військової або альтернативної\n(невійськової) служби і якій надається перше робоче місце, дітям\n(сиротам), які залишилися без піклування батьків, а також особам,\nяким виповнилося п'ятнадцять років і які за згодою одного із\nбатьків або особи, яка їх замінює, можуть, як виняток, прийматися\nна роботу; { Підпукт \"в\" пункту 1 статті 5 із змінами, внесеними\nзгідно із Законом N 2429-IV ( 2429-15 ) від 01.03.2005 }\nг) особам передпенсійного віку (за два роки до досягнення\nпенсійного віку, встановленого статтею 26 Закону України \"Про\nзагальнообов'язкове державне пенсійне страхування\" ( 1058-15 ),\nабо віку, що дає право на призначення пенсії відповідно до законів\nУкраїни \"Про державну службу\" ( 3723-12 ), \"Про статус народного\nдепутата України\" ( 2790-12 ), \"Про прокуратуру\" ( 1789-12 ), \"Про\nнаукову і науково-технічну діяльність\" ( 1977-12 ) (за наявності\nвідповідних умов); { Підпукт \"г\" пункту 1 статті 5 в редакції\nЗакону N 3668-VI ( 3668-17 ) від 08.07.2011 }\nд) особам, звільненим після відбуття покарання або\nпримусового лікування;\nе) інвалідам, які не досягли пенсійного віку. { Пункт 1\nстатті 5 доповнено підпунктом \"е\" згідно з Законом N 3483-IV\n( 3483-15 ) від 23.02.2006 }\n2. Для працевлаштування зазначених у пункті 1 цієї статті\nкатегорій громадян (крім інвалідів, які не досягли пенсійного\nвіку) місцеві державні адміністрації, виконавчі органи відповідних\nрад за поданням центрів зайнятості встановлюють квоту робочих\nмісць для підприємств (об'єднань), установ і організацій незалежно\nвід форм власності та організаційних форм з чисельністю працюючих\nпонад 20 осіб для бронювання ними до 5 відсотків загальної\nкількості робочих місць, у тому числі з гнучкими формами\nзайнятості. { Частина перша пункту 2 статті 5 із змінами,\nвнесеними згідно з Законом N 3483-IV ( 3483-15 ) від 23.02.2006 }\nУ разі якщо на підприємстві (об'єднанні), в установі,\nорганізації працює передбачена абзацом першим цього пункту\nкількість осіб, які належать до категорій громадян, зазначених у\nпункті 1 цієї статті, квота для цих підприємств не встановлюється.\nЧисельність працюючих, які належать до категорій громадян,\nзазначених у пункті 1 цієї статті, враховується при встановленні\nквоти для цих підприємств (об'єднань), установ, організацій. У\nразі скорочення чисельності або штату працівників підприємств,\nустанов і організацій у розмірі, що перевищує встановлену квоту,\nмісцеві державні адміністрації, виконавчі органи відповідних рад\nзменшують або взагалі не встановлюють квоти для цих підприємств,\nустанов і організацій.\nПорядок квотування і бронювання робочих місць та\nпрацевлаштування на них зазначених категорій громадян\nвстановлюється Кабінетом Міністрів України.\n3. У разі відмови у прийомі на роботу громадян із числа\nкатегорій, зазначених у пункті 1 цієї статті (крім інвалідів, які\nне досягли пенсійного віку), у межах установленої броні з\nпідприємств, установ та організацій державна служба зайнятості\nстягує штраф за кожну таку відмову в розмірі чотирьох мінімальних\nзаробітних плат. Одержані кошти спрямовуються до Фонду\nзагальнообов'язкового державного соціального страхування України\nна випадок безробіття і можуть використовуватися для фінансування\nвитрат підприємств, установ та організацій, які створюють робочі\nмісця для цих категорій населення понад встановлену квоту.\n{ Пункт 3 статті 5 в редакції Закону N 3483-IV ( 3483-15 ) від\n23.02.2006 }"
    },
    {
      "provision_ref": "art6",
      "section": "6",
      "title": "Стаття 6. Законодавство про зайнятість",
      "content": "1. Відносини зайнятості в Україні регулюються цим Законом та\nіншими законодавчими актами України, прийнятими відповідно до\nцього Закону.\nЯкщо міжнародним договором або угодою, укладеними Україною,\nвстановлено інші правила, ніж передбачені законодавством про\nзайнятість в Україні, то застосовуються правила міжнародних\nдоговорів і угод.\n2. Законодавство про зайнятість поширюється на постійно\nпроживаючих в Україні іноземців і осіб без громадянства, якщо інше\nне передбачено законодавством України."
    },
    {
      "provision_ref": "art7",
      "section": "7",
      "title": "Стаття 7. Підходяща робота",
      "content": "1. Для громадян, які втратили роботу і заробітну плату\n(трудовий дохід), підходящою вважається робота, що відповідає\nїхній освіті, професії (спеціальності), кваліфікації, доступності\nпослуг транспортного обслуговування, встановленій рішеннями\nмісцевих державних адміністрацій, виконавчих органів місцевих рад.\nЗаробітна плата повинна відповідати рівню, який громадянин мав за\nпопереднім місцем роботи, з урахуванням середнього рівня\nзаробітної плати, що склався у відповідній сфері економічної\nдіяльності в регіоні за минулий місяць.\nПри пропонуванні підходящої роботи враховуються попередня\nдіяльність громадянина, тривалість роботи за професією\n(спеціальністю), кваліфікація, вік, досвід, а також стан ринку\nпраці.\n2. Для громадян, які вперше шукають роботу і не мають\nпрофесії (спеціальності), підходящою вважається робота, яка\nпотребує попередньої професійної підготовки, у тому числі\nбезпосередньо на робочому місці у роботодавця, а для громадян, які\nбажають відновити трудову діяльність після перерви тривалістю\nпонад шість місяців, - робота за професією, яку вони мали за\nостаннім місцем роботи, або робота, що потребує попередньої\nперепідготовки за новою професією (спеціальністю) за направленням\nдержавної служби зайнятості.\n3. Для громадян, які працювали не за основною професією понад\n12 місяців, підходящою вважається робота, яку вони виконували за\nостаннім місцем роботи, а робота за основною професією може бути\nпідходящою за умови попереднього підвищення кваліфікації з\nурахуванням потреби ринку праці у відповідних працівниках.\n4. У разі неможливості надання громадянинові роботи за\nпрофесією протягом шести місяців підходящою вважається робота, яка\nпотребує зміни професії з урахуванням здібностей, стану здоров'я і\nпрофесійного досвіду, доступних для нього видів навчання та\nпотреби ринку праці у відповідних працівниках.\n5. У разі зміни громадянином професії за направленням\nдержавної служби зайнятості підходящою вважається робота і за\nновою, і за попередньою професією за останнім місцем роботи.\n6. Підбір підходящої роботи для інвалідів здійснюється\nвідповідно до їхніх професійних навичок, знань, рекомендацій\nмедико-соціальної експертної комісії та з урахуванням побажань\nінваліда.\n7. Для громадян, які не мають професії, або таких, які\nзаймали місця, що не потребують спеціальної підготовки та\nперебувають на обліку як безробітні більш як 9 місяців, а також\nдля громадян, які бажають відновити трудову діяльність після\nтривалої (більше 12 місяців) перерви (крім громадян\nпередпенсійного віку), підходящою роботою також вважається участь\nв оплачуваних громадських роботах.\n8. Для громадян, які до настання безробіття понад 6 місяців\nбули зайняті в особистому селянському господарстві, підходящою\nвважається робота за наявною у них професією (спеціальністю), у\nтому числі якщо умовою їх працевлаштування є підвищення\nкваліфікації за цією професією. У разі неможливості надання\nгромадянинові роботи за наявною у нього професією підходящою\nвважається робота, яка потребує попередньої професійної підготовки\nз урахуванням потреб ринку праці. У разі відсутності у такого\nгромадянина професії (спеціальності) підходящою роботою для нього\nвважається робота, яка потребує попередньої професійної\nперепідготовки з урахуванням потреб ринку праці та, за можливості,\nнаявних професійних знань, умінь та навичок.\n9. Підходящою не може вважатися робота, якщо:\nвона пов'язана із зміною місця проживання громадянина без\nйого згоди;\nмісце роботи розташоване за межами доступності послуг\nтранспортного обслуговування, встановленої рішенням місцевої\nдержавної адміністрації, виконавчого органу місцевої ради;\nумови праці не відповідають правилам і нормам, встановленим\nзаконодавством про працю та про охорону праці;\nна запропонованому місці роботи заробітна плата нижча за\nвстановлений законом розмір мінімальної заробітної плати або не\nзабезпечуються гарантії щодо своєчасності її виплати;\nумови праці на запропонованому місці роботи не відповідають\nстану здоров'я громадянина, що підтверджено медичною довідкою."
    },
    {
      "provision_ref": "art8",
      "section": "8",
      "title": "Стаття 8. Право громадян на працевлаштування",
      "content": "1. Громадяни мають право на працевлаштування і вибір місця\nроботи шляхом звернення до підприємства, установи, організації,\nособистого селянського господарства, фермерського господарства,\nіншого роботодавця або при безплатному сприянні державної служби\nзайнятості.\nПорядок і умови укладення трудового договору визначаються\nзаконодавством України про працю.\n2. Роботодавці мають право на використання праці іноземців та\nосіб без громадянства на умовах трудового договору лише за\nнаявності виданого роботодавцю державною службою зайнятості\nдозволу на використання праці іноземців та осіб без громадянства,\nякщо інше не передбачено міжнародними договорами України, згода на\nобов'язковість яких надана Верховною Радою України.\n3. Порядок видачі, продовження терміну дії та анулювання\nдозволів на використання праці іноземців та осіб без громадянства\n( 322-2009-п ) визначається Кабінетом Міністрів України.\n4. У разі використання роботодавцем праці іноземців або осіб\nбез громадянства на умовах трудового договору без дозволу на\nвикористання праці іноземців та осіб без громадянства державна\nслужба зайнятості стягує з роботодавця штраф за кожну таку особу у\nстократному розмірі мінімальної заробітної плати, встановленої\nзаконом. Порядок накладення штрафу визначається законом. { Абзац\nперший частини четвертої статті 8 із змінами, внесеними згідно із\nЗаконами N 5492-VI ( 5492-17 ) від 20.11.2012, N 5462-VI\n( 5462-17 ) від 16.10.2012 }\n5. Іноземці та особи без громадянства мають право займатися в\nУкраїні інвестиційною, зовнішньоекономічною та іншими видами\nпідприємницької діяльності відповідно до законодавства.\n6. Іноземці та особи без громадянства не можуть призначатися\nна окремі посади або займатися певною трудовою діяльністю, якщо\nвідповідно до законодавства України призначення на ці посади або\nзайняття такою діяльністю пов'язано з належністю до громадянства\nУкраїни, якщо інше не передбачено міжнародними договорами України,\nзгода на обов'язковість яких надана Верховною Радою України.\nСтаття 9. Право громадян на професійну консультацію,\nпідготовку, перепідготовку і одержання\nінформації у сфері зайнятості\nГромадяни, які звернулися до державної служби зайнятості як\nособи, що шукають роботу, мають право на безплатну професійну\nорієнтацію, консультацію, підготовку, перепідготовку, одержання\nвідповідної інформації з метою вибору виду діяльності, професії,\nмісця роботи, режиму праці.\nСтаття 10. Право громадян на професійну\nдіяльність за кордоном\nГромадяни мають право займатися трудовою діяльністю у період\nтимчасового перебування за кордоном, якщо вона не суперечить\nчинному законодавству України і країни перебування. { Частина\nперша статті 10 в редакції Закону N 2787-XII ( 2787-12 ) від\n17.11.92 }\nІнтереси громадян України, які тимчасово працюють за\nкордоном, захищаються угодами, що укладаються між Україною та\nіншими державами.\nСтаття 11. Право громадян на соціальний\nзахист у сфері зайнятості\nГромадяни мають право на соціальний захист у сфері зайнятості\nзгідно із законодавством України про зайнятість.\nОсоби, визнані у встановленому порядку безробітними, мають\nправо на одержання допомоги по безробіттю.\nСтаття 12. Право оскарження дій працівників\nслужби зайнятості\nГромадяни мають право оскаржити дії працівників державної\nслужби зайнятості до відповідного за підпорядкуванням органу цієї\nслужби або до суду в порядку, встановленому законодавством.\n{ Стаття 12 із змінами, внесеними згідно із Законом N 2787-XII\n( 2787-12 ) від 17.11.92 }\nРозділ III\nРЕГУЛЮВАННЯ ТА ОРГАНІЗАЦІЯ ЗАЙНЯТОСТІ НАСЕЛЕННЯ"
    },
    {
      "provision_ref": "art13",
      "section": "13",
      "title": "Стаття 13. Регулювання зайнятості",
      "content": "1. З метою створення умов для повного здійснення громадянами\nправа на працю держава передбачає: { Абзац перший пункту 1 статті\n13 в редакції Закону N 665/97-ВР ( 665/97-ВР ) від 21.11.97 }\nзаходи інвестиційної та податкової політики, спрямовані на\nраціональне розміщення продуктивних сил, підвищення мобільності\nтрудящих, створення нових технологій, заохочення підприємництва,\nстворення малих підприємств і застосування гнучких режимів праці\nта праці вдома, інші заходи, які сприяють збереженню і розвитку\nсистеми робочих місць;\nзабезпечення прав і інтересів працівників, створення\nсприятливих умов на виробництві, вдосконалення законодавства про\nзайнятість населення і працю;\nпроведення аналітичних та наукових досліджень структури\nекономіки і прогнозування наступних змін якості й розподілу\nробочої сили;\nрегулювання зовнішньоекономічної діяльності в частині\nзалучення і використання іноземної робочої сили в Україні на\nоснові квотування і ліцензування;\nсприяння в разі необхідності створенню додаткових робочих\nмісць підприємствами, установами і організаціями всіх форм\nвласності, а також поліпшенню умов праці у суспільному\nвиробництві;\nорганізацію професійної орієнтації. { Пункт 1 статті 13\nдоповнено абзацом згідно із Законом N 665/97-ВР ( 665/97-ВР ) від\n21.11.97 }\n2. На території України запроваджується збір статистичної\nінформації та адміністративних даних, які відображають стан ринку\nпраці та становище в сфері зайнятості населення. { Пункт 2 статті\n13 із змінами, внесеними згідно із Законом N 3047-III ( 3047-14 )\nвід 07.02.2002 }\nСтаття 14. Державна і територіальні програми\nзайнятості населення\n1. З метою сприяння зайнятості населення, задоволення потреб\nгромадян у праці Кабінетом Міністрів України і місцевими\nдержавними адміністраціями, органами місцевого самоврядування\nрозробляються річні та довгострокові державна і територіальні\nпрограми зайнятості населення.\n2. Державна і територіальні програми зайнятості населення\nспрямовані на:\nа) сприяння розвиткові на структурній перебудові економіки,\nстворенню умов для направлення вивільнюваних працівників у першу\nчергу на рентабельні виробництва і в пріоритетні галузі народного\nгосподарства;\nб) запобігання розвиткові безробіття і його скорочення шляхом\nпідвищення економічної заінтересованості підприємств і організацій\nу створенні додаткових робочих місць, переважно з гнучкими формами\nзайнятості;\nв) поліпшення системи відтворення робочої сили у поєднанні з\nрозвитком робочих місць, професійної орієнтації, підготовки,\nперепідготовки і підвищення кваліфікації населення, ефективне\nвикористання трудових ресурсів;\nг) захист безробітних та їх сімей від негативних наслідків\nбезробіття та забезпечення зайнятості громадян, які потребують\nсоціального захисту і нездатні на рівних умовах конкурувати на\nринку праці;\nд) формування матеріальної, кадрової, інформаційної,\nфінансової та науково-методичної бази державної служби зайнятості;\n{ Підпункт \"д\" пункту 2 статті 14 із змінами, внесеними згідно із\nЗаконом N 3047-III ( 3047-14 ) від 07.02.2002 }\nе) заходи сприяння зайнятості населення, яке проживає в\nсільській місцевості;\nє) сприяння створенню нових робочих місць для засуджених за\nмежами установ виконання покарань; { Пункт 2 статті 14 доповнено\nпідпунктом \"є\" згідно із Законом N 1725-VI ( 1725-17 ) від\n17.11.2009 }\nж) сприяння суспільно корисній зайнятості засуджених\nбезпосередньо на підприємствах установ виконання покарань шляхом\nздійснення заходів інвестиційної політики. { Пункт 2 статті 14\nдоповнено підпунктом \"ж\" згідно із Законом N 1725-VI ( 1725-17 )\nвід 17.11.2009 }\nСтаття 15. Добровільне переселення громадян\nі членів їх сімей\nЗ метою забезпечення зайнятості населення і розвитку окремих\nрегіонів України розробляються заходи щодо сприяння добровільному\nпереселенню громадян України і членів їх сімей з виділенням\nвідповідних матеріальних ресурсів та фінансових коштів.\nПорядок розробки і реалізації цих заходів, а також надання\nпільг цим громадянам визначається законодавством України про\nпорядок переселення сімей та організований набір робітників."
    },
    {
      "provision_ref": "art16",
      "section": "16",
      "title": "Стаття 16. Території пріоритетного розвитку",
      "content": "Кабінет Міністрів України визначає території, де розвиток\nробочих місць заохочується державою. Такі території (насамперед\nтрудонадлишкові і з високим рівнем безробіття, сільські та гірські\nрайони) на певний період набувають статусу територій пріоритетного\nрозвитку.\nПідприємства, організації, установи, що створюють на\nзазначених територіях свої виробництва, їх філіали і додаткові\nробочі місця, користуються пільгами в порядку і на умовах,\nвизначених законодавством України та рішеннями місцевих державних\nадміністрацій, виконавчих органів відповідних рад.\nСтаття 17. Координаційні комітети сприяння зайнятості\nнаселення\nДля підготовки погоджених рішень щодо здійснення політики\nзайнятості населення можуть створюватися координаційні комітети\nсприяння зайнятості населення з однакової кількості представників\nсторін соціального діалогу, призначених або делегованих (обраних)\nвідповідно до Закону України \"Про соціальний діалог в Україні\"\n( 2862-17 ).\nПорядок організації роботи координаційних комітетів\nвизначається представленими в них сторонами відповідно до\nзаконодавства."
    },
    {
      "provision_ref": "art18",
      "section": "18",
      "title": "Стаття 18. Державна служба зайнятості",
      "content": "1. Державна служба зайнятості у порядку, визначеному\nцентральним органом виконавчої влади, що забезпечує формування\nдержавної політики у сфері зайнятості населення та трудової\nміграції, реалізує заходи щодо сприяння зайнятості та соціального\nзахисту населення від безробіття.\nНа державну службу зайнятості згідно із Законом України \"Про\nзагальнообов'язкове державне соціальне страхування на випадок\nбезробіття\" ( 1533-14 ) покладаються функції виконавчої дирекції\nФонду загальнообов'язкового державного соціального страхування\nУкраїни на випадок безробіття та її робочих органів.\nРегулювання правового становища державних службовців, які\nпрацюють у центрах зайнятості, здійснюється відповідно до Закону\nУкраїни \"Про державну службу\" ( 3723-12 ).\n2. Послуги, пов'язані зі сприянням зайнятості та соціальним\nзахистом населення від безробіття, надаються державною службою\nзайнятості безоплатно.\n3. Діяльність державної служби зайнятості фінансується за\nрахунок коштів Фонду загальнообов'язкового державного соціального\nстрахування України на випадок безробіття, передбачених на ці\nцілі. { Пункт 3 статті 18 в редакції Закону N 665/97-ВР\n( 665/97-ВР ) від 21.11.97 }\n5. Оподаткування діяльності підприємств та організацій, що\nвходять до складу державної служби зайнятості, здійснюється\nвідповідно до законодавства України. { Пункт 5 статті 18 із\nзмінами, внесеними згідно із Законами N 608/96-ВР ( 608/96-ВР )\nвід 17.12.96, N 498/95-ВР ( 498/95-ВР ) від 22.12.95, в редакції\nЗакону N 665/97-ВР ( 665/97-ВР ) від 21.11.97 }"
    },
    {
      "provision_ref": "art19",
      "section": "19",
      "title": "Стаття 19. Завдання та функції державної служби зайнятості",
      "content": "1. Державна служба зайнятості:\nінформує громадян, підприємства, установи, організації,\nоргани державної влади щодо наявності вільних робочих місць на\nпідставі отриманих нею даних від роботодавців, забезпечує вільний\nдоступ до інформації про попит на робочу силу осіб, які\nзвертаються до державної служби зайнятості за сприянням у\nпрацевлаштуванні, та сприяє роботодавцям у доборі працівників;\nведе облік осіб, які до неї звертаються за сприянням у\nпрацевлаштуванні, наданих їм послуг, реєструє громадян у\nвстановленому порядку як безробітних;\nсприяє громадянам у підборі підходящої роботи, бере участь в\nорганізації оплачуваних громадських робіт;\nнадає особам, які до неї звертаються, соціальні та інші\nпослуги відповідно до Закону України \"Про загальнообов’язкове\nдержавне соціальне страхування на випадок безробіття\" та цього\nЗакону, здійснює виплати матеріального забезпечення на випадок\nбезробіття відповідно до Закону України \"Про загальнообов’язкове\nдержавне соціальне страхування на випадок безробіття\";\nздійснює у порядку, встановленому законодавством, перевірку\nдостовірності поданих особою даних, які є підставою для надання\nстатусу безробітного, виплати матеріального забезпечення на\nвипадок безробіття та надання соціальних послуг;\nздійснює у порядку, встановленому законодавством, збирання та\nопрацювання адміністративних даних щодо діяльності державної\nслужби зайнятості;\nбере участь у здійсненні наукових досліджень з питань\nзайнятості населення, ринку праці та соціального захисту населення\nвід безробіття, вивчає міжнародний досвід з метою вдосконалення\nсвоєї діяльності, виступає замовником наукових робіт, досліджень,\nметодичного забезпечення тощо;\nздійснює міжнародне співробітництво у розв’язанні проблем\nзайнятості населення;\nздійснює реєстрацію укладеного у письмовій формі трудового\nдоговору між працівником і фізичною особою;\nвидає роботодавцям, іноземцям та особам без громадянства\nдозволи на використання праці (послуг) іноземців та осіб без\nгромадянства, веде базу даних виданих дозволів, контролює\nдотримання законодавства у цій сфері;\nзастосовує в порядку, встановленому законодавством, фінансові\nсанкції та адміністративні штрафи до роботодавців та їх посадових\nосіб, які порушили вимоги цього Закону та Закону України \"Про\nзагальнообов'язкове державне соціальне страхування на випадок\nбезробіття\" ( 1533-14 ).\nСтаття 20. Участь підприємств, установ і організацій у\nреалізації державної політики зайнятості\n1. Підприємства, установи і організації, незалежно від форм\nвласності, їх службові особи зобов'язані сприяти проведенню\nдержавної політики зайнятості на основі:\nдодержання законодавства про працю, а також прийнятих\nвідповідно до нього умов договорів та угод;\nорганізації професійної підготовки, перепідготовки і\nпідвищення кваліфікації працівників, а також професійного\nперенавчання тих, хто підлягає вивільненню з виробництва, у тому\nчислі інвалідів; { Абзац третій пункту 1 статті 20 із змінами,\nвнесеними згідно з Законом N 3483-IV ( 3483-15 ) від 23.02.2006 }\nпрацевлаштування осіб, які потребують соціального захисту і\nне здатні на рівних умовах конкурувати на ринку праці, в\nкількості, визначеній місцевими державними адміністраціями,\nвиконавчими органами відповідних рад, та інвалідів у кількості,\nвизначеній згідно із Законом України \"Про основи соціальної\nзахищеності інвалідів в Україні\" ( 875-12 ); { Абзац четвертий\nпункту 1 статті 20 в редакції Закону N 3483-IV ( 3483-15 ) від\n23.02.2006 }\nінформування працівників про наявність вакантних робочих\nмісць (посад), у тому числі з неповним робочим часом.\n2. Підприємствам, установам і організаціям, що активно\nсприяють розв'язанню проблем зайнятості населення в регіоні\n(шляхом створення додаткових робочих місць для працевлаштування чи\nорганізації оплачуваних громадських робіт або використання понад\nвстановлену квоту праці осіб, які потребують соціального захисту і\nне здатні на рівних умовах конкурувати на ринку праці, чи\nвикористання понад встановлені нормативи робочих місць для\nпрацевлаштування інвалідів), відповідно до законодавства України\nнадаються пільги щодо податків та інших платежів до бюджету, які\nчастково або повністю компенсують витрати, пов'язані з прийняттям\nна роботу додаткової кількості працівників. { Пункт 2 статті 20 в\nредакції Закону N 3483-IV ( 3483-15 ) від 23.02.2006 }\n3. Підприємства, установи і організації в разі відмови у\nприйнятті на роботу спеціалістів, які були раніше ними заявлені,\nвідшкодовують державній службі зайнятості всі витрати, пов'язані з\nпрацевлаштуванням, професійною підготовкою, перепідготовкою,\nвиплатою допомоги по безробіттю та матеріальної допомоги по\nбезробіттю. Одержані кошти спрямовуються до Фонду\nзагальнообов'язкового державного соціального страхування України\nна випадок безробіття. { Пункт 3 статті 20 із змінами, внесеними\nзгідно з Законом N 3483-IV ( 3483-15 ) від 23.02.2006 }\n4. Підприємства, установи і організації незалежно від форми\nвласності реєструються у місцевих центрах зайнятості за їх\nмісцезнаходженням як платники збору до Фонду загальнообов'язкового\nдержавного соціального страхування України на випадок безробіття,\nщомісяця подають цим центрам адміністративні дані у повному обсязі\nпро наявність вільних робочих місць (вакансій), у тому числі\nпризначених для працевлаштування інвалідів, та про працівників,\nякі працюють неповний робочий день (тиждень), якщо це не\nпередбачено трудовим договором, або не працюють у зв'язку з\nпростоєм виробництва з не залежних від них причин, і в\nдесятиденний строк - про всіх прийнятих працівників у порядку,\nвстановленому законодавством. Несвоєчасна реєстрація або відмова\nвід неї, порушення порядку подання адміністративних даних тягне за\nсобою відповідальність, передбачену законом. { Пункт 4 статті 20 в\nредакції Закону N 3047-III ( 3047-14 ) від 07.02.2002; із змінами,\nвнесеними згідно з Законом N 3483-IV ( 3483-15 ) від 23.02.2006 }\n5. При вивільненні працівників (у тому числі працюючих\nпенсіонерів та інвалідів) у зв'язку із змінами в організації\nвиробництва і праці, у тому числі ліквідацією, реорганізацією або\nперепрофілюванням підприємств, установ, організацій, скороченням\nчисельності або штату працівників, підприємства, установи,\nорганізації, незалежно від форми власності, повідомляють про це не\nпізніш як за два місяці в письмовій формі державну службу\nзайнятості, вказуючи підстави і строки вивільнення, найменування\nпрофесій, спеціальностей, кваліфікації, розмір оплати праці, а в\nдесятиденний строк після вивільнення - направляють списки фактично\nвивільнених працівників, зазначаючи в них інвалідів. { Частина\nперша пункту 5 статті 20 в редакції Закону N 3483-IV ( 3483-15 )\nвід 23.02.2006 }\nУ разі неподання або порушення строків подання цих даних\nстягується штраф у розмірі річної заробітної плати за кожного\nвивільненого працівника. Ці кошти зараховуються до Фонду\nзагальнообов'язкового державного соціального страхування України\nна випадок безробіття і використовуються для фінансування заходів\nпо працевлаштуванню та соціального захисту вивільнюваних\nпрацівників.\n6. Порядок стягнення та розміри штрафів за невиконання вимог\nцієї статті з підприємств, установ і організацій встановлюються\nзаконодавством України.\nСтаття 21. Участь професійних спілок у здійсненні\nзаходів щодо сприяння зайнятості\n1. Професійні спілки беруть участь у розробці державної\nполітики зайнятості, відповідних законодавчих актів України і\nрішень місцевих державних адміністрацій, виконавчих органів\nвідповідних рад.\n2. Повноваження професійних спілок щодо забезпечення захисту\nгромадян від безробіття та його наслідків визначаються\nгенеральною, галузевими (міжгалузевими), територіальними угодами\nта колективними договорами, що укладаються відповідно до закону.\n{ Абзац перший пункту 2 статті 21 в редакції Закону N 4719-VI\n( 4719-17 ) від 17.05.2012 }\nПрофесійні спілки, власники підприємств, установ, організацій\nабо уповноважені ними органи проводять спільні консультації з\nпроблем зайнятості населення."
    },
    {
      "provision_ref": "art23",
      "section": "23",
      "title": "Стаття 23. Організація оплачуваних громадських робіт",
      "content": "1. Місцеві державні адміністрації, виконавчі органи\nвідповідних рад за участю державної служби зайнятості для\nзабезпечення тимчасової зайнятості населення, передусім осіб,\nзареєстрованих як безробітні, організують проведення оплачуваних\nгромадських робіт на підприємствах, в установах і організаціях\nкомунальної власності і за договорами - на інших підприємствах, в\nустановах і організаціях.\nОплачувані громадські роботи повинні мати суспільно корисну\nспрямованість, відповідати потребам громади, регіону і сприяти їх\nсоціальному розвитку. { Пункт 1 статті 23 доповнено абзацом згідно\nіз Законом N 799-VI ( 799-17 ) від 25.12.2008 }\nВиди оплачуваних громадських робіт визначаються місцевими\nдержавними адміністраціями, виконавчими органами відповідних рад.\n{ Пункт 1 статті 23 доповнено абзацом згідно із Законом N 799-VI\n( 799-17 ) від 25.12.2008 }\n2. З особами, які бажають брати участь в громадських роботах,\nукладається строковий трудовий договір з правом його продовження\nза погодженням сторін до вирішення питання про їх працевлаштування\nна підходящу роботу. Переважним правом укладання договорів\nкористуються громадяни, зареєстровані як безробітні.\n3. У разі закінчення встановленого строку виплати допомоги по\nбезробіттю громадянин має переважне право на здобуття іншої\nпрофесії (спеціальності) і участь в оплачуваних громадських\nроботах на період - до надання йому підходящої роботи.\n4. Оплата праці осіб, зайнятих на громадських роботах,\nздійснюється за фактично виконану роботу і не може бути меншою\nмінімального розміру заробітної плати, встановленої законодавством\nУкраїни, при якісному виконанні норм праці.\nНа осіб, зайнятих на громадських роботах, поширюються\nсоціальні гарантії, включаючи право на пенсійне забезпечення,\nвиплату допомоги по тимчасовій непрацездатності.\nЗа безробітними громадянами, які беруть участь у таких\nроботах, зберігається виплата допомоги по безробіттю у розмірах і\nв строки, встановлені відповідно до цього Закону. { Пункт 4 статті\n23 доповнено частиною третьою згідно із Законом N 2787-XII\n( 2787-12 ) від 17.11.92 }\n5. Фінансування громадських робіт провадиться за рахунок\nмісцевого бюджету із залученням коштів Фонду загальнообов'язкового\nдержавного соціального страхування України на випадок безробіття\n(в частині організації таких робіт для безробітних) і підприємств,\nустанов та організацій, для яких ця робота виконується за\nдоговорами.\n6. Положення про порядок організації та проведення\nоплачуваних громадських робіт затверджується Кабінетом Міністрів\nУкраїни."
    },
    {
      "provision_ref": "art23-1",
      "section": "23-1",
      "title": "Стаття 23-1. Загальнодержавні оплачувані громадські роботи",
      "content": "1. Загальнодержавні оплачувані громадські роботи - це роботи,\nякі мають суспільно корисну спрямованість, відповідають потребам\nдержави виходячи з її соціально-економічних пріоритетів та\nвиконуються на об'єктах, визначених Кабінетом Міністрів України, у\nсфері будівництва та реконструкції (модернізації) спортивної,\nтранспортної, медичної, туристичної і телекомунікаційної\nінфраструктури, у тому числі на об'єктах, пов'язаних з підготовкою\nта проведенням в Україні фінальної частини чемпіонату Європи\n2012 року з футболу.\n2. Оплата праці громадян, зайнятих на загальнодержавних\nоплачуваних громадських роботах, здійснюється відповідно до\nзаконодавства.\nНа громадян, які беруть участь у загальнодержавних\nоплачуваних громадських роботах, поширюються державні соціальні\nгарантії, передбачені законодавством про працю, про зайнятість\nнаселення та про загальнообов'язкове державне соціальне\nстрахування.\n3. Безробітні, які дали згоду на участь у загальнодержавних\nоплачуваних громадських роботах, знімаються з обліку як безробітні\nз дня працевлаштування.\n4. Порядок організації (у тому числі забезпечення перевезення\nта тимчасового проживання) загальнодержавних оплачуваних\nгромадських робіт визначається Кабінетом Міністрів України\n( 610-2009-п ).\n5. Закінчення строку роботи на загальнодержавних оплачуваних\nгромадських роботах вважається втратою роботи з незалежних від\nзастрахованої особи обставин. Допомога по безробіттю таким особам\nпризначається відповідно до Закону України \"Про\nзагальнообов'язкове державне соціальне страхування на випадок\nбезробіття\" ( 1533-14 ).\nСтаття 24. Професійна підготовка і перепідготовка\nнезайнятих громадян\n1. Професійна підготовка, підвищення кваліфікації і\nперепідготовка осіб, зареєстрованих у службі зайнятості як такі,\nщо шукають роботу, безробітних, може провадитись у випадках:\n{ Абзац перший пункту 1 статті 24 із змінами, внесеними згідно із\nЗаконом N 665/97-ВР ( 665/97-ВР ) від 21.11.97 }\nнеможливості підібрати підходящу роботу через відсутність у\nгромадянина необхідної професійної кваліфікації;\nнеобхідності змінити кваліфікацію у зв'язку з відсутністю\nроботи, яка відповідає професійним навикам громадянина;\nвтрати здатності виконання роботи за попередньою професією;\nнеобхідності підібрати підходящу роботу інваліду, в тому\nчислі з умовою про виконання роботи вдома, відповідно до\nрекомендацій МСЕК, наявної кваліфікації та з урахуванням його\nпобажань. { Пункт 1 статті 24 доповнено абзацом згідно із Законом\nN 3483-IV ( 3483-15 ) від 23.02.2006 }\nпошуку роботи вперше і відсутності професії (спеціальності).\n{ Пункт 1 статті 24 доповнено абзацом згідно із Законом\nN 665/97-ВР ( 665/97-ВР ) від 21.11.97 }\n2. Професійна підготовка, підвищення кваліфікації і\nперепідготовка громадян організуються державною службою зайнятості\nза її направленням у навчальних закладах, на підприємствах, в\nустановах і організаціях (незалежно від їх підпорядкованості)\nзгідно з укладеними договорами або у спеціально створюваних для\nцього навчальних закладах державної служби зайнятості за рахунок\nкоштів Фонду загальнообов'язкового державного соціального\nстрахування України на випадок безробіття.\nПорядок відбору навчальних закладів для організації\nпрофесійної підготовки, підвищення кваліфікації і перепідготовки\nбезробітних за рахунок коштів Фонду загальнообов'язкового\nдержавного соціального страхування України на випадок безробіття\nзатверджується правлінням цього Фонду. { Пункт 2 статті 24\nдоповнено абзацом другим згідно із Законом N 799-VI ( 799-17 ) від\n25.12.2008 }"
    },
    {
      "provision_ref": "art25",
      "section": "25",
      "title": "Стаття 25. Види компенсацій",
      "content": "Держава створює умови незайнятим громадянам у поновленні їх\nтрудової діяльності та забезпечує їм такі види компенсацій:\n{ Абзац перший статті 25 із змінами, внесеними згідно із Законом\nN 665/97-ВР ( 665/97-ВР ) від 21.11.97 }\nа) надання особливих гарантій працівникам, вивільнюваним з\nпідприємств, установ, організацій;\nб) виплата матеріальної допомоги в період професійної\nпідготовки, перепідготовки або підвищення кваліфікації; { Підпункт\n\"б\" статті 25 в редакції Закону N 665/97-ВР ( 665/97-ВР ) від\n21.11.97 }\nв) виплата в установленому порядку допомоги по безробіттю;\n{ Підпункт \"в\" статті 25 із змінами, внесеними згідно із Законами\nN 665/97-ВР ( 665/97-ВР ) від 21.11.97, N 3483-IV ( 3483-15 ) від\n23.02.2006 }\nРозміри та умови надання матеріального забезпечення на\nвипадок безробіття визначаються Законом України \"Про\nзагальнообов'язкове державне соціальне страхування на випадок\nбезробіття\" ( 1533-14 ). { Статтю 25 доповнено частиною другою\nзгідно з Законом N 3483-IV ( 3483-15 ) від 23.02.2006 }\nСтаття 26. Особливі гарантії працівникам, які втратили\nроботу у зв'язку із змінами в організації\nвиробництва і праці\n1. Працівникам, трудовий договір з якими було розірвано з\nініціативи власника або уповноваженого ним органу в зв'язку із\nзмінами в організації виробництва і праці, в тому числі\nліквідацією, реорганізацією, перепрофілюванням підприємств,\nустанов, організацій, скороченням чисельності або штату\nпрацівників, і військовослужбовцям, звільненим з військової служби\nу зв'язку із скороченням чисельності або штату без права на\nпенсію, за умови їх реєстрації в службі зайнятості протягом семи\nкалендарних днів після звільнення як таких, що шукають роботу,\nгарантується: { Абзац перший пункту 1 статті 26 в редакції Закону\nN 2787-XII ( 2787-12 ) від 17.11.92, із змінами, внесеними згідно\nіз Законом N 665/97-ВР ( 665/97-ВР ) від 21.11.97 }\nа) надання статусу безробітного, якщо протягом семи днів\nпрацівнику не було запропоновано підходящої роботи; { Підпункт \"а\"\nпункту 1 статті 26 в редакції Законів N 2787-XII ( 2787-12 ) від\n17.11.92, N 665/97-ВР ( 665/97-ВР ) від 21.11.97 }\nб) право на одержання допомоги по безробіттю у розмірі 100\nпроцентів середньої заробітної плати за останнім місцем роботи\nпротягом 60 календарних днів, 75 процентів - протягом 90\nкалендарних днів і 50 процентів - протягом наступних 210\nкалендарних днів, але не більше середньої заробітної плати, що\nсклалася в народному господарстві відповідної області за минулий\nмісяць, і не нижче встановленого законодавством розміру\nмінімальної заробітної плати; { Підпункт \"б\" пункту 1 статті 26 в\nредакції Законів N 2787-XII ( 2787-12 ) від 17.11.92, N 665/97-ВР\n( 665/97-ВР ) від 21.11.97 - вводиться в дію з 1 січня\n1999 року, вводиться в дію з 1 січня 2000 року згідно із Законом\nN 295-XIV ( 295-14 ) від 04.12.98, вводиться в дію з 1 січня\n2001 року згідно із Законом N 1310-XIV ( 1310-14 ) від 17.12.99 }\nв) збереження на новому місці роботи, на весь період\nпрофесійного перенавчання з відривом від виробництва, середньої\nзаробітної плати за попереднім місцем роботи;\nг) право на достроковий вихід на пенсію за півтора року до\nдосягнення пенсійного віку, встановленого статтею 26 Закону\nУкраїни \"Про загальнообов'язкове державне пенсійне страхування\"\n( 1058-15 ), або віку, що дає право на призначення пенсії\nвідповідно до законів України \"Про державну службу\" ( 3723-12 ),\n\"Про статус народного депутата України\" ( 2790-12 ), \"Про\nпрокуратуру\" ( 1789-12 ), \"Про наукову і науково-технічну\nдіяльність\" ( 1977-12 ) (за наявності відповідних умов), у разі\nякщо до визнання такої особи безробітною для неї неможливо було\nпідібрати підходящу роботу та якщо вона має страховий стаж,\nнеобхідний для призначення пенсії за віком у мінімальному розмірі,\nпередбачений абзацом першим частини першої статті 28 Закону\nУкраїни \"Про загальнообов'язкове державне пенсійне страхування\"\n( 1058-15 ). { Підпункт \"г\" пункту 1 статті 26 в редакції Закону\nN 3668-VI ( 3668-17 ) від 08.07.2011 }\nВивільненим працівникам надаються також інші пільги і\nкомпенсації відповідно до законодавства. { Пункт 1 статті 26\nдоповнено частиною згідно із Законом N 2787-XII ( 2787-12 ) від\n17.11.92 }\n2. У разі коли вивільнений працівник без поважних причин\nсвоєчасно не зареєструвався у державній службі зайнятості як\nтакий, що шукає роботу, він втрачає пільги, передбачені цією\nстаттею, а умови виплати допомоги по безробіттю та її розмір\nвстановлюються на підставі статей 28 і 29 цього Закону, а якщо цей\nпрацівник відмовився від двох пропозицій підходящої роботи в\nперіод пошуку роботи, він втрачає право на надання статусу\nбезробітного строком на три місяці з подальшою перереєстрацією як\nтакого, що шукає роботу. Умови виплати допомоги по безробіттю та\nїї розмір встановлюються при цьому на підставі статей 28 і 29\nцього Закону. { Пункт 2 статті 26 в редакції Законів N 2787-XII\n( 2787-12 ) від 17.11.92, N 665/97-ВР ( 665/97-ВР ) від 21.11.97 }\n3. На працівників, які звільняються з підприємств, установ і\nорганізацій, незалежно від форм власності, у зв'язку з відселенням\nабо самостійним переселенням з території радіоактивного\nзабруднення і зареєструвалися у місячний строк після звільнення в\nдержавній службі зайнятості як такі, що шукають роботу,\nпоширюється дія пункту 1 цієї статті. { Статтю 26 доповнено\nпунктом 3 згідно із Законом N 665/97-ВР ( 665/97-ВР ) від\n21.11.97 }\n4. Для підприємств, установ та організацій, що забезпечують\nперенавчання вивільнених працівників у зв'язку із змінами в\nорганізації виробництва та праці, при обчисленні податку з\nприбутку сума балансового прибутку зменшується на розмір витрат,\nпов'язаних з організацією професійної підготовки таких\nпрацівників.\nЯкщо протягом двох років, які передують вивільненню,\nпрацівник не мав можливості підвищити свою кваліфікацію чи\nодержати суміжну професію за попереднім місцем роботи, і якщо при\nпрацевлаштуванні йому необхідно підвищити кваліфікацію або пройти\nпрофесійну перепідготовку, то витрати на ці заходи проводяться за\nрахунок підприємства, установи, організації, з яких вивільнено\nпрацівника.\nУ разі необхідності державна служба зайнятості може\nкомпенсувати підприємствам, установам та організаціям до 50\nпроцентів витрат на організацію навчання прийнятих на роботу\nгромадян, вивільнених з інших підприємств, установ, організацій з\nпідстав, передбачених цією статтею.\n5. Гарантії, встановлені пунктом 1 цієї статті, поширюються\nтакож на осіб, що втратили роботу внаслідок нещасного випадку на\nвиробництві або настання професійного захворювання, в результаті\nчого потребують професійної підготовки, перепідготовки чи\nпідвищення кваліфікації."
    },
    {
      "provision_ref": "art32",
      "section": "32",
      "title": "Стаття 32. Добровільне соціальне страхування зайнятості",
      "content": "1. Громадяни можуть укладати з органами державного\nстрахування договір на випадок втрати роботи.\nПорядок, періодичність та умови страхування визначаються\nзаконодавством України.\n2. Громадяни, які уклали такі договори, не втрачають права на\nодержання допомоги по безробіттю або матеріальної допомоги в\nперіод професійної підготовки і перепідготовки."
    },
    {
      "provision_ref": "art33",
      "section": "33",
      "title": "Стаття 33. Додаткові гарантії громадянам України",
      "content": "Законодавством України можуть передбачатися за рахунок\nбюджету держави додаткові гарантії громадянам, вивільнюваним з\nпідприємств, що підлягають ліквідації у зв'язку із здійсненням\nзаходів щодо поліпшення екологічної обстановки або внаслідок\nстихійного лиха."
    },
    {
      "provision_ref": "art34",
      "section": "34",
      "title": "Стаття 34. Органи, що здійснюють контроль",
      "content": "Державний нагляд та контроль за додержанням законодавства про\nзайнятість населення, з питань дотримання прав громадян при\nприйомі на роботу та працівників при звільненні з роботи,\nвикористання праці іноземців та осіб без громадянства, дотримання\nправ і гарантій щодо працевлаштування осіб, які потребують\nсоціального захисту і не здатні на рівних умовах конкурувати на\nринку праці, здійснюється центральним органом виконавчої влади, що\nреалізує державну політику у сфері нагляду та контролю за\nдодержанням законодавства про працю, зайнятість населення.\nКонтроль за додержанням законодавства України про зайнятість\nнаселення здійснюється також місцевими державними адміністраціями,\nвиконавчими органами місцевих рад, об’єднаннями профспілок.\nСтаття 35. Відповідальність за порушення законодавства\nпро зайнятість населення\nСлужбові особи, винні у порушенні законодавства України про\nзайнятість населення, притягуються у встановленому порядку до\nвідповідальності.\nГолова Верховної Ради Української РСР Л.КРАВЧУК\n\nм. Київ, 1 березня 1991 року\nN 803-XII"
    }
  ],
  "definitions": []
}