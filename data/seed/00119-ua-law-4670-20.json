{
  "id": "ua-law-4670-20",
  "type": "statute",
  "title": "Закон України (4670-20)",
  "title_en": "",
  "short_name": "4670-20",
  "status": "in_force",
  "issued_date": "2025-11-04",
  "url": "https://zakon.rada.gov.ua/laws/show/4670-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо врегулювання окремих питань у сфері електронних комунікацій\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про доступ до об’єктів будівництва, транспорту, електроенергетики з метою розвитку електронних комунікаційних мереж\" (Відомості Верховної Ради України, 2017 р., № 11, ст. 101 із наступними змінами):\n\n1) статтю 6 викласти в такій редакції:\n\n\" Стаття 6. Повноваження центрального органу виконавчої влади у сферах електронних комунікацій та радіочастотного спектра\n\n1. Центральний орган виконавчої влади у сферах електронних комунікацій та радіочастотного спектра погоджує Правила надання доступу до інфраструктури будинкової розподільної мережі, Правила надання доступу до інфраструктури об’єкта будівництва, Правила надання доступу до інфраструктури об’єкта електроенергетики, Правила надання доступу до інфраструктури кабельної каналізації електронних комунікаційних мереж, Правила надання доступу до інфраструктури об’єкта транспорту\";\n\n2) у тексті Закону слово \"електрозв’язок\" в усіх відмінках замінити словами \"електронні комунікаційні мережі\" у відповідному відмінку.\n\n2. У Законі України \"Про електронні комунікації\" від 16 грудня 2020 року № 1089-IX із наступними змінами:\n\n1) у частині першій статті 2:\n\nдоповнити пунктом 12 -1 такого змісту:\n\n\"12 -1 ) вимірювання параметрів якості електронних комунікаційних послуг (вимірювання) - процес технічного дослідження та кількісної оцінки якості з’єднань, викликів, передачі даних за допомогою спеціальних тестових інформаційних пакетів або активних технічних пристроїв (датчиків, інженерних пристроїв)\";\n\nпункти 60 і 61 викласти в такій редакції:\n\n\"60) модель ефективного оператора - система розрахунку необхідних ресурсів (витрат) для забезпечення гіпотетичним постачальником електронних комунікаційних послуг надання визначеного обсягу певних послуг кінцевим користувачам без порушень встановлених рівнів показників якості;\n\n61) моніторинг якості електронних комунікаційних послуг - вимірювання, випробування, тестування, оброблення, збирання, зберігання, аналіз параметрів якості та розрахунок показників якості електронних комунікаційних послуг за певний період\";\n\nдоповнити пунктом 61 -1 такого змісту:\n\n\"61 -1 ) моніторинг якості електронних комунікаційних послуг споживачами - складова частина моніторингу якості електронних комунікаційних послуг (інструмент), що здійснюється споживачами електронних комунікаційних послуг на власному кінцевому (термінальному) обладнанні шляхом застосування програмних додатків, що визначені регуляторним органом, для проведення вимірювань окремих параметрів якості наданих їм електронних комунікаційних послуг\";\n\n2) в абзаці першому частини першої статті 4 слово \"телекомунікацій\" замінити словом \"комунікацій\";\n\n3) у частині першій статті 6:\n\nпункти 14, 15 і 26 викласти в такій редакції:\n\n\"14) встановлення та періодичне оновлення відповідно до встановлених у затвердженому порядку строків:\n\nа) показників для визначення універсальної електронної комунікаційної послуги широкосмугового доступу до мережі Інтернет у фіксованому місці отримання послуги;\n\nб) рівнів показників якості універсальних електронних комунікаційних послуг;\n\nв) критеріїв для віднесення електронних комунікаційних мереж до:\n\nмереж широкосмугового доступу;\n\nвисокошвидкісних мереж;\n\nмереж високої та надвисокої пропускної здатності;\n\n15) встановлення рівнів показників якості електронних комунікаційних послуг відповідно до статті 111 цього Закону\";\n\n\"26) погодження Правил надання доступу до інфраструктури будинкової розподільної мережі, Правил надання доступу до інфраструктури об’єкта будівництва, Правил надання доступу до інфраструктури об’єкта електроенергетики, Правил надання доступу до інфраструктури кабельної каналізації електронних комунікаційних мереж, Правил надання доступу до інфраструктури об’єкта транспорту\";\n\nдоповнити пунктом 27 такого змісту:\n\n\"27) здійснення інших повноважень, передбачених цим Законом та іншими законами України, а також міжнародними договорами, згода на обов’язковість яких надана Верховною Радою України\";\n\n4) частину п’яту статті 10 викласти в такій редакції:\n\n\"5. Під час проведення позапланової перевірки у випадках і порядку, визначених регуляторним органом, проводяться:\n\nвипробування на відповідність передбаченому законодавством порядку маршрутизації трафіку послуг міжособистісних електронних комунікацій з використанням нумерації;\n\nвимірювання параметрів та розрахунок показників якості електронних комунікаційних послуг;\n\nвипробування електронних комунікаційних мереж.\n\nДля проведення випробувань, вимірювань та інших технічних процедур під час позапланової перевірки регуляторний орган у разі потреби залучає технічні засоби та персонал державного підприємства, що належить до сфери його управління\";\n\n5) пункт 9 частини першої статті 11 викласти в такій редакції:\n\n\"9) проводити у порядку, визначеному регуляторним органом:\n\nвипробування на відповідність передбаченому законодавством порядку маршрутизації трафіку послуг міжособистісних електронних комунікацій з використанням нумерації;\n\nвимірювання параметрів та розрахунок показників якості електронних комунікаційних послуг;\n\nвипробування електронних комунікаційних мереж\";\n\n6) частину тринадцяту статті 25 викласти в такій редакції:\n\n\"13. Розгортання (створення), реконструкція і модернізація електронних комунікаційних мереж мають забезпечувати дотримання рівнів показників якості електронних комунікаційних послуг, встановлених законодавством\";\n\n7) статтю 32 викласти в такій редакції:\n\n\" Стаття 32. Оперативно-технічне управління електронними комунікаційними мережами в умовах надзвичайного та воєнного стану, надзвичайної ситуації\n\n1. Управління електронними комунікаційними мережами та відповідальність за забезпечення їх сталості в умовах надзвичайного та воєнного стану, надзвичайної ситуації покладаються на центральний орган виконавчої влади, що забезпечує формування та реалізацію державної політики у сферах організації спеціального зв’язку, захисту інформації.\n\n2. Для забезпечення можливості оперативно-технічного управління електронними комунікаційними мережами всіх постачальників електронних комунікаційних мереж та/або послуг в умовах надзвичайного та воєнного стану, надзвичайної ситуації створюється національний центр оперативно-технічного управління електронними комунікаційними мережами України.\n\n3. Порядок створення та діяльності національного центру оперативно-технічного управління електронними комунікаційними мережами України визначає Кабінет Міністрів України.\n\n4. В умовах надзвичайного та воєнного стану, надзвичайної ситуації національний центр оперативно-технічного управління електронними комунікаційними мережами України виконує оперативно-технічне управління електронними комунікаційними мережами в межах повноважень, наданих йому Кабінетом Міністрів України.\n\n5. Національний центр оперативно-технічного управління електронними комунікаційними мережами України взаємодіє з центрами управління постачальників електронних комунікаційних мереж та/або послуг, у тому числі іноземних.\n\n6. З метою забезпечення можливості виконання функцій, покладених на національний центр оперативно-технічного управління електронними комунікаційними мережами України, постачальники електронних комунікаційних мереж та/або послуг зобов’язані надавати інформацію про електронні комунікаційні мережі, які вони експлуатують, їх стан в обсязі та порядку, що встановлює Кабінет Міністрів України.\n\n7. Взаємодія постачальників електронних комунікаційних мереж та/або послуг з національним центром оперативно-технічного управління електронними комунікаційними мережами України здійснюється на договірних засадах у порядку та відповідно до умов типового договору, що затверджуються центральним органом виконавчої влади у сферах електронних комунікацій та радіочастотного спектра.\n\n8. Національний центр оперативно-технічного управління електронними комунікаційними мережами України в умовах надзвичайного або воєнного стану, надзвичайної ситуації видає розпорядження щодо оперативно-технічного управління електронними комунікаційними мережами, які є обов’язковими для виконання постачальниками електронних комунікаційних мереж та/або послуг.\n\nПід час дії воєнного стану на підставі звернення національного центру оперативно-технічного управління електронними комунікаційними мережами України регуляторний орган може прийняти за погодженням із Кабінетом Міністрів України рішення про виключення з реєстру постачальників електронних комунікаційних мереж та послуг тих постачальників, які не виконали розпорядження національного центру оперативно-технічного управління електронними комунікаційними мережами України.\n\nУ такому разі припиняється обмін інформацією з мережами суб’єкта господарювання, якого виключено з реєстру постачальників електронних комунікаційних мереж та послуг.\n\nРозглядаючи можливість прийняття рішення про виключення постачальника електронних комунікаційних мереж та/або послуг з реєстру постачальників електронних комунікаційних мереж та послуг на підставі звернення національного центру оперативно-технічного управління електронними комунікаційними мережами України, регуляторний орган враховує необхідність продовження забезпечення споживачів послугами іншими постачальниками електронних комунікаційних мереж та/або послуг.\n\nСуб’єкт господарювання, виключений з реєстру постачальників електронних комунікаційних мереж та послуг на підставі цієї статті, не може бути включений до зазначеного реєстру протягом одного року, крім випадку скасування в судовому чи позасудовому порядку відповідного рішення регуляторного органу про виключення з реєстру постачальників електронних комунікаційних мереж та послуг.\n\n9. Національний центр оперативно-технічного управління електронними комунікаційними мережами України в умовах надзвичайного або воєнного стану, у разі встановлення органами управління цивільного захисту режиму надзвичайної ситуації на державному чи регіональному рівні може видавати розпорядження щодо запровадження постачальниками електронних комунікаційних послуг національного роумінгу, у тому числі на безоплатній основі.\n\nНаціональний роумінг запроваджується лише у разі відсутності національного роумінгу на підставі договорів, укладених між відповідними постачальниками електронних комунікаційних послуг.\n\nРозпорядження національного центру оперативно-технічного управління електронними комунікаційними мережами України щодо запровадження національного роумінгу має визначати радіотехнології стільникового радіозв’язку, що застосовуються постачальниками електронних комунікаційних послуг, та перелік послуг, що надаються в національному роумінгу\";\n\n8) пункт 8 частини другої статті 33 викласти в такій редакції:\n\n\"8) вживати заходів для забезпечення сталої роботи взаємоз’єднаних електронних комунікаційних мереж та пропуску передбаченого договором трафіка, протягом доби повідомляти один одного про пошкодження електронної комунікаційної мережі або про виникнення інших обставин, що призвели або можуть призвести до зниження до неприпустимих значень показників якості електронних комунікаційних послуг\";\n\n9) абзац другий частини шостої статті 34 викласти в такій редакції:\n\n\"Регуляторний орган встановлює відповідно до затвердженої окремим нормативним актом методики граничні тарифи на надання в користування кабельної каналізації, що включають надання послуг операторами, постачальниками електронних комунікаційних мереж та/або послуг замовнику з розроблення та видачі технічних умов, погодження робочого проекту, технічного нагляду, бронювання місця, надання місця в каналі кабельної каналізації та її користування\";\n\n10) пункт 3 частини другої статті 46 викласти в такій редакції:\n\n\"3) встановлених рівнів показників якості електронних комунікаційних послуг\";\n\n11) у статті 99 :\n\nабзац перший частини другої викласти в такій редакції:\n\n\"2. Універсальні електронні комунікаційні послуги широкосмугового доступу до мережі Інтернет у фіксованому місці мають забезпечувати швидкість відповідно до рівнів показників якості, встановлених центральним органом виконавчої влади у сферах електронних комунікацій та радіочастотного спектра. Рівні показників якості, встановлені центральним органом виконавчої влади у сферах електронних комунікацій та радіочастотного спектра, мають бути достатніми для забезпечення доступу споживачів до таких послуг (сервісів)\";\n\nчастину третю викласти в такій редакції:\n\n\"3. Усі споживачі на всій території України мають право на отримання універсальних електронних комунікаційних послуг відповідно до встановлених центральним органом виконавчої влади у сферах електронних комунікацій та радіочастотного спектра рівнів показників якості та за доступною ціною\";\n\n12) пункт 2 частини другої статті 100 викласти в такій редакції:\n\n\"2) надавати універсальні послуги з дотриманням встановлених центральним органом виконавчої влади у сферах електронних комунікацій та радіочастотного спектра рівнів показників якості\";\n\n13) у статті 105 :\n\nпідпункт \"а\" пункту 12 частини першої викласти в такій редакції:\n\n\"а) порядку відшкодування у разі надання електронних комунікаційних послуг з порушенням визначених законодавством чи договором рівнів показників якості, а також порушення інших умов договору про надання електронних комунікаційних послуг\";\n\nпункт 1 частини другої викласти в такій редакції:\n\n\"1) як складову основних характеристик кожної послуги - рівень показників якості електронних комунікаційних послуг відповідно до статті 111 цього Закону\";\n\nу частині четвертій:\n\nу пункті 2 слова \"параметрів якості\" замінити словами \"показників якості електронних комунікаційних послуг\";\n\nпункт 4 викласти в такій редакції:\n\n\"4) способи захисту прав, доступні кінцевому користувачу відповідно до законодавства, у разі постійної або регулярно повторюваної невідповідності фактичних характеристик надання послуги доступу до мережі Інтернет (в частині швидкості та/або інших показників якості електронних комунікаційних послуг) характеристикам, передбаченим пунктом 3 цієї частини\";\n\n14) у підпункті \"а\" пункту 2 частини другої статті 110 слова \"показники параметрів якості\" замінити словами \"рівні показників якості електронних комунікаційних\";\n\n15) у статті 111 :\n\nчастини першу, третю та четверту викласти в такій редакції:\n\n\"1. Постачальники електронних комунікаційних послуг, що надають послугу доступу до мережі Інтернет та послугу міжособистісних електронних комунікацій, зобов’язані оприлюднювати вичерпну, порівнянну, надійну, зручну для сприйняття та актуальну для кінцевих користувачів інформацію щодо:\n\n1) якості електронних комунікаційних послуг, що надаються ними з використанням мережі електронних комунікацій безпосередньо або на підставі договору про обслуговування з іншим постачальником електронних комунікаційних мереж та/або послуг;\n\n2) заходів, що вживаються для сприяння можливості доступу до електронних комунікаційних послуг для споживачів з інвалідністю\";\n\n\"3. Центральний орган виконавчої влади у сферах електронних комунікацій та радіочастотного спектра за погодженням з регуляторним органом встановлює рівні показників якості електронних комунікаційних послуг, у тому числі рівні показників швидкості приймання та передавання даних.\n\nПри встановленні рівнів показників якості електронних комунікаційних послуг враховуються настанови Органу європейських регуляторів електронних комунікацій (BEREC), стандарти Європейського інституту телекомунікаційних стандартів (ETSI), рекомендації Міжнародного союзу електрозв’язку (МСЕ) та використовуються показники якості електронних комунікаційних послуг, передбачені частиною четвертою цієї статті.\n\nМетоди та методики вимірювання параметрів якості, розрахунку показників якості електронних комунікаційних послуг (у тому числі універсальної послуги), їх оцінки та порівняння визначає регуляторний орган відповідно до національних і міжнародних стандартів.\n\nПерелік інформації про якість електронних комунікаційних послуг, форму і спосіб оприлюднення постачальниками електронних комунікаційних послуг відповідної інформації визначає регуляторний орган. Інформація у зазначеному переліку має бути вичерпною, надійною, зручною для сприйняття та актуальною.\n\n4. Застосовуються такі показники якості електронних комунікаційних послуг:\n\n1) для постачальників послуг доступу до електронної комунікаційної мережі:\n\nа) час встановлення початкового з’єднання;\n\nб) відсоток неуспішних спроб приєднання до мережі;\n\nв) час усунення пошкоджень;\n\n2) для постачальників електронних комунікаційних послуг, що експлуатують для надання послуг мережі електронних комунікацій безпосередньо або на підставі договору про обслуговування з іншим постачальником електронних комунікаційних мереж та/або послуг:\n\nа) час встановлення з’єднання;\n\nб) відсоток рахунків, щодо яких надійшли звернення щодо їх некоректності (неправильності);\n\nв) якість передачі мови (відповідно до розрахованого показника);\n\nг) відсоток перерваних викликів;\n\nґ) відсоток неуспішних викликів;\n\nд) відсоток відмов;\n\nе) час затримки сигналу виклику;\n\n3) для постачальників послуг доступу до мережі Інтернет (на мережі постачальника послуг):\n\nа) час затримки даних;\n\nб) тремтіння сигналу (джиттер);\n\nв) відсоток втрачених (недоставлених) пакетів даних;\n\nг) швидкість приймання даних;\n\nґ) швидкість передавання даних\";\n\nу частині п’ятій слова \"за встановленими відповідно до цієї статті\" замінити словами \"з дотриманням рівнів показників якості електронних комунікаційних послуг, встановлених\", а слова \"показниками якості послуг та їх параметрами (у разі їх установлення)\" виключити;\n\n16) частину шосту статті 112 викласти в такій редакції:\n\n\"6. Будь-яке істотне порушення постачальником електронних комунікаційних послуг умов договору про надання електронних комунікаційних послуг та/або недотримання рівнів показників якості електронних комунікаційних послуг, що надаються на його підставі, є підставою для застосування кінцевим користувачем засобів правового захисту відповідно до законодавства, включаючи право на безкоштовне та дострокове розірвання договору\";\n\n17) у пункті 5 частини першої статті 125 слова \"неприпустимих значень параметри показників\" замінити словами \"неприпустимих значень показники\";\n\n18) пункт 8 -2 розділу XIX \"Прикінцеві та перехідні положення\" доповнити новим абзацом такого змісту:\n\n\"Відтермінування виконання користувачами радіочастотного спектра умов ліцензій на користування радіочастотним спектром, передбачене цим пунктом, не поширюється на виконання умов ліцензій на користування радіочастотним спектром для стільникового радіозв’язку, вперше виданих за результатами конкурсу або аукціону, проведеного під час дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX \".\n\n3. Пункт 1 частини четвертої статті 4 Закону України \"Про Національну комісію, що здійснює державне регулювання у сферах електронних комунікацій, радіочастотного спектра та надання послуг поштового зв’язку\" від 16 грудня 2021 року № 1971-IX із наступними змінами доповнити підпунктом \"с\" такого змісту:\n\n\"с) порядку регулювання та методики встановлення граничних тарифів на надання в користування кабельної каналізації електронних комунікаційних мереж\".\n\nII. Прикінцеві положення\n\n1. Цей Закон набирає чинності через три місяці з дня, наступного за днем його опублікування, крім пункту 2 цього розділу, який набирає чинності з дня, наступного за днем опублікування цього Закону.\n\n2. Кабінету Міністрів України у тримісячний строк з дня, наступного за днем опублікування цього Закону:\n\n1) привести свої нормативно-правові акти у відповідність із цим Законом;\n\n2) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом та прийняття ними нормативно-правових актів, необхідних для реалізації положень цього Закону.\n\nПрезидент України\n\nВ. ЗЕЛЕНСЬКИЙ\n\nм. Київ\n\n4 листопада 2025 року\n\n№ 4670-IX\n\nПро внесення змін до деяких законів України щодо врегулювання окремих питань у сфері електронних комунікацій\nЗакон України від 04.11.2025 № 4670-IX\n\nПрийняття від 04.11.2025\nПостійна адреса:\nhttps://zakon.rada.gov.ua/go/4670-20\nЗаконодавство України\nстаном на 21.02.2026\n\nпоточна редакція"
    }
  ],
  "definitions": []
}