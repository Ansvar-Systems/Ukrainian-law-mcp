{
  "id": "ua-law-1201-12",
  "type": "statute",
  "title": "Закон України (1201-12)",
  "title_en": "",
  "short_name": "1201-12",
  "status": "in_force",
  "issued_date": "1991-06-18",
  "url": "https://zakon.rada.gov.ua/laws/show/1201-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Поняття цінних паперів",
      "content": "Цінні папери - грошові документи, що засвідчують право\nволодіння або відносини позики, визначають взаємовідносини між\nособою, яка їх випустила, та їх власником і передбачають, як\nправило, виплату доходу у вигляді дивідендів або процентів, а\nтакож можливість передачі грошових та інших прав, що випливають з\nцих документів, іншим особам.\nЦінні папери можуть бути іменними або на пред'явника. Іменні\nцінні папери, якщо інше не передбачено цим Законом або в них\nспеціально не вказано, що вони не підлягають передачі, передаються\nшляхом повного індосаменту (передавальним записом, який засвідчує\nперехід прав за цінним папером до іншої особи).\nЦінні папери на пред'явника обертаються вільно.\nЦінні папери можуть бути використані для здійснення\nрозрахунків, а також як застава для забезпечення платежів і\nкредитів.\nВідновлення втрачених іменних цінних паперів провадиться\nдержавними органами, підприємствами, установами і організаціями,\nщо випустили ці папери.\nСпадкоємство цінних паперів здійснюється відповідно до\nцивільного законодавства України.\nПоняття, особливі умови випуску, використання та обігу\nприватизаційних паперів, сертифікатів фонду операцій з\nнерухомістю, заставних та іпотечних цінних паперів визначаються\nспеціальним законодавством України. ( Статтю 1 доповнено частиною\nсьомою згідно із Законом N 2680-XII ( 2680-12 ) від 14.10.92; в\nредакції Закону N 1455-IV ( 1455-15 ) від 05.02.2004; із змінами,\nвнесеними згідно із Законом N 3201-IV ( 3201-15 ) від 15.12.2005 )\nПорядок обігу цінних паперів, випущених Союзом РСР, іншими\nсоюзними республіками і розміщених на території України,\nрегулюється цим Законом, іншими актами законодавства України, а\nтакож договорами України з Союзом РСР і відповідними союзними\nреспубліками."
    },
    {
      "provision_ref": "art2",
      "section": "2",
      "title": "Стаття 2. Емітент цінних паперів",
      "content": "Емітент цінних паперів (далі - емітент) - держава в особі\nуповноваженого органу, юридична особа і у випадках, передбачених\nзаконодавством, фізична особа. Емітент від свого імені випускає\nцінні папери і зобов'язується виконувати обов'язки, що випливають\nз умов їх випуску. ( Частина перша статті 2 в редакції Закону\nN 719-XIV ( 719-14 ) від 03.06.99 )\nЕмітент повинен усі зобов'язання, що виникають у зв'язку з\nвипуском цінних паперів, виконувати в строки і в порядку,\nпередбачені цим Законом, іншими актами законодавства України, а\nтакож рішеннями про випуск цінних паперів.\nПрава і обов'язки щодо цінних паперів виникають з моменту їх\nпередачі емітентом або його уповноваженою особою одержувачу\n(покупцю) чи його уповноваженій особі."
    },
    {
      "provision_ref": "art3",
      "section": "3",
      "title": "Стаття 3. Види цінних паперів",
      "content": "Відповідно до цього Закону в Україні можуть випускатися такі\nвиди цінних паперів:\nакції;\nоблігації внутрішніх та зовнішніх державних позик;\nоблігації місцевих позик;\nоблігації підприємств;\nказначейські зобов'язання республіки;\nощадні сертифікати;\nінвестиційні сертифікати;\nвекселі;\nприватизаційні папери;\nзаставні;\nіпотечні цінні папери (іпотечні сертифікати та іпотечні\nоблігації); ( Абзац дванадцятий статті 3 із змінами, внесеними\nзгідно із Законом N 3201-IV ( 3201-15 ) від 15.12.2005 )\nсертифікати фонду операцій з нерухомістю. ( Статтю 3\nдоповнено абзацом тринадцятим статті 3 із змінами, внесеними\nзгідно із Законом N 3201-IV ( 3201-15 ) від 15.12.2005 )\n( Стаття 3 із змінами, внесеними згідно із Законом N 2680-XII\n( 2680-12 )від 14.10.92; в редакції Закону N 719-XIV ( 719-14 )\nвід 03.06.99; із змінами, внесеними згідно із Законом N 898-IV\n( 898-15 ) від 05.06.2003 )\nГлава 2. Акції"
    },
    {
      "provision_ref": "art4",
      "section": "4",
      "title": "Стаття 4. Основні характеристики акцій",
      "content": "Акція - цінний папір без установленого строку обігу, що\nзасвідчує дольову участь у статутному фонді акціонерного\nтовариства, підтверджує членство в акціонерному товаристві та\nправо на участь в управлінні ним, дає право його власникові на\nодержання частини прибутку у вигляді дивіденду, а також на участь\nу розподілі майна при ліквідації акціонерного товариства.\nАкції можуть бути іменними та на пред'явника, привілейованими\nта простими. Громадяни вправі бути власниками, як правило, іменних\nакцій.\nОбіг іменної акції фіксується у книзі реєстрації акцій, що\nведеться товариством. До неї має бути внесено відомості про кожну\nіменну акцію, включаючи відомості про власника, час придбання\nакції, а також кількість таких акцій у кожного з акціонерів.\nПо акціях на пред'явника у книзі реєструється їх загальна\nкількість.\nПривілейовані акції дають власникові переважне право на\nодержання дивідендів, а також на пріоритетну участь у розподілі\nмайна акціонерного товариства у разі його ліквідації. Власники\nпривілейованих акцій не мають права брати участь в управлінні\nакціонерним товариством, якщо інше не передбачено його статутом.\nПривілейовані акції можуть випускатися із фіксованим у\nпроцентах до їх номінальної вартості щорічно виплачуваним\nдивідендом. Виплата дивідендів провадиться у розмірі, зазначеному\nв акції, незалежно від розміру одержаного товариством прибутку у\nвідповідному році. У тому разі коли прибуток відповідного року є\nнедостатнім, виплата дивідендів по привілейованих акціях\nпровадиться за рахунок резервного фонду.\nЯкщо розмір дивідендів, що виплачуються акціонерам, по\nпростих акціях перевищує розмір дивідендів по привілейованих\nакціях, власникам останніх може провадитися доплата до розміру\nдивідендів, виплачених іншим акціонерам.\nПривілейовані акції не можуть бути випущені на суму, що\nперевищує 10 процентів статутного фонду акціонерного товариства.\nПорядок здійснення переважного права на одержання дивідендів\nвизначається статутом акціонерного товариства.\n( Частину десяту статті 4 виключено на підставі Закону\nN 719-XIV ( 719-14 ) від 03.06.99 )\nАкціонерам може видаватися сертифікат на сумарну номінальну\nвартість акцій.\nАкція повинна містити такі реквізити: фірмове найменування\nакціонерного товариства та його місцезнаходження, найменування\nцінного паперу - \"акція\", її порядковий номер, дату випуску, вид\nакції та її номінальну вартість, ім'я власника (для іменної\nакції), розмір статутного фонду акціонерного товариства на день\nвипуску акцій, а також кількість акцій, що випускаються, строк\nвиплати дивідендів та підпис голови правління акціонерного\nтовариства або іншої уповноваженої на це особи, печатку\nакціонерного товариства.\nДо акції може додаватися купонний лист на виплату дивідендів.\nКупон на виплату дивідендів повинен містити такі основні\nдані: порядковий номер купона на виплату дивідендів, порядковий\nномер акції, по якій виплачуються дивіденди, найменування\nакціонерного товариства і рік виплати дивідендів."
    },
    {
      "provision_ref": "art5",
      "section": "5",
      "title": "Стаття 5. Права, що надаються власнику акцій",
      "content": "Власник акції має право на частину прибутку акціонерного\nтовариства (дивіденди), на участь в управлінні товариством (крім\nвласника привілейованої акції), а також інші права, передбачені\nцим Законом, іншими законодавчими актами України, а також статутом\nакціонерного товариства.\nАкція є неподільною. У разі коли одна і та ж акція належить\nкільком особам, усі вони визнаються одним власником акції і можуть\nздійснювати свої права через одного з них або через спільного\nпредставника."
    },
    {
      "provision_ref": "art6",
      "section": "6",
      "title": "Стаття 6. Рішення про випуск акцій",
      "content": "Рішення про випуск акцій приймається засновниками\nакціонерного товариства або загальними зборами акціонерів\nакціонерного товариства.\nРішення про випуск акцій оформляється протоколом.\nПротокол рішення про випуск акцій повинен обов'язково\nмістити: фірмове найменування емітента та його місцезнаходження;\nрозмір статутного фонду або вартість основних і оборотних фондів\nемітента; цілі та предмет його діяльності; зазначення службових\nосіб емітента; найменування контролюючого органу (аудиторської\nфірми); дані про розміщення раніше випущених в обіг цінних\nпаперів; мету випуску акцій; зазначення категорій акцій; кількість\nіменних акцій та акцій на пред'явника; кількість привілейованих\nакцій; загальну суму емісії і кількість акцій; номінальну вартість\nакцій; кількість учасників голосування та порядок його проведення;\nпорядок виплати дивідендів; строк і порядок передплати акцій та їх\nоплати; строк повернення коштів при відмові від випуску акцій;\nчерговість випуску акцій (при випусках їх різними серіями);\nпорядок повідомлення про випуск і порядок розміщення акцій; права\nвласників привілейованих акцій; переважне право на придбання акцій\nпри новій емісії. ( Частина третя статті 6 із змінами, внесеними\nзгідно із Законом N 622-XIV ( 622-14 ) від 05.05.99 )\nПротокол, крім того, може містити й інші відомості щодо\nвипуску акцій."
    },
    {
      "provision_ref": "art7",
      "section": "7",
      "title": "Стаття 7. Випуск акцій",
      "content": "Випуск акцій акціонерним товариством здійснюється у розмірі\nйого статутного фонду або на всю вартість майна державного\nпідприємства (у разі перетворення його в акціонерне товариство).\nДодатковий випуск акцій можливий у тому разі, коли попередні\nвипуски акцій були зареєстровані і всі раніше випущені акції\nповністю оплачені за вартістю не нижче номінальної. ( Частина\nперша статті 7 із змінами, внесеними згідно із Законом N 622-XIV\n( 622-14 ) від 05.05.99 )\nЗабороняється випуск акцій для покриття збитків, пов'язаних з\nгосподарською діяльністю акціонерного товариства."
    },
    {
      "provision_ref": "art8",
      "section": "8",
      "title": "Стаття 8. Придбання акцій",
      "content": "Акції оплачуються в гривнях, а у випадках, передбачених\nстатутом акціонерного товариства, також у іноземній валюті або\nшляхом передачі майна. Незалежно від форми внесеного вкладу\nвартість акції виражається у гривнях.\nПідприємства, установи і організації можуть придбати акції за\nрахунок коштів, що надходять у їх розпорядження після сплати\nподатків та процентів за банківський кредит.\nАкції можуть бути видані одержувачу (покупцю) тільки після\nповної оплати їх вартості.\nАкціонерне товариство може викуповувати в акціонера акції, що\nналежать йому, для їх наступного перепродажу, розповсюдження серед\nсвоїх працівників або анулювання. Ці акції повинні бути\nреалізовані або анульовані в строк не більше одного року. Протягом\nцього періоду розподіл прибутку, а також голосування і визначення\nкворуму на загальних зборах акціонерів провадиться без урахування\nпридбаних акціонерним товариством власних акцій.\n( Стаття 8 із змінами, внесеними згідно із Законом N 719-XIV\n( 719-14 ) від 03.06.99 )"
    },
    {
      "provision_ref": "art9",
      "section": "9",
      "title": "Стаття 9. Виплата доходу по акціях",
      "content": "Дивіденди по акціях виплачуються один раз на рік за\nпідсумками календарного року в порядку, передбаченому статутом\nакціонерного товариства, за рахунок прибутку, що залишається у\nйого розпорядженні після сплати встановлених законодавством\nподатків, інших платежів у бюджет та процентів за банківський\nкредит. ( Стаття 9 із змінами, внесеними згідно із Законом\nN 622-XIV ( 622-14 ) від 05.05.99 )\nГлава 3. Облігації"
    },
    {
      "provision_ref": "art10",
      "section": "10",
      "title": "Стаття 10. Основні характеристики облігацій",
      "content": "Облігація - цінний папір, що засвідчує внесення її власником\nгрошових коштів і підтверджує зобов'язання відшкодувати йому\nномінальну вартість цього цінного паперу в передбачений в ньому\nстрок з виплатою фіксованого процента (якщо інше не передбачено\nумовами випуску). Облігації усіх видів розповсюджуються серед\nпідприємств і громадян на добровільних засадах.\n( Частину другу статті 10 виключено на підставі Закону\nN 719-XIV ( 719-14 ) від 03.06.99 )\nВипускаються облігації таких видів:\nа) облігації внутрішніх і місцевих позик;\nб) облігації підприємств.\n( Частина третя статті 10 із змінами, внесеними згідно із Законом\nN 719-XIV ( 719-14 ) від 03.06.99 )\nОблігації підприємств випускаються підприємствами усіх\nпередбачених законом форм власності, об'єднаннями підприємств,\nакціонерними та іншими товариствами і не дають їх власникам права\nна участь в управлінні.\nУмови випуску і розповсюдження облігацій підприємств\nвизначаються цим Законом, іншими актами законодавства України і\nстатутом емітента.\nОблігації можуть випускатися іменними і на пред'явника,\nпроцентними і безпроцентними (цільовими), що вільно обертаються\nабо з обмеженим колом обігу.\nОблігації внутрішніх і місцевих позик випускаються на\nпред'явника. ( Частина сьома статті 10 із змінами, внесеними\nзгідно із Законом N 719-XIV ( 719-14 ) від 03.06.99 )\nОбов'язковим реквізитом цільових облігацій є зазначення\nтовару (послуг), під який вони випускаються.\nОблігації підприємств повинні мати такі реквізити:\nнайменування цінного паперу - \"облігація\", фірмове найменування і\nмісцезнаходження емітента облігацій; фірмове найменування або ім'я\nпокупця (для іменної облігації); номінальну вартість облігації;\nстроки погашення, розмір і строки виплати процентів (для\nпроцентних облігацій); місце і дату випуску, а також серію і номер\nоблігації; підпис керівника емітента або іншої уповноваженої на це\nособи, печатку емітента.\nКрім основної частини до облігації може додаватися купонний\nлист на виплату процентів.\nКупон на виплату процентів повинен містити такі основні дані:\nпорядковий номер купона на виплату процентів; номер облігації, по\nякій виплачуються проценти; найменування емітента і рік виплати\nпроцентів.\nОблігації, запропоновані для відкритого продажу з наступним\nвільним обігом (крім безпроцентних облігацій), повинні містити\nкупонний лист."
    },
    {
      "provision_ref": "art11",
      "section": "11",
      "title": "Стаття 11. Рішення про випуск облігацій",
      "content": "Рішення про випуск облігацій внутрішніх і місцевих позик\nприймається відповідно Кабінетом Міністрів України і місцевими\nрадами. ( Частина перша статті 11 із змінами, внесеними згідно із\nЗаконом N 719-XIV ( 719-14 ) від 03.06.99 )\nУ рішенні повинні визначатися емітент, умови випуску і\nпорядок розміщення облігацій.\nРішення про випуск облігацій підприємств приймається\nемітентом і оформляється протоколом.\nПротокол рішення про випуск облігацій підприємств повинен\nобов'язково містити: фірмове найменування емітента облігацій та\nйого місцезнаходження; відомості про статутний фонд, господарську\nдіяльність і службових осіб емітента; найменування контролюючого\nоргану (аудиторської фірми); дані про розміщення раніше випущених\nцінних паперів; мету випуску і вид облігацій (іменні чи на\nпред'явника); загальну суму емісії, кількість і номінальну\nвартість облігацій; кількість учасників голосування; порядок\nвипуску облігацій та виплати доходів по них; строки повернення\nкоштів при відмові від випуску облігацій; строки продажу\nвідповідних товарів або надання відповідних послуг по цільових\nоблігаціях; порядок повідомлення про випуск та розміщення\nоблігацій; порядок оплати облігацій.\nПротокол, крім того, може містити й інші відомості щодо\nвипуску облігацій.\nАкціонерні товариства можуть випускати облігації на суму не\nбільше 25 процентів від розміру статутного фонду і лише після\nповної оплати усіх випущених акцій.\nВипуск облігацій підприємств для формування і поповнення\nстатутного фонду емітентів, а також для покриття збитків,\nпов'язаних з їх господарською діяльністю, не допускається."
    },
    {
      "provision_ref": "art12",
      "section": "12",
      "title": "Стаття 12. Придбання облігацій",
      "content": "Облігації усіх видів придбаються громадянами лише за рахунок\nїх особистих коштів.\nПідприємства придбають облігації усіх видів за рахунок\nкоштів, що надходять у їх розпорядження після сплати податків та\nпроцентів за банківський кредит.\nОблігації усіх видів оплачуються в гривнях, а у випадках,\nпередбачених умовами їх випуску, - в іноземній валюті. Незалежно\nвід виду валюти, якою проведено оплату облігацій, їх вартість\nвиражається у гривнях.\n( Стаття 12 із змінами, внесеними згідно із Законом N 719-XIV\n( 719-14 ) від 03.06.99 )"
    },
    {
      "provision_ref": "art13",
      "section": "13",
      "title": "Стаття 13. Виплата доходу по облігаціях",
      "content": "Доход по облігаціях усіх видів виплачується відповідно до\nумов їх випуску.\nДоход по облігаціях цільових позик (безпроцентних облігаціях)\nне виплачується. Власникові такої облігації надається право на\nпридбання відповідних товарів або послуг, під які випущено позики.\nЯкщо ціна товару до моменту його одержання перевищуватиме\nвартість облігації, то власник одержує товар по ціні, вказаній на\nоблігації, а при одержанні більш дешевого товару він одержує\nрізницю між вартістю облігації та ціною товару.\nПо облігаціях підприємств доходи виплачуються за рахунок\nкоштів, що залишаються після розрахунків з бюджетом і сплати інших\nобов'язкових платежів.\nУ разі невиконання чи несвоєчасного виконання емітентом\nзобов'язання по виплаті доходів по процентних облігаціях, надання\nправа придбання відповідних товарів або послуг по безпроцентних\n(цільових) облігаціях чи погашення зазначеної в облігації суми у\nвизначений строк стягнення відповідних сум провадиться примусово\nсудом. ( Частина п'ята статті 13 із змінами, внесеними згідно із\nЗаконом N 762-IV ( 762-15 ) від 15.05.2003 )\nПорядок викупу облігацій усіх видів, крім цільових,\nвизначається при їх випуску.\nСтаття 14. Використання коштів, одержаних від реалізації\nоблігацій\nКошти, одержані від реалізації облігацій внутрішніх і\nмісцевих позик, направляються відповідно до республіканського і\nмісцевих бюджетів, до позабюджетних фондів місцевих рад. ( Частина\nперша статті 14 із змінами, внесеними згідно із Законом N 719-XIV\n( 719-14 ) від 03.06.99 )\nКошти від розміщення облігацій підприємств направляються на\nцілі, визначені при їх випуску.\nГлава 3-1\nОблігації зовнішніх державних позик України\nСтаття 14-1. Основні характеристики облігацій зовнішніх\nдержавних позик України\nОблігації зовнішніх державних позик України - цінні папери,\nщо розміщуються на міжнародних та іноземних фондових ринках і\nпідтверджують зобов'язання України відшкодувати пред'явникам цих\nоблігацій їх номінальну вартість з виплатою доходу відповідно до\nумов випуску облігацій.\nОблігації зовнішніх державних позик України можуть\nденомінуватися у конвертованій іноземній валюті.\nОблігації зовнішніх державних позик України випускаються\nпроцентними, дисконтними та можуть бути іменними або на\nпред'явника, з вільним або обмеженим колом обігу.\nОблігації зовнішніх державних позик України оплачуються\nвиключно в конвертованій іноземній валюті відповідно до умов їх\nвипуску.\nЕмітентом облігацій зовнішніх державних позик України є\nдержава в особі Міністерства фінансів України. На Міністерство\nфінансів України не поширюються вимоги, встановлені статтями 24 і\n25 цього Закону.\nГрошові кошти, одержані від розміщення облігацій зовнішніх\nдержавних позик України, спрямовуються виключно до Державного\nбюджету України.\nСтаття 14-2. Рішення про випуск облігацій зовнішніх\nдержавних позик України\nРішення про випуск облігацій зовнішніх державних позик\nУкраїни в межах передбачених законом про Державний бюджет України\nна відповідний рік зовнішніх джерел фінансування дефіциту\nДержавного бюджету України приймається Кабінетом Міністрів України\nщодо кожного випуску.\nРішення про випуск облігацій зовнішніх державних позик\nУкраїни оформляється постановою Кабінету Міністрів України, якою\nзатверджуються умови випуску. Умовами випуску облігацій зовнішніх\nдержавних позик України визначаються загальний обсяг випуску,\nномінальна вартість однієї облігації, валюта, в якій деномінуються\nоблігації, строк виплати та розмір доходу, строк погашення тощо.\nРішення про випуск облігацій зовнішніх державних позик\nУкраїни поза межами передбачених законом про Державний бюджет\nУкраїни на відповідний рік зовнішніх джерел фінансування дефіциту\nДержавного бюджету України має визначати мету випуску, джерело\nпогашення та підлягає затвердженню Верховною Радою України і\nнабирає чинності після такого затвердження.\nПервинне розміщення, обслуговування та погашення облігацій\nзовнішніх державних позик України здійснює Міністерство фінансів\nУкраїни. З цією метою Міністерство фінансів України може залучати\nбанки, інвестиційні компанії тощо. Відносини між Міністерством\nфінансів України і такими організаціями регулюються відповідними\nугодами згідно із законодавством України.\nСтаття 14-3. Витрати на підготовку випуску, випуск,\nпогашення облігацій зовнішніх державних\nпозик України та виплата доходу\nВитрати на підготовку випуску, випуск, погашення облігацій\nзовнішніх державних позик України, виплата доходу та інші\nнеобхідні витрати здійснюються відповідно до умов випуску\nоблігацій за рахунок коштів Державного бюджету України,\nпередбачених на ці цілі.\nВиплата доходів і погашення облігацій зовнішніх державних\nпозик України здійснюються виключно за кошти або за інші облігації\nдержавних позик за добровільною згодою сторін.\n( Закон доповнено главою 3-1 згідно із Законом N 719-XIV\n( 719-14 ) від 03.06.99 )\nГлава 4. Казначейські зобов'язання республіки"
    },
    {
      "provision_ref": "art15",
      "section": "15",
      "title": "Стаття 15. Основні характеристики казначейських зобов'язань",
      "content": "Казначейські зобов'язання України (надалі - казначейські\nзобов'язання) - вид цінних паперів на пред'явника, що розміщуються\nвиключно на добровільних засадах серед населення, засвідчують\nвнесення їх власниками грошових коштів до бюджету і дають право на\nодержання фінансового доходу.\nВипускаються такі види казначейських зобов'язань:\nа) довгострокові - від 5 до 10 років;\nб) середньострокові - від 1 до 5 років;\nв) короткострокові - до одного року."
    },
    {
      "provision_ref": "art16",
      "section": "16",
      "title": "Стаття 16. Порядок випуску казначейських зобов'язань",
      "content": "Рішення про випуск довгострокових і середньострокових\nказначейських зобов'язань приймається Кабінетом Міністрів\nУкраїни.\nРішення про випуск короткострокових казначейських зобов'язань\nприймається Міністерством фінансів України.\nУ рішенні про випуск казначейських зобов'язань визначаються\nумови їх випуску.\nПорядок визначення продажної вартості казначейських\nзобов'язань встановлюється Міністерством фінансів України виходячи\nз часу їх придбання.\nКошти від реалізації казначейських зобов'язань спрямовуються\nна покриття поточних видатків республіканського бюджету."
    },
    {
      "provision_ref": "art17",
      "section": "17",
      "title": "Стаття 17. Виплата доходу по казначейських зобов'язаннях",
      "content": "Виплата доходу по казначейських зобов'язаннях та їх погашення\nздійснюються відповідно до умов їх випуску, затверджених: по\nдовгострокових і середньострокових зобов'язаннях - Кабінетом\nМіністрів України, короткострокових - Міністерством фінансів\nУкраїни.\nГлава 5. Ощадні сертифікати"
    },
    {
      "provision_ref": "art18",
      "section": "18",
      "title": "Стаття 18. Основні характеристики ощадних сертифікатів",
      "content": "Ощадний сертифікат - письмове свідоцтво банку про депонування\nгрошових коштів, яке засвідчує право вкладника на одержання після\nзакінчення встановленого строку депозиту і процентів по ньому.\nОщадні сертифікати видаються строкові (під певний договірний\nпроцент на визначений строк) або до запитання, іменні та на\nпред'явника.\nІменні сертифікати обігу не підлягають, а їх продаж\n(відчуження) іншим особам є недійсним.\nОщадні сертифікати повинні мати такі реквізити: найменування\nцінного паперу - \"ощадний сертифікат\", найменування банку, що\nвипустив сертифікат, та його місцезнаходження; порядковий номер\nсертифіката, дату випуску, суму депозиту, строк вилучення вкладу\n(для строкового сертифіката), найменування або ім'я держателя\nсертифіката (для іменного сертифіката); підпис керівника банку або\nіншої уповноваженої на це особи, печатку банку."
    },
    {
      "provision_ref": "art19",
      "section": "19",
      "title": "Стаття 19. Придбання ощадних сертифікатів",
      "content": "Підприємства і громадяни придбають сертифікати за рахунок\nкоштів, передбачених статтею 12 цього Закону."
    },
    {
      "provision_ref": "art20",
      "section": "20",
      "title": "Стаття 20. Виплата доходу по ощадних сертифікатах",
      "content": "Доход по ощадних сертифікатах виплачується при пред'явленні\nїх для оплати в банк, що їх випустив.\nУ разі коли власник сертифіката вимагає повернення\nдепонованих коштів по строковому сертифікату раніше обумовленого в\nньому строку, то йому виплачується понижений процент, рівень якого\nвизначається на договірних умовах при внесенні депозиту.\nГлава 6. Векселі"
    },
    {
      "provision_ref": "art21",
      "section": "21",
      "title": "Стаття 21. Основні характеристики векселів",
      "content": "Вексель - цінний папір, який засвідчує безумовне грошове\nзобов'язання векселедавця сплатити після настання строку визначену\nсуму грошей власнику векселя (векселедержателю).\nВипускаються такі види векселів: простий, переказний.\nПростий вексель містить такі реквізити:\nа) найменування - \"вексель\";\nб) просту і нічим не обумовлену обіцянку сплатити визначену\nсуму;\nв) зазначення строку платежу;\nг) зазначення місця, в якому повинен здійснитись платіж;\nд) найменування того, кому або за наказом кого платіж повинен\nбути здійснений;\nе) дату і місце складання векселя;\nє) підпис того, хто видає документ (векселедавця).\nПереказний вексель повинен містити крім реквізитів,\nпередбачених у підпунктах \"а\", \"в - є\" частини третьої цієї\nстатті, також:\nпросту і нічим не обумовлену пропозицію сплатити певну суму;\nнайменування того, хто повинен платити (платника).\nДокумент, у якому відсутній будь-який з реквізитів, вказаних\nу частинах третій і четвертій цієї статті, відповідно для простого\nі переказного векселів, не має сили простого або переказного\nвекселя, за винятком таких випадків:\nа) вексель, строк платежу по якому не вказано, розглядається\nяк такий, що підлягає оплаті по пред'явленні;\nб) при відсутності особливого зазначення місце, позначене\nпоруч з найменуванням платника (місце складання документа - для\nпростого векселя), вважається місцем платежу і одночасно місцем\nпроживання платника (векселедавця - для простого векселя);\nв) вексель, в якому не вказано місце його складання,\nвизнається підписаним у місці, позначеному поруч з найменуванням\nвекселедавця.\nПорядок випуску та обігу векселів визначається Кабінетом\nМіністрів України.\nГлава 7. Реєстрація та обіг цінних паперів"
    },
    {
      "provision_ref": "art22",
      "section": "22",
      "title": "Стаття 22. Реєстрація випуску цінних паперів",
      "content": "Емітент має право на випуск акцій, облігацій підприємств з\nмоменту реєстрації цього випуску у Державній комісії з цінних\nпаперів та фондового ринку. ( Частина перша статті 22 із змінами,\nвнесеними згідно із Законом N 283/96-ВР від 09.07.96 )\nЯкщо подані для реєстрації акції, облігації підприємств\nпропонуються для відкритого продажу, тобто призначені для\nрозміщення між юридичними особами і громадянами, коло яких\nзаздалегідь визначити неможливо, то емітент зобов'язаний подати\nреєструвальному органу для реєстрації також інформацію про випуск\nцих цінних паперів. ( Частина друга статті 22 із змінами,\nвнесеними згідно із Законом N 283/96-ВР від 09.07.96 )\nЕмітент зобов'язаний подати органу, що реєструє випуск\nцінних паперів або інформацію про випуск цінних паперів, баланс та\nдовідку про фінансовий стан, підтверджені аудитором (аудиторською\nфірмою). ( Статтю 22 доповнено частиною третьою згідно із Законом\nN 90/95-ВР від 14.03.95 )\nПорядок реєстрації випуску облігацій підприємств і акцій, а\nтакож інформації про їх випуск визначається Державною комісією з\nцінних паперів та фондового ринку. ( Частина четверта статті 22 в\nредакції Закону N 283/96-ВР від 09.07.96 )\nРеєстрація випуску цінних паперів повинна бути проведена не\nпізніш як за 30 днів з моменту подачі заяви з доданням необхідних\nдокументів.\nОрган, який реєструє випуск цінних паперів або інформацію\nпро випуск цінних паперів, зобов'язаний перевіряти відповідність\nподаних емітентом документів вимогам законодавства України.\n( Частина шоста статті 22 із змінами, внесеними згідно із Законом\nN 283/96-ВР від 09.07.96 )\nВідмова в реєстрації може мати місце лише в разі порушення\nвстановленого порядку або невідповідності поданих документів\nвимогам законодавства.\nУ разі коли реєстрацію випуску цінних паперів у встановлений\nстрок не проведено або в ній відмовлено з мотивів, які емітент\nвважає необгрунтованими, він може звернутися до суду.\nРеєстрація випуску цінних паперів або інформації про випуск\nцінних паперів, що проводиться Державною комісією з цінних\nпаперів та фондового ринку, не може розглядатися як гарантія\nвартості цих цінних паперів. ( Частина дев'ята статті 22 із\nзмінами, внесеними згідно із Законом N 283/96-ВР від 09.07.96 )\nЗагальний реєстр випуску цінних паперів ведеться Державною\nкомісією з цінних паперів та фондового ринку. ( Частина десята\nстатті 22 в редакції Закону N 283/96-ВР від 09.07.96 )\nСтаття 23. Інформація про випуск акцій, облігацій\nпідприємств, що пропонуються для відкритого\nпродажу\nІнформація про випуск акцій, облігацій підприємств, що\nпропонуються для відкритого продажу, крім реєстрації, підлягає\nобов'язковому опублікуванню в органах преси Верховної Ради України\nта Кабінету Міністрів України і офіційному виданні фондової біржі\nне менш як за 10 днів до початку передплати на ці цінні папери.\nАкції, облігації підприємств, що пропонуються для відкритого\nпродажу, допускаються для розміщення не раніш як через 30 днів\nпісля опублікування оголошення про їх випуск.\nУ разі виникнення будь-яких змін в інформації про випуск\nакцій, облігацій підприємств, що пропонуються до відкритого\nпродажу, емітент цінних паперів повинен опублікувати інформацію\nпро зміни, що сталися, до закінчення 30-денного строку з дня\nопублікування інформації.\nРеєструвальний орган має право у разі виявлення недостовірних\nданих у опублікованій інформації про випуск акцій, облігацій\nпідприємств зупинити їх розміщення до того часу, поки емітент цих\nцінних паперів не внесе до неї відповідних змін."
    },
    {
      "provision_ref": "art24",
      "section": "24",
      "title": "Стаття 24. Регулярна інформація про емітента",
      "content": "Емітент зобов'язаний не менше одного разу на рік інформувати\nгромадськість про своє господарсько-фінансове становище і\nрезультати діяльності (надалі - річний звіт).\nРічний звіт публікується не пізніше дев'яти місяців року,\nнаступного за звітним, і надсилається держателям іменних акцій та\nреєструвальному органу. ( Частина друга статті 24 із змінами,\nвнесеними згідно із Законом N 90/95-ВР від 14.03.95 )\nУ річному звіті повинні міститись такі дані про емітента:\nа) інформація про результати господарювання за попередній\nрік;\nб) підтверджені аудитором (аудиторською фірмою) річний\nбаланс та довідка про фінансовий стан; ( Пункт \"б\" частини\nтретьої статті 24 в редакції Закону N 90/95-ВР від 14.03.95 )\nв) основні відомості про додатково випущені цінні папери;\nг) обгрунтування змін у персональному складі службових осіб."
    },
    {
      "provision_ref": "art25",
      "section": "25",
      "title": "Стаття 25. Особлива інформація про емітента",
      "content": "Емітент зобов'язаний протягом двох днів надіслати фондовій\nбіржі і реєструвальному органу, а також опублікувати в офіційній\nгазеті фондової біржі інформацію про зміни, що відбулися в його\nгосподарській діяльності і впливають на вартість цінних паперів\nабо розмір доходу по них, а саме:\nа) зміни прав на цінні папери;\nб) зміни у персональному складі службових осіб;\nв) арешт банківських рахунків емітента;\nг) початок дій по саніруванню (здійсненню комплексу заходів,\nспрямованих на оздоровлення фінансового стану емітента);\nд) реорганізацію, зупинення або припинення діяльності\nемітента;\nе) знищення не менш як 10 процентів майна емітента внаслідок\nнадзвичайних обставин;\nє) пред'явлення позову до емітента в розмірі, що перевищує 10\nпроцентів статутного фонду або суми вартості основних і оборотних\nкоштів емітента;\nж) одержання кредиту або емісію цінних паперів у розмірі, що\nперевищує 50 процентів статутного фонду або суми вартості основних\nта оборотних коштів емітента.\nЕмітент у зв'язку з опублікуванням недостовірних відомостей\nпро нього, які можуть вплинути на вартість цінних паперів або\nрозмір доходу по них, зобов'язаний протягом двох робочих днів\nвжити заходів щодо виправлення цих відомостей."
    },
    {
      "provision_ref": "art26",
      "section": "26",
      "title": "Стаття 26. Діяльність по випуску та обігу цінних паперів",
      "content": "Діяльністю по випуску та обігу цінних паперів, відповідно до\nцього Закону, визнається посередницька діяльність по випуску та\nобігу цінних паперів, здійснювана банками, а також акціонерними\nтовариствами, статутний фонд яких сформовано за рахунок виключно\nіменних акцій, та іншими товариствами (надалі - торговці цінними\nпаперами), для яких операції з цінними паперами становлять\nвиключний вид їх діяльності.\nТорговці цінними паперами вправі здійснювати такі види\nдіяльності по випуску та обігу цінних паперів:\nа) діяльність по випуску цінних паперів;\nб) комісійну діяльність по цінних паперах;\nв) комерційну діяльність по цінних паперах.\nДіяльністю по випуску цінних паперів визнається виконання\nторговцем цінними паперами за дорученням, від імені і за рахунок\nемітента обов'язків по організації передплати на цінні папери або\nїх реалізації іншим способом. При цьому торговець цінними паперами\nза домовленістю з емітентом може брати на себе зобов'язання у разі\nнеповного розміщення цінних паперів викупити в емітента\nнереалізовані цінні папери.\nКомісійною діяльністю по цінних паперах визнається\nкупівля-продаж цінних паперів, що здійснюється торговцем цінними\nпаперами від свого імені, за дорученням і за рахунок іншої особи.\nКомерційною діяльністю по цінних паперах визнається\nкупівля-продаж цінних паперів, що здійснюється торговцем цінними\nпаперами від свого імені та за свій рахунок.\nСтаття 27. Ліцензія на здійснення діяльності по випуску та\nобігу цінних паперів\n( Назва статті 27 із змінами, внесеними згідно із Законом\nN 2800-IV ( 2800-15 ) від 06.09.2005 )\nЗдійснення діяльності по випуску та обігу цінних паперів як\nвиключної діяльності допускається на підставі ліцензії, що\nвидається Державною комісією з цінних паперів та фондового ринку.\nПерелік документів, необхідних для одержання ліцензії на\nздійснення діяльності по випуску та обігу цінних паперів, а також\nперелік відомостей, які торговець цінними паперами повинен\nподавати протягом строку дії ліцензії, визначаються Державною\nкомісією з цінних паперів та фондового ринку. ( Частина перша\nстатті 27 із змінами, внесеними згідно із Законом N 283/96-ВР від\n09.07.96; в редакції Закону N 2800-IV ( 2800-15 ) від 06.09.2005 )\nЛіцензія на здійснення всіх або окремих (крім комісійної)\nвидів діяльності може бути видано торговцям цінними паперами, які\nмають внесений статутний фонд у розмірі не менш як 1000\nнеоподатковуваних мінімумів доходів громадян, а на здійснення\nкомісійної діяльності щодо цінних паперів - не менш як 200\nнеоподатковуваних мінімумів доходів громадян. ( Частина друга\nстатті 27 в редакції Закону N 283/96-ВР від 09.07.96; із змінами,\nвнесеними згідно із Законом N 2800-IV ( 2800-15 ) від 06.09.2005 )\nПри здійсненні виключної діяльності по випуску та обігу\nцінних паперів допускається здійснення окремих видів діяльності,\nпов'язаних з обігом цінних паперів, насамперед діяльності по\nнаданню консультацій власникам цінних паперів.\nСтаття 28. Умови, за яких не допускається здійснення\nдіяльності по випуску та обігу цінних паперів\nЛіцензія на здійснення будь-якого виду діяльності по випуску\nта обігу цінних паперів не може одержати торговець цінними\nпаперами, який безпосередньо або побічно володіє майном іншого\nторговця цінними паперами вартістю понад 10 процентів статутного\nфонду, в тому числі безпосередньо - вартістю понад 5 процентів\nстатутного фонду іншого торговця. ( Частина перша статті 28 із\nзмінами, внесеними згідно із Законом N 2800-IV ( 2800-15 ) від\n06.09.2005 )\nТорговець цінними паперами, який має ліцензію на здійснення\nбудь-якого виду діяльності по випуску та обігу цінних паперів, не\nможе безпосередньо або побічно володіти майном іншого торговця\nцінними паперами вартістю понад 10 процентів статутного фонду, в\nтому числі безпосередньо - вартістю понад 5 процентів статутного\nфонду іншого торговця. ( Частина друга статті 28 із змінами,\nвнесеними згідно із Законом N 2800-IV ( 2800-15 ) від 06.09.2005 )\nЯкщо частка юридичної особи, що не має ліцензії на здійснення\nдіяльності по обігу цінних паперів, або громадянина в статутному\nфонді кількох торговців цінними паперами перевищує 5 процентів по\nкожному торговцю, то ці торговці не можуть здійснювати торгівлю\nцінними паперами один з одним. ( Частина третя статті 28 із\nзмінами, внесеними згідно із Законом N 2800-IV ( 2800-15 ) від\n06.09.2005 )\nТорговець цінними паперами не може здійснювати торгівлю:\nа) цінними паперами власного випуску;\nб) акціями того емітента, у якого він безпосередньо або\nпобічно володіє майном у розмірі більше 5 процентів статутного\nфонду.\nВідповідно до цієї статті безпосереднім володінням майна\nвизнається володіння часткою у статутному фонді будь-якого\nтовариства, побічним володінням - володіння часткою у статутному\nфонді такого товариства, яке є учасником в іншому товаристві."
    },
    {
      "provision_ref": "art29",
      "section": "29",
      "title": "Стаття 29. Укладення угод з цінними паперами",
      "content": "При прийнятті доручення на купівлю або продаж цінних паперів\nторговець цінними паперами зобов'язаний надавати особі, за рахунок\nякої він діє, інформацію про курс цінних паперів.\nТорговець цінними паперами зобов'язаний подавати фондовій\nбіржі інформацію про всі укладені ним угоди з цінними паперами в\nстроки і порядку, визначені правилами фондової біржі.\nОсобливості ведення бухгалтерського обліку операцій із\nцінними паперами визначає Державна комісія з цінних паперів та\nфондового ринку за погодженням з Міністерством фінансів України\nта Національним банком України. ( Частина третя статті 29 в\nредакції Закону N 283/96-ВР від 09.07.96 )"
    },
    {
      "provision_ref": "art30",
      "section": "30",
      "title": "Стаття 30. Вимоги щодо ліквідності торговців цінними паперами",
      "content": "Вартість угод, укладених торговцем цінними паперами з іншими\nторговцями цінними паперами, але не виконаних в даний момент\n(відкриті позиції), не може перевищувати п'ятикратного розміру\nвласного статутного фонду торговця цінними паперами.\nПри здійсненні діяльності по випуску цінних паперів, що\nпроводиться одночасно з комерційною або комісійною діяльністю по\nцінних паперах, вартість угод, укладених торговцем цінними\nпаперами з іншими торговцями цінними паперами, але не виконаних на\nданий момент (відкриті позиції), не може перевищувати\nдесятикратного розміру власного статутного фонду торговця цінними\nпаперами.\nПродажна або номінальна ціна цінних паперів, що є у власності\n(резерв) торговця цінними паперами, який здійснює діяльність по\nвипуску цінних паперів або комерційну діяльність по цінних\nпаперах, а також вартість відкритих позицій, разом взятих,\nодночасно не можуть перевищувати п'ятнадцятикратного розміру\nстатутного фонду торговця цінними паперами. Обчислення слід\nпровадити виходячи з найвищої продажної ціни або номінальної ціни."
    },
    {
      "provision_ref": "art31",
      "section": "31",
      "title": "Стаття 31. Оподаткування доходів по цінних паперах",
      "content": "Оподаткування доходів по цінних паперах здійснюється згідно з\nзаконодавством України.\nГлава 8. Загальні положення"
    },
    {
      "provision_ref": "art32",
      "section": "32",
      "title": "Стаття 32. Поняття фондової біржі",
      "content": "Фондова біржа - організаційно оформлений, постійно діючий\nринок, на якому здійснюється торгівля цінними паперами."
    },
    {
      "provision_ref": "art33",
      "section": "33",
      "title": "Стаття 33. Правове положення фондової біржі",
      "content": "Фондова біржа - акціонерне товариство, яке зосереджує попит і\nпропозицію цінних паперів, сприяє формуванню їх біржового курсу та\nздійснює свою діяльність відповідно до цього Закону, інших актів\nзаконодавства України, статуту і правил фондової біржі.\nФондову біржу може бути створено не менш як 20 засновниками -\nторговцями цінними паперами, які мають ліцензію на здійснення\nкомерційної і комісійної діяльності по цінних паперах за умови\nвнесення ними до статутного фонду не менш як 10000\nнеоподатковуваних мінімумів доходів громадян. ( Частина друга\nстатті 33 із змінами, внесеними згідно із Законами N 283/96-ВР від\n09.07.96, N 2800-IV ( 2800-15 ) від 06.09.2005 )\nФондова біржа набуває прав юридичної особи з дня її\nреєстрації Державною комісією з цінних паперів та фондового\nринку. ( Частина третя статті 33 в редакції Закону N 283/96-ВР\nвід 09.07.96 )\nФондова біржа - організація, яка створюється без мети\nотримання прибутку та займається виключно організацією укладання\nугод купівлі та продажу цінних паперів та їх похідних. Вона не\nможе здійснювати операції з цінними паперами від власного імені та\nза дорученням клієнтів, а також виконувати функції депозитарію.\n( Статтю 33 доповнено частиною четвертою згідно із Законом\nN 523/97-ВР від 10.09.97 )"
    },
    {
      "provision_ref": "art34",
      "section": "34",
      "title": "Стаття 34. Статут та правила фондової біржі",
      "content": "Статут та правила фондової біржі затверджуються її вищим\nорганом.\nУ статуті фондової біржі визначаються:\nа) найменування і місцезнаходження фондової біржі;\nб) найменування і місцезнаходження засновників;\nв) розмір статутного фонду;\nг) умови і порядок прийняття в члени і виключення з членів\nфондової біржі;\nд) права і обов'язки членів фондової біржі;\nе) організаційна структура фондової біржі;\nє) компетенція і порядок створення керівних органів фондової\nбіржі;\nж) порядок і умови відвідування фондової біржі;\nз) порядок і умови застосування санкцій, встановлених\nфондовою біржою;\nи) порядок припинення діяльності фондової біржі.\nУ статуті можуть передбачатися інші положення, що стосуються\nстворення і діяльності фондової біржі.\nПравила фондової біржі повинні передбачати:\nа) види угод, що укладаються на фондовій біржі;\nб) порядок торгівлі на фондовій біржі;\nв) умови допуску цінних паперів на фондову біржу;\nг) умови і порядок передплати на цінні папери, що котируються\nна фондовій біржі;\nд) порядок формування цін, біржового курсу та їх публікації;\nе) перелік цінних паперів, що котируються на фондовій біржі;\nє) обов'язки членів фондової біржі щодо ведення обліку та\nінформації, внутрішній розпорядок роботи комісій фондової біржі,\nпорядок їх діяльності;\nж) систему інформаційного забезпечення фондової біржі;\nз) види послуг, що надаються фондовою біржою, і розмір плати\nза них;\nи) правила ведення розрахунків на фондовій біржі;\nі) інші положення, що стосуються діяльності фондової біржі."
    },
    {
      "provision_ref": "art35",
      "section": "35",
      "title": "Стаття 35. Використання позначення \"фондова біржа\"",
      "content": "Позначення \"фондова біржа\" або таке, в якому міститься вислів\n\"фондова біржа\", може використовувати у своєму фірмовому\nнайменуванні або рекламі тільки та організація, що створена у\nпорядку, визначеному в статті 34 цього Закону.\nСтаття 36. Особливі умови припинення діяльності фондової\nбіржі\nДіяльність фондової біржі припиняється у тому разі, коли\nчисло її членів стало менше 10. Якщо у фондовій біржі залишилося\n10 членів, її діяльність припиняється у разі неприйняття нових\nчленів протягом шести місяців.\nДіяльність фондової біржі припиняється відповідно до\nзаконодавства України про акціонерні товариства та інші види\nгосподарських товариств.\nГлава 9. Захист майнових прав інвеститорів\nСтаття 37. Розірвання договору на передплату або купівлю\nцінних паперів\nОсоба, що передплатила або купила цінні папери до\nопублікування інформації про зміни в господарській діяльності\nемітента, що впливають на вартість цінних паперів або розмір\nдоходу по них, може протягом 15 днів з моменту публікації цієї\nінформації розірвати договір в односторонньому порядку.\nУ разі розірвання договору емітент зобов'язаний на вимогу\nвказаної особи відшкодувати їй витрати і можливі збитки, пов'язані\nз передплатою або купівлею цінних паперів.\nЕмітент у разі невиконання умов передплати на цінні папери\nзобов'язаний повернути передплатникам на їх вимогу усі одержані\nвід них кошти із сплатою процентів за весь строк їх тримання.\nЕмітент несе відповідальність по відшкодуванню збитків,\nзавданих недостовірною інформацією про цінні папери.\nГлава 10. Державний контроль за випуском\nі обігом цінних паперів\nСтаття 38. Органи, що здійснюють державний контроль за\nвипуском та обігом цінних паперів\nДержавна комісія з цінних паперів та фондового ринку та її\nвідповідні територіальні органи здійснюють контроль за випуском та\nобігом цінних паперів, за винятком приватизаційних. Контроль за\nобігом приватизаційних паперів здійснює Фонд державного майна\nУкраїни. ( Частина перша статті 38 в редакції Закону N 283/96-ВР\nвід 09.07.96; із змінами, внесеними згідно із Законом N 2800-IV\n( 2800-15 ) від 06.09.2005 )\nДержавною комісією з цінних паперів та фондового ринку\nпризначаються державні представники на фондових біржах. Вони\nуповноважені здійснювати контроль за додержанням положень статуту\nі правил фондової біржі та мають право брати участь у роботі\nкерівних органів фондових бірж. ( Частина друга статті 38 в\nредакції Закону N 283/96-ВР від 09.07.96 )\nАнтимонопольний комітет України здійснює контроль за\nдотриманням вимог законодавства про захист економічної конкуренції\nпри обігу цінних паперів. ( Статтю 38 доповнено частиною третьою\nзгідно із Законом N 82/95-ВР від 02.03.95, із змінами, внесеними\nзгідно із Законом N 1294-IV ( 1294-15 ) від 20.11.2003 )\nСтаття 39. Санкції, що застосовуються Державною комісією\nз цінних паперів та фондового ринку та її\nвідповідними територіальними органами\n( Назва статті 39 із змінами, внесеними згідно із Законами\nN 283/96-ВР від 09.07.96, N 2800-IV ( 2800-15 ) від 06.09.2005 )\nДержавна комісія з цінних паперів та фондового ринку та її\nвідповідні територіальні органи у разі відхилення від ліцензійних\nумов на здійснення діяльності по випуску і обігу цінних паперів, а\nтакож у статуті та правилах фондової біржі, можуть застосовувати\nтакі санкції: ( Абзац перший частини першої статті 39 із змінами,\nвнесеними згідно із Законом N 2800-IV ( 2800-15 ) від 06.09.2005 )\nа) виносити попередження;\nб) зупиняти на строк до одного року передплату і продаж\nцінних паперів;\nв) зупиняти на певний строк укладення угод з окремих видів\nдіяльності по випуску і обігу цінних паперів;\nг) анулювати ліцензію, видану на ведення діяльності по\nвипуску і обігу цінних паперів у разі повторного застосування\nсанкцій, передбачених підпунктами \"а - в\" цієї статті. ( Пункт \"г\"\nчастини першої статті 39 із змінами, внесеними згідно із Законом\nN 2800-IV ( 2800-15 ) від 06.09.2005 )\n( Частина перша статті 39 із змінами, внесеними згідно із Законом\nN 283/96-ВР від 09.07.96 )\nДержавна комісія з цінних паперів та фондового ринку може\nзупиняти діяльність фондової біржі в разі порушення нею статутної\nдіяльності і вимагати приведення її у відповідність з статутом та\nправилами фондової біржі. ( Частина друга статті 39 із змінами,\nвнесеними згідно із Законом N 283/96-ВР від 09.07.96 )\nСтаття 40. Оскарження дій державних органів у зв'язку із\nздійсненням ними контролю за випуском та обігом\nцінних паперів\nСкарги на дії відповідних територіальних органів Державної\nкомісії з цінних паперів та фондового ринку в зв'язку із\nздійсненням ними контролю за випуском та обігом цінних паперів\nрозглядаються Державною комісією з цінних паперів та фондового\nринку. ( Частина перша статті 40 із змінами, внесеними згідно із\nЗаконом N 2800-IV ( 2800-15 ) від 06.09.2005 )\nРішення Державної комісії з цінних паперів та фондового ринку\nможе бути оскаржено до суду. ( Частина друга статті 40 із змінами,\nвнесеними згідно із Законом N 762-IV ( 762-15 ) від 15.05.2003 )\n( Стаття 40 в редакції Закону N 283/96-ВР від 09.07.96 )"
    },
    {
      "provision_ref": "art41",
      "section": "41",
      "title": "Стаття 41. Міжнародні договори",
      "content": "Якщо міжнародним договором України встановлено інші правила,\nніж ті, що містяться в законодавстві України про цінні папери і\nфондову біржу, то застосовуються правила міжнародного договору.\nГолова Верховної Ради Української РСР Л.КРАВЧУК\n\nм. Київ, 18 червня 1991 року\nN 1201-XII"
    }
  ],
  "definitions": []
}