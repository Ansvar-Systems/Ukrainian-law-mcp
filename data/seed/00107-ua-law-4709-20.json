{
  "id": "ua-law-4709-20",
  "type": "statute",
  "title": "Закон України (4709-20)",
  "title_en": "",
  "short_name": "4709-20",
  "status": "in_force",
  "issued_date": "2025-12-04",
  "url": "https://zakon.rada.gov.ua/laws/show/4709-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до підрозділу 2 розділу XX \"Перехідні положення\" Податкового кодексу України щодо оподаткування податком на додану вартість операцій із ввезення на митну територію України товарів для потреб безпеки і оборони\n\nВерховна Рада України постановляє :\n\nI. Внести до підрозділу 2 розділу XX \"Перехідні положення\" Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. У пункті 32 :\n\nпісля абзацу тридцять четвертого доповнити новим абзацом такого змісту:\n\n\"симуляторів бойових дій, що класифікуються у товарній підкатегорії 9023 00 80 00 згідно з УКТ ЗЕД\".\n\nУ зв’язку з цим абзаци тридцять п’ятий і тридцять шостий вважати відповідно абзацами тридцять шостим і тридцять сьомим;\n\nв абзаці тридцять сьомому слова \"(в частині постачання товарів за державними контрактами (договорами) з оборонних закупівель)\" виключити.\n\n2. У пункті 95 :\n\nв абзаці першому слова \"з виробництва та/або ремонту\" замінити словами \"з виробництва, ремонту, модернізації\";\n\nв абзаці четвертому слова \"у виробництво або ремонт\" замінити словами \"у виробництво, ремонт, модернізацію\";\n\nв абзаці десятому слова \"з виробництва та/або ремонту\" замінити словами \"з виробництва, ремонту, модернізації\";\n\nв абзаці дванадцятому слова \"з виробництва або ремонту\" замінити словами \"з виробництва, ремонту, модернізації\";\n\nв абзаці п’ятнадцятому слова \"у виробництво або ремонт\" замінити словами \"у виробництво, ремонт, модернізацію\";\n\nв абзаці сімнадцятому слова \"для виробництва та/або ремонту\" замінити словами \"для виробництва, ремонту, модернізації\";\n\nабзац дев’ятнадцятий замінити шістьма новими абзацами такого змісту:\n\n\"Не вважається нецільовим використанням зазначених у цьому пункті товарів, якщо такі товари:\n\nпостачаються виробниками повітряних, наземних та водних безпілотних систем, що класифікуються у товарних групах 84 , 85 , 87 , 90 , 93 та товарних позиціях 8806 , 8 906 згідно з УКТ ЗЕД, виробниками активних засобів протидії технічним розвідкам, що класифікуються у товарних позиціях 8517 , 8525, 8543 згідно з УКТ ЗЕД, Збройним Силам України та іншим утвореним відповідно до закону військовим формуванням, правоохоронним та розвідувальним органам, органам спеціального призначення з правоохоронними функціями, на які Конституцією та законами України покладено функції із забезпечення оборони держави, для ремонту, модернізації раніше реалізованих такими виробниками повітряних, наземних та водних безпілотних систем, активних засобів протидії технічним розвідкам. У разі такого постачання виробник цих повітряних, наземних та водних безпілотних систем, активних засобів протидії технічним розвідкам зобов’язаний зазначити у звіті, що подається ним до митного органу відповідно до абзацу десятого пункту 9 -27 розділу XXI \"Прикінцеві та перехідні положення\" Митного кодексу України, перелік та кількість таких товарів, поставлених ним протягом звітного кварталу;\n\nвизнані в установленому законодавством порядку непридатними для використання і окремо, і у складі готового виробу (у тому числі через невиправний, остаточний брак у виробництві, ремонті чи модернізації, за умови підтвердження їх списання та/або видалення (знищення) у спосіб, визначений законодавством, або втрату під час випробувальних робіт, за умови належного документального підтвердження);\n\nбули знищені або безповоротно втрачені внаслідок аварії чи дії обставин непереборної сили, за умови підтвердження факту такої аварії чи дії обставин непереборної сили в порядку, визначеному відповідно до частини третьої статті 192 Митного кодексу України.\n\nУ разі якщо товари, ввезені на митну територію України із звільненням від оподаткування податком на додану вартість відповідно до цього пункту, були визнані непридатними для подальшого використання, знищені або безповоротно втрачені внаслідок аварії чи дії обставин непереборної сили до дня набрання чинності Законом України \"Про внесення змін до підрозділу 2 розділу XX \"Перехідні положення\" Податкового кодексу України щодо оподаткування податком на додану вартість операцій із ввезення на митну територію України товарів для потреб безпеки і оборони\", підприємство має право подати до митного органу, який здійснив випуск таких товарів у вільний обіг, оригінали документів або засвідчені їх копії, що підтверджують факт втрати (знищення) таких товарів.\n\nУ порядку та на умовах, визначених пунктом 9 -27 розділу XXI \"Прикінцеві та перехідні положення\" Митного кодексу України, підприємство має право відмовитися від використання за цільовим призначенням товарів, ввезених на митну територію України із звільненням від оподаткування податком на додану вартість відповідно до цього пункту, без нарахування пені\".\n\nУ зв’язку з цим абзаци двадцятий і двадцять перший вважати відповідно абзацами двадцять п’ятим і двадцять шостим.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\n1) прийняти нормативно-правові акти, необхідні для реалізації цього Закону;\n\n2) привести свої нормативно-правові акти у відповідність із цим Законом;\n\n3) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n4 грудня 2025 року\n\n№ 4709-IX\n\nПро внесення змін до підрозділу 2 розділу XX \"Перехідні положення\" Податкового кодексу України щодо оподаткування податком на додану вартість операцій із ввезення на митну територію України товарів для потреб безпеки і оборони\nЗакон України від 04.12.2025 № 4709-IX\n\nПрийняття від 04.12.2025\nПостійна адреса:\nhttps://zakon.rada.gov.ua/go/4709-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}