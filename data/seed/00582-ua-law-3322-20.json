{
  "id": "ua-law-3322-20",
  "type": "statute",
  "title": "Закон України (3322-20)",
  "title_en": "",
  "short_name": "3322-20",
  "status": "in_force",
  "issued_date": "2023-08-10",
  "url": "https://zakon.rada.gov.ua/laws/show/3322-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо матеріально-технічного забезпечення заходів у сфері цивільного захисту\n\n(Відомості Верховної Ради (ВВР), 2023, № 90, ст.346)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі цивільного захисту України (Відомості Верховної Ради України, 2013 р., № 34-35, ст. 458):\n\n1) у пункті 22 частини першої статті 2 слова \"збереження здоров’я людей, а також\" замінити словами \"збереження здоров’я людей та майна, а також\";\n\n2) пункт 7 частини третьої статті 8 викласти в такій редакції:\n\n\"7) створення і цільове використання матеріальних резервів, необхідних для запобігання виникненню надзвичайних ситуацій і ліквідації їх наслідків\";\n\n3) пункт 5 частини першої статті 16 викласти в такій редакції:\n\n\"5) визначення порядку створення та використання матеріальних резервів (крім державного) для запобігання виникненню надзвичайних ситуацій і ліквідації їх наслідків\";\n\n4) пункт 46 частини другої статті 17 -1 викласти в такій редакції:\n\n\"46) створює і використовує матеріальні резерви для запобігання виникненню надзвичайних ситуацій, ліквідації їх наслідків та надання термінової допомоги постраждалим\";\n\n5) пункт 17 частини першої статті 18 викласти в такій редакції:\n\n\"17) створення і використання матеріальних резервів для запобігання виникненню надзвичайних ситуацій і ліквідації їх наслідків у відповідній галузі економіки\";\n\n6) у статті 19 :\n\nпункт 15 частини першої викласти в такій редакції:\n\n\"15) створення і використання матеріальних резервів для запобігання виникненню надзвичайних ситуацій, ліквідації їх наслідків та надання термінової допомоги постраждалим\";\n\nпункт 15 частини другої викласти в такій редакції:\n\n\"15) створення і використання матеріальних резервів для запобігання виникненню надзвичайних ситуацій, ліквідації їх наслідків та надання термінової допомоги постраждалим\";\n\n7) пункт 18 частини першої статті 20 викласти в такій редакції:\n\n\"18) створення і використання на об’єктах підвищеної небезпеки, що ними експлуатуються, матеріальних резервів для запобігання виникненню надзвичайних ситуацій, ліквідації їх наслідків та надання термінової допомоги постраждалим\";\n\n8) статтю 23 після частини тринадцятої доповнити новою частиною такого змісту:\n\n\"14. Основні працівники аварійно-рятувальних служб, служби медицини катастроф забезпечуються безоплатним харчуванням під час ліквідації наслідків надзвичайних ситуацій об’єктового та місцевого рівнів, що тривають понад три години, за рахунок бюджетних коштів Ради міністрів Автономної Республіки Крим, місцевих державних адміністрацій та органів місцевого самоврядування, коштів суб’єктів господарювання, на об’єкті чи території яких сталася надзвичайна ситуація\".\n\nУ зв’язку з цим частини чотирнадцяту і п’ятнадцяту вважати відповідно частинами п’ятнадцятою і шістнадцятою;\n\n9) у частині четвертій статті 84 слова \"матеріальних резервів для запобігання та ліквідації наслідків надзвичайних ситуацій\" замінити словами \"матеріальних резервів для запобігання виникненню надзвичайних ситуацій і ліквідації їх наслідків\";\n\n10) статті 88 , 98 і 113 викласти в такій редакції:\n\n\" Стаття 88. Гуманітарна допомога\n\n1. Надання Україною гуманітарної допомоги іноземним державам, отримання гуманітарної допомоги від іноземних та вітчизняних донорів для постраждалих, а також для запобігання виникненню надзвичайних ситуацій та ліквідації їх наслідків, її розподіл та видача здійснюються в порядку, встановленому законодавством\";\n\n\" Стаття 98. Створення та використання матеріальних резервів для запобігання виникненню надзвичайних ситуацій і ліквідації їх наслідків\n\n1. Матеріальні резерви для запобігання виникненню надзвичайних ситуацій і ліквідації їх наслідків створюються з метою їх використання у разі загрози виникнення або виникнення надзвичайних ситуацій.\n\n2. Матеріальні резерви створюються (формуються):\n\n1) центральним органом виконавчої влади, що реалізує державну політику у сфері державних резервів, у порядку, встановленому Законом України \"Про державні резерви\" (державний матеріальний резерв);\n\n2) центральним органом виконавчої влади, що реалізує державну політику у сфері цивільного захисту (оперативний матеріальний резерв);\n\n3) іншими центральними органами виконавчої влади, визначеними Кабінетом Міністрів України (відомчий матеріальний резерв);\n\n4) Радою міністрів Автономної Республіки Крим, обласними, Київською та Севастопольською міськими державними адміністраціями (регіональний матеріальний резерв);\n\n5) органами місцевого самоврядування (місцевий матеріальний резерв);\n\n6) суб’єктами господарювання на об’єктах підвищеної небезпеки, що ними експлуатуються (об’єктовий матеріальний резерв).\n\n3. Номенклатура та обсяги матеріальних резервів визначаються відповідними органами виконавчої влади, органами влади Автономної Республіки Крим, органами місцевого самоврядування та суб’єктами господарювання згідно з методикою , яка затверджується центральним органом виконавчої влади, що забезпечує формування державної політики у сфері цивільного захисту\";\n\n\" Стаття 113. Забезпечення харчуванням осіб рядового і начальницького складу служби цивільного захисту, працівників органів та підрозділів цивільного захисту і ліцеїстів ліцею цивільного захисту\n\n1. Особи рядового і начальницького складу служби цивільного захисту, ліцеїсти ліцею цивільного захисту забезпечуються безоплатним харчуванням під час проходження служби цивільного захисту (навчання) відповідно до норм, встановлених Кабінетом Міністрів України.\n\n2. Особи рядового і начальницького складу служби цивільного захисту, працівники органів та підрозділів цивільного захисту забезпечуються безоплатним харчуванням під час ліквідації наслідків надзвичайних ситуацій об’єктового та місцевого рівнів, що тривають понад три години, за рахунок бюджетних коштів Ради міністрів Автономної Республіки Крим, місцевих державних адміністрацій та органів місцевого самоврядування, коштів суб’єктів господарювання, на об’єкті чи території яких виникла надзвичайна ситуація.\n\n3. Особи рядового і начальницького складу служби цивільного захисту, працівники органів та підрозділів цивільного захисту забезпечуються безоплатним харчуванням у разі відрядження за межі гарнізону для ліквідації наслідків надзвичайної ситуації або під час ліквідації наслідків надзвичайних ситуацій регіонального або державного рівня за рахунок коштів Державного бюджету України відповідно до норм, встановлених Кабінетом Міністрів України.\n\n4. Особи рядового і начальницького складу служби цивільного захисту, працівники органів та підрозділів цивільного захисту забезпечуються безоплатним харчуванням під час ліквідації наслідків надзвичайних ситуацій на території інших держав, а також під час висування до цих держав та повернення до місця постійного розташування за рахунок коштів, які виділяються для забезпечення надання іноземним державам допомоги в ліквідації наслідків надзвичайних ситуацій\".\n\n2. У пункті \"а\" частини першої статті 36 -1 Закону України \"Про місцеве самоврядування в Україні\" (Відомості Верховної Ради України, 1997 р., № 24, ст. 170 із наступними змінами):\n\nпідпункт 3 викласти в такій редакції:\n\n\"3) створення та використання відповідно до законодавства матеріальних резервів для запобігання виникненню надзвичайних ситуацій, ліквідації їх наслідків та надання термінової допомоги постраждалим на відповідній території\";\n\nдоповнити підпунктом 15 такого змісту:\n\n\"15) організація за рахунок коштів місцевих бюджетів харчування осіб, залучених до гасіння пожеж, ліквідації наслідків надзвичайних ситуацій у випадках, передбачених законодавством\".\n\nII. Прикінцеві положення\n\n1. Цей Закон набирає чинності через шість місяців з дня його опублікування, крім пункту 2 цього розділу, який набирає чинності з дня, наступного за днем опублікування цього Закону.\n\n2 . Кабінету Міністрів України в шестимісячний строк з дня, наступного за днем опублікування цього Закону:\n\nзабезпечити прийняття нормативно-правових актів, передбачених цим Законом;\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n10 серпня 2023 року\n\n№ 3322-IX\n\nПро внесення змін до деяких законодавчих актів України щодо матеріально-технічного забезпечення заходів у сфері цивільного захисту\nЗакон України від 10.08.2023 № 3322-IX\n\nПрийняття від 10.08.2023\nПостійна адреса:\nhttps://zakon.rada.gov.ua/go/3322-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}