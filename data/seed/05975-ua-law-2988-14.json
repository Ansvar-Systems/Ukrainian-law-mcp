{
  "id": "ua-law-2988-14",
  "type": "statute",
  "title": "Закон України (2988-14)",
  "title_en": "",
  "short_name": "2988-14",
  "status": "in_force",
  "issued_date": "2002-01-17",
  "url": "https://zakon.rada.gov.ua/laws/show/2988-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 4836-VI ( 4836-17 ) від 24.05.2012, ВВР,\n2013, N 17, ст.146 }\nПро Загальнодержавну програму\nрозвитку водного господарства\n( Відомості Верховної Ради України (ВВР), 2002, N 25, ст.172 )\n{ Із змінами, внесеними згідно із Законами\nN 380-IV ( 380-15 ) від 26.12.2002, ВВР, 2003, N 10-11, ст.86\nN 1344-IV ( 1344-15 ) від 27.11.2003, ВВР, 2004, N 17-18, ст.250\nN 2285-IV ( 2285-15 ) від 23.12.2004, ВВР, 2005, N 7-8, ст.162\nN 2505-IV ( 2505-15 ) від 25.03.2005, ВВР, 2005, N 17, N 18-19,\nст.267\nN 4731-VI ( 4731-17 ) від 17.05.2012, ВВР, 2013, N 15, ст.98 }\n\nВерховна Рада України п о с т а н о в л я є :\n1. Затвердити Загальнодержавну програму розвитку водного\nгосподарства (далі - Програма), що додається.\n2. Цей Закон набирає чинності з дня його опублікування.\n3. Кабінету Міністрів України:\n1) у тримісячний термін з дня набрання чинності цим Законом\nпривести у відповідність з цим Законом свої нормативно-правові\nакти, що стосуються виконання таких програм:\n\"Комплексна програма захисту від шкідливої дії вод сільських\nнаселених пунктів і сільськогосподарських угідь в Україні у\n2001-2005 роках та прогноз до 2010 року ( 1173-2000-п )\";\n\"Комплексна програма розвитку меліорації земель і поліпшення\nекологічного стану зрошуваних та осушених угідь у 2001-2005 роках\nта прогноз до 2010 року ( 1704-2000-п )\";\n\"Комплексна програма першочергового забезпечення сільських\nнаселених пунктів, що користуються привізною водою,\nцентралізованим водопостачанням у 2001-2005 роках і прогноз до\n2010 року ( 1735-2000-п )\";\n\"Програма комплексного протипаводкового захисту в басейні\nр. Тиса у Закарпатській області на 2002-2006 роки та прогноз до\n2015 року ( 1388-2001-п )\";\n\"Національна програма екологічного оздоровлення басейну\nДніпра та поліпшення якості питної води ( 123/97-ВР )\";\n\n( Підпункт 2 пункту 3 виключено на підставі Закону N 2505-IV\n( 2505-15 ) від 25.03.2005 )\n\n3) розробити і подати до Верховної Ради України проект закону\nУкраїни про Національний екологічний фонд;\n4) розробити і затвердити порядок пріоритетного фінансування\nз Державного фонду охорони навколишнього природного середовища\nзагальнодержавних екологічних програм, які затверджені законами\nУкраїни.\n4. Кабінету Міністрів України, Раді міністрів Автономної\nРеспубліки Крим, обласним, Київській і Севастопольській міським\nдержавним адміністраціям:\nрозробити до 2003 року, в межах своєї компетенції, відповідні\nзаходи щодо виконання положень Програми;\nпід час розроблення проектів закону про Державний бюджет\nУкраїни і місцевих бюджетів передбачати у бюджетах необхідні кошти\nдля забезпечення виконання цієї Програми.\n\nПрезидент України Л.КУЧМА\n\nм. Київ, 17 січня 2002 року\nN 2988-III\n\nЗАТВЕРДЖЕНО\nЗаконом України\nвід 17 січня 2002 року N 2988-III\nЗАГАЛЬНОДЕРЖАВНА ПРОГРАМА\nРОЗВИТКУ ВОДНОГО ГОСПОДАРСТВА\n\nРозділ I\n\nЗАГАЛЬНІ ПОЛОЖЕННЯ\nЦя Програма спрямована на реалізацію державної політики щодо\nполіпшення забезпечення якісною водою населення і галузей\nекономіки, розв'язання водогосподарських і екологічних проблем,\nстворення умов для переходу до сталого та ефективного\nфункціонування водогосподарського комплексу.\nРозроблення Програми визначається такими факторами:\nзабезпечення екологічної безпеки та охорони навколишнього\nприродного середовища на території України є обов'язком держави;\nводні ресурси є об'єктом права власності народу України;\nводні ресурси забезпечують усі сфери життя і господарської\nдіяльності людини, є важливою складовою природних ресурсів, яка\nзначною мірою визначає можливості розвитку промисловості і\nсільського господарства, розміщення населених пунктів, організації\nвідпочинку та охорони здоров'я людей;\nзалучення великих обсягів водних ресурсів у господарський\nобіг і їх забруднення, зміна гідрологічного режиму на водозбірних\nплощах, що призвели до порушення природної рівноваги, різкого\nзниження якості водоресурсного потенціалу, переважання\nдеградаційних процесів над самовідновною і самоочисною здатністю\nводних систем;\nнеобхідність розв'язання проблем комплексного розвитку\nводного господарства з урахуванням потреб забезпечення охорони та\nраціонального використання усіх природних ресурсів, сучасних змін\nу природокористуванні, стратегії суспільного розвитку країни.\nРозділ II\n\nМЕТА, ОСНОВНІ ЗАВДАННЯ, ПРИНЦИПИ, НАПРЯМИ\nРЕАЛІЗАЦІЇ ПРОГРАМИ\nМетою Програми є впровадження державної політики, спрямованої\nна запобігання зростанню антропогенного впливу на довкілля,\nзабезпечення екологічно безпечних умов життєдіяльності населення і\nгосподарської діяльності та захисту водних ресурсів від\nзабруднення та виснаження, раціональне використання водних\nресурсів, забезпечення сталого функціонування екосистем у басейнах\nрічок України, запобігання шкідливій дії води і ліквідації її\nнаслідків.\nПередумовами розроблення і впровадження Програми є\nусвідомлення і визнання того, що:\nвирішення проблем у сфері охорони довкілля та використання\nприродних ресурсів є пріоритетним напрямом державної політики у\nздійсненні соціально-економічних реформ;\nреформування господарського комплексу повинне проводитися з\nдостатнім гарантуванням екологічної безпеки населення,\nвідновленням навколишнього природного середовища;\nнезадовільний екологічний стан водних об'єктів є головною\nпричиною погіршення якості питної води, що зумовлює поширення\nзахворювань і погіршення здоров'я населення.\nПринципами розвитку водного господарства є:\nпріоритетність розвитку системи водокористування для\nсоціальної сфери;\nекологічно збалансований за водним фактором розвиток регіонів\nз урахуванням стану і прогнозу зміни водних ресурсів;\nзапровадження водозберігаючих та енергозберігаючих технологій\nу галузях економіки;\nкомплексний підхід до територіальної організації виробництва,\nземле- і водокористування залежно від водоресурсного значення того\nчи іншого басейну;\nпрограмно-цільовий метод планування, прогнозування і\nорганізації водогосподарської діяльності;\nеколого-економічна і санітарно-гігієнічна регламентація та\nдержавне управління водокористуванням з наданням безумовного\nпріоритету збереженню водних ресурсів, підтриманню сприятливих\nумов функціонування ландшафтів водозбірних басейнів і екологічного\nстану водних об'єктів;\nпріоритетність економічних важелів регулювання водних\nвідносин, оптимальне їх поєднання з організаційними та правовими\nзаходами;\nдодержання чинних міжнародних договорів у сфері водних\nвідносин, співробітництво з сусідніми державами у питаннях\nвикористання і охорони водних ресурсів та запобігання шкідливій\nдії води на транскордонних водних об'єктах;\nпланування і впровадження методів водокористування, охорони\nвод, відтворення водних ресурсів, що базуються на басейнових\nпринципах управління;\nшироке залучення громадськості до процесів обговорення,\nпланування, контролю процесів використання водних ресурсів.\nОсновні завдання цієї Програми визначені в етапах її\nреалізації.\nВиконання завдань та заходів Програми здійснюється за такими\nпріоритетними напрямами:\n1) поліпшення якості забезпечення водними ресурсами населення\nі галузей економіки, включаючи будівництво (реконструкцію) та\nпідвищення екологічної надійності водосховищ, каналів, водоводів,\nсистем водозабезпечення (збільшення обсягів використання підземних\nвод для питного водопостачання, залучення у господарський обіг\nморських і шахтних вод тощо), зокрема:\nзменшення обсягів забруднень з точкових джерел;\nзменшення обсягів забруднень з дифузних джерел;\nзменшення обсягів забруднень з атмосфери;\nстворення єдиної системи контролю за переміщенням небезпечних\nречовин;\nреформування і вдосконалення системи поводження з побутовими\nта промисловими відходами;\nупорядкування використання водних ресурсів на об'єктах\nжитлово-комунального господарства, промисловості, сільського\nгосподарства;\nзабезпечення екологічно безпечного функціонування водосховищ,\nканалів, водоводів та інших штучно створених водних об'єктів;\nзапобігання забрудненню підземних вод, розширення робіт по\nстворенню мережі артезіанських свердловин для забезпечення\nнаселення питною водою;\nзапобігання виникненню надзвичайних ситуацій на водних\nоб'єктах, удосконалення засобів ліквідації їх наслідків;\nстворення комплексної, загальнодержавної системи моніторингу\nводних ресурсів;\n2) раціональне та екологічно безпечне використання водних\nресурсів, підвищення технологічного рівня водокористування,\nвпровадження маловодних і безводних технологій (повторне\nвикористання стічних вод, удосконалення замкнутих (безстічних)\nсистем виробничого водопостачання, залучення у господарський обіг\nморських і шахтних вод тощо), зокрема:\nвпровадження новітніх, водозберігаючих, енергозберігаючих,\nкомплексних технологій очищення забруднених вод, в першу чергу у\nкомунальному господарстві;\nвпровадження в промисловості технологій, які передбачають\nвикористання морських, мінералізованих підземних і шахтних вод;\nзабезпечення обліку використання вод;\nрозроблення і впровадження більш раціональних нормативів\nводокористування;\nінвентаризація заборів води об'єктами господарської\nдіяльності та фізичними особами;\nстворення системи проведення екологічних експертиз та\nекологічного аудиту з метою оцінки впливу виробничих технологій та\nекологічних ситуацій на водні ресурси;\n3) упорядкування структури природних територій та земель, які\nінтенсивно використовуються, оптимізація водних балансів річкових\nбасейнів, забезпечення стабільності та поліпшення екологічної\nситуації, підтримання водорегулюючих функцій ландшафтів\nводозбірних територій, зокрема:\nрозроблення окремих режимів водокористування у межах\nводозбірних басейнів, визначених цією Програмою;\nрозроблення науково обгрунтованих рекомендацій щодо\nвпровадження окремих режимів водокористування для природних та\nантропогенних угідь;\nстворення геоінформаційної системи оцінки, прогнозування і\nмоніторингу водних балансів у водозбірних басейнах, з банком\nеколого-водогосподарської інформації;\nвідновлення і збереження водовідтворювальної здатності\nландшафтів шляхом досягнення оптимального співвідношення угідь\nрізних типів у водозбірних басейнах річок;\nстворення та упорядкування водоохоронних зон і прибережних\nсмуг;\nрозширення мережі природно-заповідного фонду, його\nупорядкування та утримання;\nстворення захисних лісонасаджень, проведення заліснення\nтериторій у водозбірних басейнах річок, відродження джерел, їх\nпаспортизація, відтворення та збереження водно-болотних угідь;\nвиконання заходів по збільшенню видового різноманіття\nтваринного світу та рослинності у водних об'єктах, попередження\nевтрофікації водойм;\n4) відновлення та підтримання сприятливого гідрологічного\nрежиму водних об'єктів та запобігання шкідливій дії води, зокрема:\nвиконання заходів по берегоукріпленню, будівництву\nпротиерозійних гідротехнічних споруд, захисних дамб тощо;\nрозчищення русел річок, підтримання необхідного санітарного\nстану річок;\nформування екологічно стійких агроландшафтів, консервація\nдеградованих сільськогосподарських угідь;\nрозроблення і впровадження ефективної і суворої системи\nконтролю за дотриманням правил користування водними об'єктами,\nрежиму водоохоронних зон та прибережних смуг, дотриманням правил\nїх використання;\nвиконання заходів по відведенню поверхневих вод у зонах\nпідтоплення, проведення меліоративних робіт;\n5) забезпечення надійного функціонування гідромеліоративного\nкомплексу, зокрема:\nоптимізація функціонування, реконструкція і модернізація\nнаявних меліоративних систем;\nобов'язкове виконання екологічної експертизи проектів\nстворення нових меліоративних та зрошувальних систем;\nвпровадження технологій водовідведення із використанням\nвітроенергетичних установок;\n6) удосконалення управління водокористуванням, охороною та\nвідтворенням водних ресурсів передбачає, зокрема:\nвдосконалення законодавчої та іншої нормативно-правової бази\nдля впровадження державної політики у сфері використання водних\nресурсів;\nпокращення екологічного стану водних об'єктів на основі\nбасейнового принципу у підході до управління водокористуванням і\nохороною вод;\nрозроблення і затвердження на законодавчому рівні положень\nпро басейновий принцип управління водокористуванням і охороною\nвод, відтворенням водних ресурсів та екологічним оздоровленням\nводних об'єктів;\nвпровадження взаємоузгоджених нормативно-методичних баз\nсистем обліку, моніторингу та контролю за водокористуванням,\nохороною вод та відтворенням водних ресурсів.\nПід час виконання Програми за визначеними вище пріоритетними\nнапрямами розробляються і виконуються відповідні поточні проекти,\nплани та заходи.\nРозділ III\n\nСУЧАСНИЙ СТАН ВОДНОГО ГОСПОДАРСТВА.\nПРОГНОЗ ВОДОКОРИСТУВАННЯ\n1. Водні ресурси України\nВ Україні налічується 63 119 річок, у тому числі великих\n(площа водозбору понад 50 тис. кв. кілометрів) - 9, середніх\n(від 2 до 50 тис. кв. кілометрів) - 81 і малих (менш як 2 тис. кв.\nкілометрів) - 63 029. Загальна довжина річок становить 206,4 тис.\nкілометрів, з них 90 відсотків припадає на малі річки.\nДля усунення територіальної і часової нерівномірності\nрозподілу стоку водозабезпечення в Україні здійснюється за\nдопомогою 1160 водосховищ (загальним об'ємом майже 55 куб.\nкілометрів), понад 28 тис. ставків, 7 великих каналів (загальною\nдовжиною 1021 кілометр, пропускною здатністю 1000 куб. метрів за\nсекунду), 10 великих водоводів, якими вода подається у маловодні\nрайони. Водосховища Дніпровського каскаду з корисним об'ємом\n18,7 куб. кілометрів забезпечують більше половини обсягу\nводокористування.\nЗа багаторічними спостереженнями потенційні ресурси річкових\nвод становлять 209,8 куб. кілометра, з яких лише 25 відсотків\nформується в межах України, решта надходить з Російської\nФедерації, Білорусі, Румунії. Прогнозні ресурси підземних вод\nстановлять 21 куб. кілометр.\nТериторіальний розподіл водних ресурсів не повною мірою\nвідповідає розміщенню водоємних галузей господарського комплексу.\nДоступні для широкого використання водні ресурси формуються\nпереважно у водозбірних басейнах Дніпра, Дністра, Сіверського\nДінця, Південного і Західного Бугу, а також малих річок Приазов'я\nта Причорномор'я. Найбільша кількість водних ресурсів зосереджена\nв річках водозбірного басейну Дунаю у прикордонних районах\nУкраїни, де потреба у воді не перевищує 5 відсотків її загальних\nзапасів. Найменш забезпечені водними ресурсами Донбас, Криворіжжя,\nКрим та південні області України, де зосереджені найбільші\nспоживачі води.\nРозподіл річкового стоку у регіональному розрізі приведений у\nтаблиці 1 додатка 1.\nВодні ресурси річок у басейновому розрізі приведені у таблиці\n2 додатка 1.\nБалансові запаси місцевого водного стоку становлять у\nсередньому 52,4 куб. кілометра, а в маловодні роки - 29,7 куб.\nкілометра. Об'єм підземних вод, що враховується у ресурсній\nчастині водогосподарського балансу, становить 7 куб. кілометрів.\nКрім того, в галузях економіки використовується близько 1 куб.\nкілометра морської води.\nГальмівним фактором використання водних ресурсів є їх\nмінливість у часі: в природних умовах на частку весняного стоку\nприпадає 60-70 відсотків на півночі і північному сході і до\n80-90 відсотків на півдні країни. За запасами місцевих водних\nресурсів (1 тис. куб. метрів на 1 жителя) Україна вважається\nоднією з найменш забезпечених у Європі країн (у Швеції - 2,5 тис.\nкуб. метрів, Великобританії - 5, Франції - 3,5, Німеччині -\n2,5 тис. куб. метрів).\nВнутрішні регіональні відмінності полягають у тому, що до\nсередньозабезпечених (6,19 тис. куб. метрів на 1 жителя) за\nміжнародною класифікацією належить лише Закарпатська область. У\nЧернігівській, Житомирській, Волинській та Івано-Франківській\nобластях цей показник низький (2-2,6 тис. куб. метрів), а у\nрешті - дуже низький і надзвичайно низький (0,11-1,95 тис. куб.\nметрів на 1 жителя).\n2. Використання водних ресурсів\nСтворений в Україні господарський комплекс потребує значних\nобсягів води. Найбільші валові потреби у ній населення та галузей\nекономіки мали місце в 1990 році - 103 куб. кілометри, а у\n1999 році вони зменшилися до 60,7 куб. кілометра, або на\n41 відсоток. Задовольняються ці потреби забором води з поверхневих\nджерел на 26 відсотків, підземних - 5, за рахунок морської води -\nна 1 відсоток і за рахунок вод, залучених в оборотні і\nповторно-послідовні системи, - на 67 відсотків.\nВикористання водних ресурсів приведене у таблиці 3 додатка 1.\nУ 1999 році з водних джерел забрано 19,7 куб. кілометра води,\nу тому числі у водозабірному басейні Дніпра - 11,5 (58 відсотків),\nСіверського Дінця - 2,4 (12 відсотків), Дністра - 1,5\n(8 відсотків), Південного Бугу - 1,2 (6 відсотків), Дунаю - 0,7\n(4 відсотки), у водозбірному басейні Західного Бугу - 0,3 куб.\nкілометра (близько 2 відсотків).\nУ галузевій структурі водокористування на промисловість\nприпадає 46 відсотків, у тому числі на електроенергетику - 22,\nсільське господарство - 36, комунальне господарство -\n17 відсотків.\nПорівняно з 1990 роком загальний забір води зменшився на\n46 відсотків, а об'єм використаної води на 53 відсотки. Це\nпояснюється значним (на 53 відсотки) скороченням виробничих витрат\nводи у промисловому секторі, а також зменшенням (на 67 відсотків)\nвитрат води на зрошення. Водночас залишаються досить високими\nвтрати води під час її транспортування, які відповідно до забору\nводи збільшилися з 7 відсотків у 1990 році до 12 відсотків у\n1999 році.\nКомунальне господарство. Комунальним господарством в\n1999 році забрано 3,46 куб. кілометра води (у тому числі\n1,1 куб. кілометра з підземних джерел), з яких 2,9 куб. кілометра\nвикористано для господарсько-питних потреб, або 236 літрів за добу\nна одного міського жителя.\nВикористання водних ресурсів у комунальному господарстві\nприведене у таблиці 4 додатка 1.\n28 міст і 392 селища в Україні не мають централізованих\nсистем каналізації. Через перевантаження та неефективну роботу\nочисних споруд щодоби скидається майже 5,0 млн куб. метрів\nнедостатньо очищених і 350 тис. куб. метрів неочищених стічних\nвод, тобто майже третина всіх господарсько-побутових стоків.\nПромисловість. Потреби промислового виробництва у водних\nресурсах, які порівняно з 1990 роком зменшилися на 41 відсоток і\nстановили в 1999 році 49,3 куб. кілометра, задовольняються забором\nводи з поверхневих джерел на 14 відсотків, підземних - на 3\nвідсотки, моря - близько 2 відсотків та за рахунок оборотного і\nповторно-послідовного водопостачання - майже на 82 відсотки. У\nпромисловості зосереджено близько 99 відсотків потужностей\nбагаторазового використання води.\nВикористання водних ресурсів у промисловості приведене у\nтаблиці 5 додатка 1.\nПоряд із значним спадом обсягів водокористування\nспостерігається збільшення втрат води при транспортуванні\n(в 2,7 раза) і скидів забруднених вод (в 1,2 раза).\nПісля 1996 року припинилося зростання водоємкості промислової\nпродукції. Водночас питомі скиди забруднених стоків на одиницю\nпродукції зросли порівняно з 1990 роком в 1,4 раза.\nСільське господарство. Як за об'ємом використаної води, що\nзабирається з водних джерел, так і за безповоротними її втратами,\nсільське господарство є однією з найбільш водоємних галузей. У\n1999 році тут використано 26 відсотків обсягів загального і\n45 відсотків обсягів безповоротного водокористування в країні.\nУ 1999 році сільськогосподарськими підприємствами забрано\n7,1 куб. кілометра води, у тому числі з поверхневих джерел - 6,5,\nз підземних - 0,56 куб. кілометра. На потреби галузі використано\n3,7 куб. кілометра води. При цьому частка води, що\nвикористовується на зрошення, становить 62 відсотки усіх\nсільськогосподарських потреб, частка сільгоспводопостачання -\n17 відсотків, ставкового рибного господарства - 8 відсотків.\nВикористання водних ресурсів у сільському господарстві\nприведене у таблиці 6 додатка 1.\nВтрати води у 1999 році при транспортуванні становили\n1,1 куб. кілометра, а в процесі її використання - 3,1 куб.\nкілометра.\nНині в Україні тільки 4,1 млн чоловік з 15,7 млн сільського\nнаселення, або 26 відсотків, користуються послугами\nцентралізованих систем водопостачання.\nТільки 6,4 тисячі сільських населених пунктів із 28,6 тисячі\nмають побудовані за проектами системи питного водопостачання,\nмайже половина з яких через недосконалу експлуатацію та тривалий\nтермін служби працює з перебоями і не може забезпечити постачання\nводою нормативної якості.\nВплив водокористування на водні ресурси. Основний вплив\nводокористування на водні ресурси зумовлюється безповоротним\nзабором води і скиданням забруднених вод у водні об'єкти.\nКритичний стан водних ресурсів настає тоді, коли об'єм річкового\nстоку не забезпечує принаймні 10-кратного розбавлення забруднених\nвод.\nДинаміка скидів забруднюючих речовин приведена у таблиці 7\nдодатка 1.\n3. Шкідлива дія води\nАналіз гідрологічної обстановки на річках свідчить про те, що\nчастота паводків за останні роки зросла. Найбільшої шкоди від\nповеней і паводків зазнають гірські та передгірні райони Карпат\n(Закарпатська, Івано-Франківська, Львівська, Чернівецька області),\nПолісся (Волинська, Рівненська області), придунайські та\nпридніпровські території, а також Донбас.\nПро необхідність проведення значного комплексу\nпротипаводкових робіт свідчать катастрофічні наслідки паводків.\nТак, середньорічні збитки від паводків тільки по Закарпатській\nобласті становили у 1979-1985 роках 16,7 млн гривень, 1986-1995 -\n12,8 млн, 1996-1997 роках - 16,5 млн гривень.\nПаводком на річках Закарпаття в листопаді 1998 року було\nповністю зруйновано 3247 і пошкоджено 12500 житлових будинків,\n20 мостів, автомобільні шляхи, гідротехнічні споруди тощо. Лише\nпрямі збитки від цього паводка досягли 350 млн гривень.\nЗа останні роки в Україні спостерігається підвищення рівня\nгрунтових вод, що призвело до підтоплення значних територій як\nсільськогосподарського використання, так і населених пунктів.\nНасамперед це стосується південно-східного регіону України,\nвключаючи Автономну Республіку Крим, Дніпропетровську, Донецьку,\nЗапорізьку, Миколаївську та Херсонську області.\n4. Радіаційне забруднення\nВинятковою особливістю сучасного екологічного стану території\nУкраїни, зокрема водозбірного басейну Дніпра, є те, що локальні\nситуації, зумовлені неупорядкованим і екологічно небезпечним\nводокористуванням, загострюються наслідками Чорнобильської\nкатастрофи. В умовах хімічного забруднення водойм у водозабірному\nбасейні Дніпра негативний вплив радіації на стан здоров'я\nнаселення зростає. За рахунок водного фактора колективна доза\nопромінення в цьому басейні за роки після катастрофи зросла на\n3-13 відсотків. На території водозбірних басейнів Прип'яті та\nДніпра зосереджено близько 450 тис. кюрі цезію-137 та майже 70\nтис. кюрі стронцію-90. Потенційне надходження радіонуклідів із\nзабруднених територій за рахунок поверхневого змивання за рік може\nстановити 1-2 відсотки для стронцію-90 і 0,1-0,3 - для цезію-137.\n5. Прогноз водокористування\nПрогноз розвитку продуктивних сил України базується виключно\nна основі природної водозабезпеченості і територіального розподілу\nрічкового стоку, а також кількісних і якісних показників природних\nвод та можливості обгрунтованого (з еколого-економічних позицій)\nйого перерозподілу.\nЗберігається тенденція забезпечення маловодних водозбірних\nбасейнів річок шляхом подачі відповідного обсягу води з більш\nводозабезпечених водозбірних басейнів (насамперед з водозбірного\nбасейну Дніпра). Цим самим підтверджується необхідність надійного\nфункціонування магістральних каналів міжбасейнової подачі стоку,\nзокрема таких, як Дніпро - Донбас, Дніпро - Кривий Ріг,\nДніпро - Інгулець, Північнокримський і Каховський, та продовження\nбудівництва (з урахуванням економічної можливості держави) другої\nчерги каналу Дніпро - Донбас.\nПрогноз макропоказників використання водних ресурсів\nгрунтується на аналізі сучасної водоресурсної забезпеченості,\nстану та очікуваних тенденцій розвитку систем водозабезпечення і\nводоохорони у процесі реалізації державної політики щодо зупинення\nспаду виробництва і переходу до економічного зростання.\nВиходячи з цього основним показником для визначення обсягів\nводних ресурсів, що можуть бути залучені у господарський обіг для\nзадоволення виробничих потреб, має бути рівень ресурсної і\nсамовідновлювальної здатності водних об'єктів, які є, з одного\nбоку, джерелами питного водопостачання населення, а з другого -\nнайважливішими компонентами природного середовища та біологічного\nта ландшафтного різноманіття. Без удосконалення наявної структури\nі технології водозабезпечення та водокористування, запровадження\nводозберігаючих і безводних технологій поліпшити водогосподарську\nта екологічну ситуацію в країні неможливо.\nКомунальне господарство. Перспективні обсяги використання\nводи в комунальному господарстві визначаються на основі очікуваної\nчисельності міського населення і питомої норми витрат води\nвідповідно до нормативів питного водопостачання та упорядкування\nміських територій.\nДля досягнення рівня гарантованого питного водопостачання\nміського населення необхідно здійснити: реконструкцію, ремонт і\nмодернізацію устаткування водопровідних, каналізаційних мереж і\nспоруд; розроблення і впровадження раціональних норм\nводоспоживання, технологій водопідготовки та очищення стічних вод;\nвпровадження засобів обліку споживання води; підвищення рівня\nблагоустрою населених пунктів; впровадження перспективних\nтехнологічних нормативів використання питної води; збільшення\nвикористання підземних вод для питного водопостачання (у тому\nчислі бюветного).\nПередбачається, що у наступні роки загальні обсяги\nвикористання води у комунальному господарстві порівняно з\n2000 роком не зазнають суттєвих змін: у 2005 році вони можуть бути\n3,13-3,16 куб. кілометра, у 2010 - 3,2-3,29 куб. кілометра.\nПрогноз потреб комунального господарства у прісній воді\nприведений у таблиці 8 додатка 1.\nПромисловість. Обсяги використання води у промисловому\nвиробництві на перспективу визначено на основі гіпотез розвитку\nгалузей промисловості та аналізу динаміки витрат води на одиницю\nвиробленої продукції з урахуванням існуючих галузевих нормативів\nвикористання води відповідно до закону.\nІз зростанням промислового виробництва збільшуватиметься\nвикористання води. Загальні обсяги валового промислового\nвикористання води у 2011 році порівняно з 2000 роком збільшаться\nна 30 відсотків, тобто зростатимуть значно меншими темпами, ніж\nобсяги промислової продукції. До 2005 року дещо збільшиться обсяг\nвикористання поверхневих вод порівняно з 1999 роком, а у наступні\nроки передбачається більш інтенсивне використання морської води,\nоборотних, повторних і послідовних систем водопостачання.\nОчікується зростання обсягів використання підземних вод, зокрема\nдля забезпечення господарсько-питних потреб у промисловості, а\nтакож виробництв, в яких вода входить до складу харчової та іншої\nпродукції. Надалі передбачається, що потреби у воді стабілізуються\nі зменшуватимуться у зв'язку із запровадженням маловодоємних,\nбезводних технологій та повним освоєнням вивільнених потужностей\nсистем багатогалузевого використання води.\nПрогноз використання води у промисловості приведений у\nтаблиці 9 додатка 1.\nСільське господарство. В основу прогнозних розрахунків\nвикористання води для зрошуваного землеробства покладено\nводозберігаючі режими зрошення, які дають змогу підтримувати\nоптимальне водопостачання сільськогосподарських культур у\nкритичні, найбільш чутливі до дефіциту вологи фази їх розвитку з\nмінімальними втратами урожаю від недополивів.\nЦі та інші тенденції трансформувалися у комплекс проблем,\nрозв'язання яких потребує державної підтримки. Найбільш важливим\nсеред них є забезпечення надійного функціонування наявних\nмеліоративних систем; зниження енерго- та матеріалоємності систем;\nпідвищення ефективності використання меліорованих земель;\nполіпшення екологічного стану зрошуваних та осушених\nсільськогосподарських угідь; кадрове, науково-технічне та\nнормативно-правове забезпечення функціонування галузі;\nвпровадження механізму державної підтримки регулювання економічних\nта правових взаємовідносин у галузі меліорації земель як складової\nчастини державної аграрної політики; приватизація\nводогосподарських організацій шляхом створення державних\nакціонерних товариств.\nСільськогосподарське водопостачання. Водопостачання об'єктів\nсільськогосподарського призначення передбачає забезпечення\nнормативів питного водопостачання, виробничих та протипожежних\nпотреб.\nОчікуване загальне використання води у сільському\nгосподарстві становитиме у 2005 році близько 6, а у 2011 - понад\n7 куб. кілометрів.\nЗа прогнозом передбачається поступове підвищення питомого\nводокористування в розрахунку на одного мешканця з 107 літрів на\nдобу до 170 - у 2005 році і 220 - у 2011 році.\nПрогноз потреб сільського господарства у воді приведений у\nтаблиці 10 додатка 1.\nЗа прогнозною оцінкою загальне використання води населенням і\nгалузями економіки становитиме у 2005 році - 16, 6-17 ,2, у\n2011 році - 17,6-19,1 куб. кілометра; порівняно з 2000 роком воно\nзросте відповідно на 37-41 і 45-57 відсотків. При цьому, якщо\nобсяг скиду забруднених стоків зменшиться з 3,9 до 1,5-1,0 куб.\nкілометра, а безповоротний забір води не перевищуватиме\n40 відсотків стоку, що формується у розрахунковий маловодний рік,\nйого ресурси забезпечуватимуть майже 12-кратне розбавлення\nзабруднених стоків.\nПрогноз використання водних ресурсів та їх якості на період\n2012-2025 років базується на сталому розвитку суспільства,\nподальшому збільшенні науковоємкого виробництва і застосуванні\nвисоких технологій. У промисловості буде зменшення використання\nводи за рахунок впровадження маловодних та безводних технологій та\nскорочення водоємкого виробництва. У сільському господарстві буде\nподальше зменшення використання води для виробничих потреб і деяке\nзбільшення забору води для централізованого питного\nводопостачання.\nЦе дозволить досягти росту економіки та більш повного\nзабезпечення соціальних потреб без суттєвого збільшення\nвикористання води, яке не перевищить 20-21 куб. кілометрів.\nОдночасно очікуються подальше зменшення забруднень водойм та\nстійке функціонування водогосподарських систем.\nПрогноз потреб у водних ресурсах галузей економіки України до\n2011 року приведений у таблиці 11 додатка 1.\nРозділ IV\n\nУДОСКОНАЛЕННЯ УПРАВЛІННЯ ВОДНИМ ГОСПОДАРСТВОМ,\nОХОРОНОЮ І ВІДТВОРЕННЯМ ВОДНИХ РЕСУРСІВ\nДля підвищення ефективності управління водним господарством\nПрограмою передбачається створення умов для переходу до управління\nводними ресурсами виключно за басейновим принципом.\nСтратегічна мета - забезпечення басейнової збалансованості\nрозвитку водного господарства, охорони вод і відтворення водних\nресурсів на основі узгодженості правових засад і управлінських дій\nсуб'єктів водокористування за басейновим принципом, спрямованих на\nстале водозабезпечення населення і галузей економіки, впровадження\nперспективних технологічних нормативів використання водних\nресурсів, запобігання шкідливій дії вод.\nВідповідальні - Міністерство екології та природних ресурсів\nУкраїни, Державний комітет України з водного господарства.\nВ основу управління водним господарством покладено такі\nпринципи:\nнерозривна єдність і взаємозалежність процесів використання,\nохорони і відтворення водних ресурсів;\nекосистемний підхід, який передбачає створення управлінських\nструктур, що здійснюють в межах водозбірних басейнів функції\nпланування, координації і контролю;\nвдосконалення розмежування повноважень у питаннях\nвикористання водних ресурсів між органами державної влади, а також\nміж ними та органами місцевого самоврядування.\nДля досягнення цього необхідно:\nна законодавчому рівні розробити і затвердити організаційну\nструктуру і функціональну схему впровадження басейнового принципу\nуправління;\nрозробити і затвердити відповідні нормативно-правові акти, що\nзабезпечують реалізацію басейнового принципу управління водним\nгосподарством, охороною вод і відтворенням водних ресурсів,\nзахистом від шкідливої дії вод;\nстворити комплексну басейнову геоінформаційну систему з\nбанком кадастрової інформації про водний фонд, водні ресурси та\nзасоби їх регулювання, структуру земельних угідь і меліорованих\nземель, територіально-галузеву структуру водогосподарського\nкомплексу та використання водних ресурсів, якість води та іншу\nінформацію;\nрозробити методичну базу водогосподарської і екологічної\nінвестиційної діяльності та функціонування управлінської\nінфраструктури у водозбірних басейнах основних річок.\nВраховуючи географічні особливості розміщення та\nводогосподарської освоєності основних водозбірних басейнів, на\nтериторії України доцільно створити органи управління водозбірних\nбасейнів за таким поділом: Західно-Бузьке; Верхньотисайське;\nДністровсько-Прутське; Південно-Бузьке; Дніпровське (з\nПрип'ятським, Деснянським та Нижньодніпровським регіональними\nпідрозділами); Причорноморське (гирлова частина Дунаю і Дністра,\nрічки Причорномор'я); Азовське (Сіверський Донець, річки\nПриазов'я); Кримське.\nПлановою основою басейнового принципу управління є цільова\nпрограма використання і охорони вод та відтворення водних ресурсів\nу водозбірному басейні. В ній визначаються головна мета і основні\nзавдання, які необхідно вирішити, механізм фінансування і\nреалізації програмних заходів.\nРозділ V\n\nЕТАПИ РЕАЛІЗАЦІЇ ПРОГРАМИ\nПередбачається два етапи реалізації Програми.\nПерший етап (до 2006 року) - створення умов для поліпшення\nзабезпечення водою населення і галузей економіки, запобігання\nзабрудненню і виснаженню водних об'єктів і ресурсів; реалізація\nпершочергових заходів, спрямованих на захист територій від\nшкідливої дії вод, відновлення і підвищення ефективності\nгідромеліоративного комплексу; визначення організаційних, правових\nта економічних засад управління водним господарством і регулювання\nводних відносин.\nЗавданнями цього етапу є:\nреалізація першочергових заходів щодо реконструкції і\nмодернізації водопровідно-каналізаційних систем, запобігання\nвиникненню аварійних ситуацій на водопровідно-каналізаційних\nоб'єктах;\nоснащення житлового фонду засобами обліку та споживання води;\nпідвищення безпеки експлуатації головних каналізаційних\nстанцій;\nзабезпечення централізованим питним водопостачанням\n283 сільських населених пунктів, де склалася незадовільна ситуація\nз питним водопостачанням;\nрозширення обсягів використання підземних вод для питного\nводопостачання населенню, у тому числі створення мережі\nартезіанських свердловин з повним їх облаштуванням;\nзменшення скиду забруднюючих речовин у водні об'єкти,\nзавершення будівництва очисних споруд і об'єктів високого ступеня\nбудівельної готовності, впровадження пілотних проектів на міських\nкомунальних очисних спорудах з використанням вітроенергетичного та\nенергозберігаючого обладнання;\nстворення водоохоронних зон і прибережних захисних смуг,\nнасамперед на водних об'єктах, що є джерелами питного\nводопостачання і зазнають найбільшого антропогенного впливу або\nмають велике природоохоронне чи рекреаційне значення; реалізація\nпершочергових заходів щодо відновлення і підтримання сприятливого\nгідрологічного режиму та санітарного стану малих річок;\nзабезпечення функціонування наявних меліоративних систем;\nреконструкція та поліпшення екологічного стану меліоративних\nсистем;\nвиконання невідкладних першочергових заходів щодо ліквідації\nнаслідків шкідливої дії вод, захисту населених пунктів, виробничих\nоб'єктів та сільськогосподарських угідь;\nудосконалення системи управління водним господарством,\nводокористуванням, охороною вод та відтворенням водних ресурсів, а\nтакож впровадження економічного механізму регулювання відносин у\nводокористуванні;\nудосконалення систем моніторингу ресурсного і екологічного\nстану водних об'єктів, включаючи автоматизовані, шляхом розвитку\nспостережних мереж і систем узагальнення даних і кадастру\nприродних ресурсів у водозбірних басейнах річок;\nрозроблення і впровадження програм екологічної освіти.\nПротягом першого етапу передбачається проведення\nнауково-дослідних, проектно-вишукувальних та будівельно-монтажних\nробіт відповідно до визначених напрямів дій.\nПід час реалізації першого етапу буде розроблено:\nсхеми комплексного використання і охорони водних ресурсів у\nводозбірних басейнах Дніпра, Південного Бугу, Сіверського Дінця,\nДністра на основі геоінформаційних технологій;\nеколого-економічні обгрунтування перспектив функціонування\nосновних водогосподарських комплексів України (канали\nПівнічнокримський, Дніпро - Донбас, Дніпро - Інгулець, Головний\nКаховський та Інгулецький магістральні канали);\nсанітарно-гігієнічні та екологічні регламентації розміщення\nоб'єктів підвищеної небезпеки з урахуванням водних факторів;\nрегіональні схеми запобігання можливим природним та\nтехногенним несприятливим процесам та ліквідації їх наслідків;\nосновні напрями стабілізації і поліпшення якості питної води\nвеликих міст та промислових центрів;\nобгрунтування можливостей використання водоресурсного\nпотенціалу ріки Дунай.\nДругий етап (2006-2011 роки) - продовження реалізації\nпріоритетних проектів та широкомасштабних заходів щодо\nтехнологічного оновлення і реконструкції систем водозабезпечення\nміського і сільського населення та промислових підприємств;\nприпинення (істотне зменшення) надходження забруднюючих речовин до\nводних об'єктів; реалізація заходів щодо запобігання аварійному\nстану захисних гідроспоруд та водних об'єктів; реконструкція і\nполіпшення екологічного стану меліоративних систем; доведення\nекологічного і ресурсного стану водних об'єктів до вимог основних\nнормативів, які гарантували б безпеку життєдіяльності населення та\nдосягнення балансу між рівнями антропогенного впливу на водні\nоб'єкти та їх відновлювальною спроможністю.\nЗавданнями цього етапу є:\nоптимізація територіально-галузевої структури\nводогосподарського комплексу на основі сталого розвитку,\nзбалансованого за екологічними, ресурсними та іншими параметрами;\nреалізація водозберігаючих, маловодних і водоохоронних\nпроектів, впровадження прогресивних методів очищення вод, що\nзабезпечують істотне підвищення екологічної ефективності\nфункціонування водогосподарського комплексу та енергозбереження;\nопрацювання державних стандартів визначення межі стійкості\nводних об'єктів до антропогенних та техногенних навантажень,\nвизначення параметрів збалансованості використання і відтворення\nводно-ресурсного потенціалу та запровадження на цій основі лімітів\nзабору води і скиду забруднюючих речовин у водні об'єкти;\nрозроблення та запровадження аналітичних методів оцінки і\nвизначення ризику негативного впливу факторів водогосподарської\nдіяльності на здоров'я і тривалість життя людей, створення\nавтоматизованої системи оцінки водоресурсних та екологічних\nситуацій, прогнозування шкідливого впливу на водні об'єкти;\nрозроблення і впровадження комп'ютерних технологій\nводорозподілу, управління водокористуванням і охороною вод;\nздійснення організаційної, технічної та інформаційної\nінтеграції у світову спільноту у сфері використання і охорони вод,\nвідтворення водних ресурсів та запобігання шкідливій дії вод.\nПротягом другого етапу триватиме здійснення\nнауково-дослідницьких, проектно-вишукувальних та\nбудівельно-монтажних робіт, спрямованих на виконання поточних і\nперспективних програмних заходів.\nРозділ VI\n\nМЕХАНІЗМ ЗАБЕЗПЕЧЕННЯ РЕАЛІЗАЦІЇ ПРОГРАМИ\n1. Нормативно-правове забезпечення Програми\nДля забезпечення реалізації Програми розробляються та\nприймаються нормативно-правові акти з питань:\nприведення у відповідність з Програмою таких діючих\nекологічних програм: \"Національна програма екологічного\nоздоровлення басейну Дніпра та поліпшення якості питної води\"\n(затверджена Постановою Верховної Ради України від 27 лютого\n1997 року N 123/97-ВР ( 123/97-ВР ); \"Комплексна програма захисту\nвід шкідливої дії вод сільських населених пунктів і\nсільськогосподарських угідь в Україні у 2001-2005 роках та прогноз\nдо 2010 року\" (схвалена постановою Кабінету Міністрів України від\n26 липня 2000 року N 1173 ( 1173-2000-п ); \"Комплексна програма\nрозвитку меліорації земель і поліпшення екологічного стану\nзрошуваних та осушених угідь у 2001-2005 роках та прогноз до\n2010 року\" (схвалена постановою Кабінету Міністрів України від\n16 листопада 2000 року N 1704 ( 1704-2000-п ); \"Комплексна\nпрограма першочергового забезпечення сільських населених пунктів,\nщо користуються привізною водою, централізованим водопостачанням у\n2001-2005 роках і прогноз до 2010 року\" (схвалена постановою\nКабінету Міністрів України від 23 листопада 2000 року N 1735\n( 1735-2000-п ); \"Програма комплексного протипаводкового захисту в\nбасейні р. Тиса у Закарпатській області на 2002-2006 роки та\nпрогноз до 2015 року\" (затверджена постановою Кабінету Міністрів\nУкраїни від 24 жовтня 2001 року N 1388 ( 1388-2001-п );\nохорони водних ресурсів від забруднення та обмеження\nантропогенного навантаження на водні екосистеми;\nвстановлення вимог до зниження ризику для здоров'я людини,\nпов'язаного з водним фактором;\nпорядку використання земель водного фонду;\nвизначення критеріїв оцінки та методики забезпечення\nзбереження водоутворюючих і водорегулюючих функцій та різноманіття\nландшафтів водозбірних басейнів річок;\nметодики визначення розмірів збитків, спричинених шкідливою\nдією вод, та порядок відшкодування витрат, пов'язаних з\nліквідацією заподіяних наслідків;\nзабезпечення управління у водозбірних басейнах річок,\nвключаючи економічний механізм;\nудосконалення тарифної політики щодо плати за водні ресурси,\nвизначення механізмів погодження та видачі дозволів на спеціальне\nводокористування, лімітів забору води, безповоротного\nводокористування і скиду забруднюючих речовин у водні об'єкти з\nурахуванням їх ресурсної і відновлювальної спроможності;\nпорядку ведення державного водного кадастру та впровадження\nмісцевих (у тому числі басейнових) кадастрів природних ресурсів, а\nтакож гідроекологічного моніторингу і моніторингу технічного стану\nводогосподарських систем і гідротехнічних споруд тощо.\n2. Організаційне забезпечення Програми\nЗ метою сприяння взаємодії та забезпечення координації\nдіяльності міністерств, інших центральних та місцевих органів\nвиконавчої влади, окремих підприємств і організацій, незалежно від\nїх підпорядкування та форми власності, в питаннях виконання\nположень Програми, а також для коригування передбачених Програмою\nзаходів, відповідно до наявних фінансових, матеріальних та\nорганізаційних можливостей, визначення пріоритетних напрямів\nвиконання Програми Кабінетом Міністрів України створюється\nМіжвідомча координаційна рада з питань розвитку водних ресурсів\n(далі - Рада).\nРада є постійно діючим, дорадчим, міжгалузевим робочим\nорганом. Положення про Раду та її персональний склад\nзатверджуються Кабінетом Міністрів України.\nДо компетенції Ради входять:\nузгодження головних напрямів і прогнозних показників\nвиконання заходів Програми, поточних проектів, планів та заходів,\nвизначення пріоритетів і механізмів їх реалізації;\nзабезпечення врахування світового досвіду і тенденцій\nсвітового розвитку водокористування, сприяння виконанню та\nреалізації діючих міжнародних проектів з питань водокористування;\nподання пропозицій щодо координації діяльності міністерств,\nінших центральних і місцевих органів виконавчої влади, підприємств\nі організацій, пов'язаної з виконанням Програми;\nрозгляд питань розподілу коштів між виконавцями Програми;\nрозроблення та внесення в установленому порядку проектів\nвідповідних нормативно-правових актів;\nінші питання, віднесені до компетенції Ради.\nДо складу Ради можуть входити представники наукових,\nтехнічних, екологічних організацій, профільних комітетів Верховної\nРади України.\nОрганізація виконання та координація діяльності з реалізації\nПрограми здійснюються Державним комітетом України з водного\nгосподарства та Радою відповідно до наданих повановажень.\nБезпосереднє виконання заходів Програми покладається на центральні\nі місцеві органи виконавчої влади відповідно до їх повноважень.\nКонтроль за реалізацією заходів Програми покладається на\nвідповідні центральні органи виконавчої влади.\nДержавний комітет України з водного господарства щорічно\nпредставляє Кабінетові Міністрів України звіти та необхідну\nінформацію про хід виконання завдань Програми.\nКабінет Міністрів України щорічно інформує Верховну Раду\nУкраїни про хід виконання Програми і вносить пропозиції щодо\nкоригування завдань Програми.\n3. Фінансове забезпечення Програми\nФінансування Програми здійснюватиметься за рахунок: коштів\nДержавного бюджету України, місцевих бюджетів (з урахуванням\nзаходів, які фінансуються у рамках державних, регіональних і\nгалузевих програм і проектів, що реалізуються), фондів охорони\nнавколишнього природного середовища у складі бюджетів усіх рівнів,\nа також із залученням інших джерел фінансування, у тому числі\nсуб'єктів водогосподарського комплексу; фондів страхування\nекологічних ризиків від наслідків надзвичайних ситуацій; зовнішніх\nі внутрішніх запозичень; грантів міжнародних організацій, коштів\nміжнародних програм, благодійних внесків тощо; удосконалення\nмеханізму розподілу платежів за використання і забруднення водних\nресурсів та водні послуги.\nОбгрунтування обсягів робіт та обсягів фінансування з\nДержавного бюджету України з урахуванням пропозицій Ради щорічно\nподається до проекту Державного бюджету на наступний рік\nвідповідним органом центральної виконавчої влади, що забезпечує\nорганізацію виконання Програми. { Абзац другий пункту 3 розділу VI\nіз змінами, внесеними згідно із Законом N 4731-VI ( 4731-17 ) від\n17.05.2012 }\nОрієнтовні розрахунки вартості реалізації даної Програми з\nрозбивкою по роках першого етапу (2002-2006 роки) та обсягів\nфінансування до 2011 року наведено в додатку 2.\nКошти, які надходять до Державного бюджету України від збору\nза спеціальне використання водних ресурсів та збору за\nкористування водами для потреб гідроенергетики і водного\nтранспорту, у повному обсязі використовуються на фінансування\nзаходів Програми.\nЗ метою концентрації коштів, які надходитимуть для реалізації\nзаходів, передбачених Програмою, цільового використання цих коштів\nі контролю за їх використанням визначити центральний орган\nвиконавчої влади, що забезпечує організацію виконання Програми,\nгенеральним замовником на виконання заходів Програми.\nПідприємства гірничо-видобувної галузі, що беруть участь у\nекономічному експерименті, щорічно погоджують з центральним\nорганом виконавчої влади, що забезпечує організацію виконання\nПрограми, заходи, на які спрямовуються кошти від збору за\nзабруднення навколишнього природного середовища до Державного\nфонду охорони навколишнього природного середовища, що залишаються\nу розпорядженні цих підприємств.\n4. Науково-технічне забезпечення Програми\nДля наукового забезпечення реалізації Програми\nпередбачається:\nпроведення фундаментальних досліджень, спрямованих на\nрозроблення наукових основ екологічно збалансованого розвитку\nводогосподарського комплексу, ресурсно-екологічного районування\nтериторії України, виходячи з оцінок граничнодопустимих\nантропогенних навантажень на водний потенціал та змін довкілля;\nпроведення прикладних досліджень з метою розроблення та\nвпровадження заходів, які забезпечують раціональне використання,\nохорону і відтворення водних ресурсів, ефективне управління\nводогосподарським комплексом;\nудосконалення економічного механізму регулювання водних\nвідносин;\nстворення відповідних банків даних та інформаційних систем,\nудосконалення системи моніторингу;\nстворення тимчасових науково-експертних робочих груп.\nОдним з першочергових завдань реалізації Програми є\nнеобхідність розроблення Комплексного плану наукових досліджень\nщодо визначених проблем водного господарства, оцінки,\nраціонального використання, охорони водних ресурсів та збереження\nводного фонду, широке впровадження новітніх енергозберігаючих і\nводозберігаючих технологій очищення забруднених вод, особливо в\nкомунальному господарстві, всебічне інформування громадськості про\nхід виконання Програми.\nПередумовою розроблення Комплексного плану наукових\nдосліджень щодо визначених проблем водного господарства, оцінки,\nраціонального використання, охорони водних ресурсів та збереження\nводного фонду має бути виконання, зокрема:\nоцінки системи регулювання, скидання забруднюючих речовин і\nвідповідальності підприємств за порушення відповідних\nприродоохоронних вимог;\nаналізу політики і практики оцінки впливу на навколишнє\nприродне середовище;\nаналізу звітів про управління сховищами промислових відходів;\nоцінки експлуатаційних потужностей і існуючої практики щодо\nзабору води з водних об'єктів та повернення стічної води у водойми\nз очисних споруд;\nоцінки існуючої практики сільськогосподарського виробництва,\nведення рибного господарства з точки зору їх впливу на біологічне\nрізноманіття;\nоцінки стану заповідних територій у водозбірних басейнах\nрічок.\nРозділ VII\n\nМІЖНАРОДНІ ВІДНОСИНИ З ПИТАНЬ ВИКОРИСТАННЯ ВОД\nУчасть України у розв'язанні міжнародних проблем у сфері\nвикористання і охорони водних ресурсів визначається:\nнаявністю спільних з іншими державами водних об'єктів;\nнаявністю значних за площею ділянок, що визначають умови\nформування водного стоку міжнародних річкових систем;\nнеобхідністю розвитку економічного і технічного\nспівробітництва у галузі водного господарства і охорони водних\nресурсів.\nУ зв'язку з цим пріоритети України в міжнародній діяльності\nзводяться до:\nудосконалення законодавчої бази у сфері використання водних\nресурсів;\nучасті у розробленні міжнародних заходів, що сприяють\nзменшенню техногенного впливу на водні системи, захисту і\nзапобіганню шкідливій дії вод;\nучасті у міжнародних програмах водогосподарської і\nводоохоронної діяльності;\nзапровадження басейнового принципу управління водним\nгосподарством.\nЗ метою активізації участі України у міжнародному\nспівробітництві щодо розв'язання проблем водного господарства,\nвикористання і охорони водних ресурсів Програмою передбачається:\nрозвиток двостороннього і багатостороннього співробітництва з\nкраїнами водозбірних басейнів Чорного, Азовського і Балтійського\nморів з питань раціонального використання і охорони транскордонних\nводних об'єктів, запобігання надзвичайним ситуаціям та їх\nліквідації;\nзабезпечення виконання міжнародних договорів у сфері охорони,\nвикористання і відтворення водних ресурсів;\nзабезпечення ратифікації конвенцій, спрямованих на збереження\nводних ресурсів, біологічного та ландшафтного різноманіття,\nформування екологічної мережі тощо;\nсприяння виконанню та реалізації діючих міжнародних проектів;\nзапочаткування розроблення і реалізація міжнародних програм,\nпроектів і угод з питань раціонального використання, охорони і\nвідтворення водних ресурсів, екологічного оздоровлення спільних\nрічкових водозбірних басейнів та запобігання шкідливій дії вод,\nудосконалення систем моніторингу, розвитку міжнародної співпраці у\nнапрямі реалізації басейнового принципу управління, зокрема:\nу водозбірному басейні Дніпра за участю України, Російської\nФедерації та Республіки Білорусь і міжнародних організацій, у тому\nчислі із розв'язання екологічних проблем ліквідації наслідків\nрадіаційного забруднення ріки Дніпра і його притоків;\nу водозбірному басейні Сіверського Дінця за участю України і\nРосійської Федерації;\nу водозбірному басейні Дністра за участю України та\nРеспубліки Молдова, у тому числі щодо створення управління\nводозбірного басейну Дністра;\nу водозбірних басейнах Західного Бугу, Дунаю, Тиси, Прута,\nСерета за участю України, Угорщини, Словацької Республіки,\nРумунії, Польщі, у тому числі з питань інформаційного забезпечення\nі узгоджених дій із запобігання високим паводкам, а також\nаварійним ситуаціям, пов'язаним із забрудненням вод, та ліквідації\nїх наслідків.\nРозділ VIII\n\nОСВІТА, ПІДГОТОВКА КАДРІВ, ВИХОВАННЯ,\nІНФОРМУВАННЯ ТА УЧАСТЬ ГРОМАДСЬКОСТІ У РОЗВ'ЯЗАННІ\nПРОБЛЕМ ВОДНОГО ГОСПОДАРСТВА\nЗ метою сприяння розвитку системи екологічного виховання,\nосвіти, інформування населення, підготовки професійних кадрів і\nформування екологічної свідомості і культури спеціалістів водного\nгосподарства, для ефективного виконання пріоритетних напрямів\nреалізації Програми передбачаються:\nрозроблення і реалізація цільового проекту економічної та\nюридичної освіти з урахуванням екологічного права, підготовки\nкадрів управління водним господарством, спеціалістів в усіх сферах\nдіяльності з використання, охорони вод та відтворення водних\nресурсів з переходом до світової системи кваліфікації кадрів;\nпідвищення професійної підготовки відповідних кадрів для\nгалузей народного господарства, рівня екологічної культури і\nсвідомості громадян країни щодо екологічно безпечного\nземлекористування у водозбірних басейнах, використання водних\nоб'єктів, створення безперервної системи підготовки,\nперепідготовки і підвищення кваліфікації кадрів усіх рівнів із\nвпровадженням відповідного правового та економічного механізмів і\nрегуляторів розвитку системи, її навчально-методичного,\nнауково-методичного та науково-організаційного забезпечення;\nудосконалення методології навчальних планів і програм\nнавчання у дошкільних установах, середніх та вищих навчальних\nзакладах з метою розширення знань про водні екосистеми;\nудосконалення інформації щодо проблем водного господарства,\nекологічного оздоровлення водозбірних басейнів річок та питань\nбережливого ставлення до природи, підвищення рівня екологічної\nінформованості громадськості, забезпечення розширення інформації\nпро цілі, завдання і хід виконання заходів цієї Програми;\nзалучення недержавних та громадських організацій до участі у\nзаходах з раціонального використання і охорони водних ресурсів та\nполіпшення екологічного стану водозбірних басейнів річок,\nпередбачених цією Програмою;\nорганізація конкурсів водозберігаючих, енергозберігаючих\nтехнологій та засобів охорони природних водних джерел;\nорганізація періодичної публікації \"Національна доповідь про\nвикористання та екологічний стан водних об'єктів і ресурсів\",\nрозширення випуску відповідної науково-популярної, іншої\nлітератури та науково-пізнавальних теле- і радіопрограм;\nпідтримка природоохоронних акцій щодо захисту і збереження\nводних об'єктів на державному та місцевому рівнях;\nвивчення законодавчої бази інших держав у сфері використання\nводних ресурсів;\nкоординація діяльності навчальних закладів з питань\nекологічного виховання на основі єдиних навчальних програм,\nпідручників і навчальних посібників.\nРозділ IX\n\nОЧІКУВАНІ РЕЗУЛЬТАТИ ВИКОНАННЯ ПРОГРАМИ\nРеалізація Програми забезпечить збалансованість процесів\nвикористання і відтворення водних ресурсів, зменшить негативні\nнаслідки шкідливої дії вод, поліпшить соціальні умови життя\nнаселення та ситуацію із забезпеченням потреб держави у воді.\nНа першому етапі реалізації Програми передбачається виконати\nзаходи щодо запобігання забрудненню і виснаженню водних ресурсів,\nдосягнення гарантованого питного водопостачання, збереження\nгідроспоруд, забезпечення надійності захисту від шкідливої дії\nвод. Передбачається завершити створення нормативно-правової бази з\nпитань регулювання водних відносин і водоохоронної діяльності,\nмаксимально наблизити водне законодавство України до законодавства\nЄвропейського Союзу.\nВиконання Програми на другому етапі передбачає реалізацію\nпроектів, орієнтованих на досягнення балансу між попитом на воду і\nнаявними водними ресурсами з максимально можливим додержанням\nекологічних вимог.\nДодатки 1-4 є невід'ємною частиною Програми.\nДодаток 1. Таблиці 1-11.\nДодаток 2. Зведені показники орієнтовної вартості заходів з\nрозвитку водного господарства України в 2002-2011 роках.\nДодаток 3. Обсяги робіт і фінансування основних завдань та\nзаходів Програми.\nДодаток 4. Фінансування заходів екологічних програм, що\nвключаються до складу Програми і виконуються відповідно до її\nположень.\n\nДодаток 1\nдо Загальнодержавної програми\nрозвитку водного господарства\nТаблиця 1. Розподіл річкового стоку у\nрегіональному розрізі\n-------------------------------------------------------------------------\n| Приплив, | Місцевий | Загальні | Питомі се-\n|куб. кіломет-| стік, куб. | ресурси, куб.|редні місце-\n| рів | кілометрів | кілометрів |ві ресурси,\nРегіони | | | | тис. куб.\n| | | | метрів\n|-------------+-------------+--------------+-------------\n|серед-| дуже | се- | дуже |серед- | дуже | на |на 1\n| ньо- | мало-| ред-| мало- |ньовод-| мало-| 1 кв. |жи-\n| вод- | вод- | ньо-| вод- |ний рік| вод- | кіло- |те-\n| ний | ний | вод-| ний | | ний | метр |ля\n| рік | рік | ний | рік | | рік | |\n| | | рік | | | | |\n-------------------------------------------------------------------------\nУ цілому по 157,4 121,7 52,4 29,7 209,8 151,4 86,8 1,04\nУкраїні\n\nАвтономна 0,91 0,43 0,91 0,43 33,7 0,36\nРеспубліка Крим\n\nОбласті:\n\nВінницька 8,48 4,29 2,47 1,16 11 5,96 93,2 1,34\n\nВолинська 1,87 1,04 2,18 0,94 4,05 1,91 107,9 2,04\n\nДніпропетровська 52,1 32 0,87 0,14 53 32,5 27,3 0,23\n\nДонецька 3,15 1,47 1,02 0,24 4,4 1,7 38,5 0,2\n\nЖитомирська 0,56 0,23 3,15 1,05 3,71 1,28 105,4 2,17\n\nЗакарпатська 5,37 2,86 7,92 4,47 13,3 7,29 618,7 6,13\n\nЗапорізька 52,4 32,7 0,62 0,13 53 33,1 22,8 0,3\n\nІвано-Франківська 4,81 2,6 4,59 2,17 9,4 4,77 330,2 3,14\n\nКиївська 44,4 26,7 2,04 0,76 46,4 28,8 70,6 0,45\n\nКіровоградська 49,2 30,5 0,95 0,27 50,2 31,3 11 0,22\n\nЛуганська 3,63 1,42 1,46 0,45 5,09 2 54,7 0,54\n\nЛьвівська 0,63 0,24 4,92 2,66 5,55 3 225,7 1,8\n\nМиколаївська 3,43 1,4 0,57 0,16 4 1,71 23,2 0,43\n\nОдеська 135,2 102,7 0,35 0,076 135,6 102,8 10,5 0,14\n\nПолтавська 49,5 30,4 1,94 0,76 51,5 31,6 67,4 1,14\n\nРівненська 4,67 2,71 2,33 1,27 7 3,56 115,9 1,96\n\nСумська 3,34 1,73 2,45 1,15 5,79 2,71 102,9 1,88\n\nТернопільська 5,45 2,7 1,81 1,05 7,26 4,1 131,2 1,55\n\nХарківська 1,75 0,86 1,66 0,71 3,41 1,5 52,9 0,55\n\nХерсонська 54,3 32 0,14 0,02 54,4 32 4,9 0,11\n\nХмельницька 7,68 4,26 2,14 1,06 9,82 5,35 103,9 1,44\n\nЧеркаська 46,4 28,5 1,01 0,41 47,4 29,1 48,3 0,68\n\nЧернівецька 8,88 4,92 1,23 0,49 10,1 5,6 151,8 1,31\n\nЧернігівська 26,12 17,35 3,45 1,95 29,57 19,42 108,2 2,61\n-------------------------------------------------------------------------\nТаблиця 2. Водні ресурси річок у басейновому розрізі\n------------------------------------------------------------------\n|Площа | Водні ресурси,\n|водо- | куб. кілометрів\nБасейни річок |збору,|---------------------------------\n|кв. |норма| 50 | 75 | 90 | 95\n|кіло- | | від- | від- | від- | від-\n|метрів| |сотків|сотків|сотків|сотків\n------------------------------------------------------------------\nДніпро - гирло 504000 53,9 51,7 43,5 35\n\nСіверський Донець - 52400 3,53 3,28 2,41 1,79 1,48\nм. Лисичанськ\n\nСіверський Донець - 73200 5,08 4,67 3,41 2,51 2,08\nс. Кружилівка\n\nРічки Приазов'я 28000 1,13 1 0,61 0,43 0,3\n\nРічки Криму 27000 0,91 0,86 0,65 0,5 0,43\n\nПівденний Буг - 46200 2,89 2,74 2,07 1,56 1,33\nс. Олександрівка\n\nРічки (протоки) в гирлі 13000 0,34 0,28 0,18 0,13 0,1\nПівденного Бугу (Інгул,\nМертвовод, Чичиклея,\nГнилий Єланець)\n\nДністер - с. Бендери 66100 10,7 10,4 8,64 7,17 6,56\n\nРічки в межиріччі Дунай - 30000 0,281 0,24 0,18 0,05\nДністер - Південний Буг\n\nПрут - с. Леово 23400 2,68 2,58 2,06 1,67 1,45\n\nЗахідний Буг - м. Сокаль 6250 0,9 0,86 0,65 0,52 0,43\n\nТиса - смт Вилок 9180 6,72 6,56 5,36 4,5 3,94\n\nУж - м. Ужгород 1970 0,96 0,93 0,75 0,6 0,53\n\nЛаториця - м. Чоп 2870 1,17 1,12 0,9 0,74 0,65\n\nУсього 87,66 85,1 71,7 61,4 55,9\n------------------------------------------------------------------\nТаблиця 3. Використання водних ресурсів\n------------------------------------------------------------------\n| Роки, млн | 1999 р. до\nНапрями використання | куб. метрів | 1990 р.,\n|--------------------| %\n| 1990 | 1995 | 1999 |\n------------------------------------------------------------------\nЗабір води, разом 35615 25852 19748 55\n\nу тому числі:\n\n- з поверхневих джерел 29294 20681 15720 54\n\n- з підземних джерел 5200 4305 3199 62\n\n- морської 1121 866 828 74\n\nВтрати при транспортуванні 2424 1946 2342 97\n\nВикористано води, разом 30201 20334 14285 47\n\nу тому числі на:\n\nгосподарсько-питні потреби 4646 4404 3566 77\n\nвиробничі потреби 16255 10417 7304 45\n\nзрошення 6958 3469 2327 33\n\nсільгоспводопостачання 1697 1331 641 38\n\nставкове рибне господарство 405 467 315 78\n\nінші потреби 240 246 132 55\n\nСкинуто стічних вод у водні 19329 14175 10988 57\nоб'єкти, разом\n\nу тому числі забрудненої 3199 4652 3920 123\n\nБезповоротне водоспоживання 14630 9630 6987 48\n\nОборотне і повторно-послідовне 67661 51054 40969 61\nводопостачання\n\nВалові водопотреби 103276 76906 60717 59\n\nЧастка оборотного і 65 66 67 103\nповторно-послідовного\nводопостачання в об'ємі валових\nводопотреб, відсотків\n\nПотужність очисних споруд 8131 8419 8018 99\n------------------------------------------------------------------\nТаблиця 4. Використання водних ресурсів у\nкомунальному господарстві\n------------------------------------------------------------------\n|Роки, млн куб.метрів| 1999 р. до\nНапрями використання |--------------------| 1990 р., %\n| 1990 | 1995 | 1999 |\n------------------------------------------------------------------\nЗабір води, разом 3834 3759 3461 90\n\nу тому числі підземної 1302 1212 1143 88\n\nВикористано води, разом 3684 3813 3315 90\n\nу тому числі на господарсь- 3377 3428 2903 86\nко-питні потреби\n\nСкинуто стічних вод у водні 3915* 3838 3379 86\nоб'єкти, разом\n\nу тому числі:\n\nбез очищення 92 151 125 136\n\nнедостатньо очищених 1482 2175 1816 123\n\nБезповоротні втрати води:\n\nпри транспортуванні 453 767 1093 241\n\nу процесі використання 661 707 951 144\n\nПитоме використання води на 267 270 236 88\nодного міського жителя, літрів\nна добу\n\n_______________\n* Обсяги скиду більші, ніж забір води за рахунок отримання\nстічних вод від інших водокористувачів для очистки.\nТаблиця 5. Використання водних ресурсів\nу промисловості\n------------------------------------------------------------------\n| Роки, млн | 1999 р. до\nНапрями використання | куб. метрів | 1990 р.,\n|--------------------| %\n| 1990 | 1995 | 1999 |\n------------------------------------------------------------------\nЗабір води, разом 16852 11608 9085 54\n\nу тому числі:\n\nз поверхневих джерел 13572 8918 6831 50\n\nз підземних джерел 2188 1850 1440 66\n\nморської 1092 841 814 75\n\nВтрати при транспортуванні 50 89 137 274\n\nВикористано води, разом 15150 9669 7126 47\n\nу тому числі на виробничі 14056 8834 6572 47\nпотреби\n\nВикористано питної води, разом 1717 1196 737 43\n\nу тому числі на виробничі 813 447 282 35\nпотреби\n\nБезповоротне споживання води в 2123 1317 522 25\nпроцесі виробництва\n\nСкинуто стічних вод у водні 12106 7986 6517 54\nоб'єкти, разом\n\nу тому числі забрудненої 1533 2113 1849 121\n\nОборотне і повторно-послідовне 66069 49378 40969 62\nводопостачання\n\nВалові водопотреби 82921 60986 50054 60\n\nЧастка морського, оборотного та 83,7 86,3 87,7 105\nповторно-послідовного\nводопостачання в загальному\nобсязі використаної на\nвиробничі потреби води,\nвідсотків\n\nПотужність очисних споруд 3665 3740 3280 89\n------------------------------------------------------------------\nТаблиця 6. Використання водних ресурсів\nу сільському господарстві\n------------------------------------------------------------------\n| Роки, млн | 1999 р. до\nНапрями використання | куб. метрів | 1990 р.,\n|--------------------| %\n| 1990 | 1995 | 1999 |\n------------------------------------------------------------------\nЗабір води для використання 14666 10314 7105 48\nразом\n\nу тому числі:\n\nз поверхневих джерел 13117 9165 6546 50\n\nз підземних джерел 1549 1149 559 36\n\nВтрати при транспортуванні 1916 1087 1108 58\n\nВикористано води, разом 10892 6623 3711 34\n\nу тому числі на:\n\nгосподарсько-питні потреби 28 35 72 257\n\nвиробничі потреби 1623 1120 297 18\n\nзрошення 6929 3440 2311 33\n\nсільгоспводопостачання 1676 1320 636 38\n\nставкове рибне господарство 463 466 313 78\n\nІнші потреби 173 242 82 47\n\nБезповоротні втрати води в 8046 4546 3108 39\nпроцесі використання\n\nСкинуто стічних вод у водні 3229 2281 1041 32\nоб'єкти, разом\n\nу тому числі\nколекторно-дренажних вод 1069 654 670 63\n\nСкинуто забруднених вод 64 202 114 178\n\nОборотне водопостачання 1222 1117 566 46\n\nВикористано стічних і\nколекторно-дренажних вод, разом 937 641 97 10\n\nу тому числі на зрошення 139 41 14 10\n\nПитомі витрати води на одного 270 218 107 40\nсільського жителя, літрів на\nдобу\n------------------------------------------------------------------\nТаблиця 7. Динаміка скидів забруднюючих речовин\n------------------------------------------------------------------\n| Роки, тис. тонн | 1999 р. до\nДжерела скидів |--------------------| 1990 р., %\n| 1990 | 1995 | 1999 |\n------------------------------------------------------------------\nУсього 3569 4319 3278 92\n\nу тому числі по басейнах річок:\n\nДністер 90 79 84 93\n\nПівденний Буг 56 60 47 84\n\nДніпро 793 1004 807 102\n\nСіверський Донець 554 761 511 92\n\nпо галузях економіки:\n\nпромисловість 2610 2797 2147 82\n\nсільське господарство 46 254 87 189\n\nкомунальне господарство 900 1256 1033 115\n\nінші галузі 13 12 11 85\n------------------------------------------------------------------\nТаблиця 8. Прогноз використання води\nу комунальному господарстві\n------------------------------------------------------------------\nПоказник, |Оцінка | Прогноз\nодиниця виміру |-------+-------------------------------\n|2000 р.| 2005 р. | 2011 р.\n------------------------------------------------------------------\nЧисельність міського 33506 31775-32078 30273-31088\nнаселення, тис. чол.\n\nОбсяг потреб у прісній\nводі, що використовується,\nмлн куб. метрів 3112 3131-3161 3204-3290\n\nПитомі витрати води на 262 270 290\nодного міського жителя,\nлітрів на добу\n------------------------------------------------------------------\nТаблиця 9. Прогноз використання води у промисловості\n------------------------------------------------------------------\nПоказник, | Оцінка | Прогноз\nодиниця виміру |---------+-----------------------------\n| 2000 р. | 2005 р. | 2011 р.\n------------------------------------------------------------------\nПромисловість, разом\n\nОбсяг продукції, 89566 102468 119188\nмлн гривень (у цінах на\n1998 рік)\n\nОбсяг валових потреб у 46460 56838 60500\nводі, млн куб. метрів\n\nу тому числі прісної води 5989 8360 8800\n\nПитомі витрати води,\nкуб. метрів на гривню:\n\nвалові 0,519 0,555 0,508\n\nпрісної води 0,067 0,081 0,074\n\nЕлектроенергетика\n\nОбсяг продукції, 14049 16529 19008\nмлн гривень\n\nОбсяг валових потреб у 29240 35000 36800\nводі, млн куб. метрів\n\nу тому числі прісної води 4420 6300 6255\n\nПитомі витрати води,\nкуб. метрів на гривню:\n\nвалові 2,08 2,11 1,94\n\nпрісної води 0,31 0,38 0,33\n\nВугільна промисловість\n\nОбсяг продукції, млн тонн 81,0 85,0 92,0\n\nОбсяг валових потреб у 725 740 782\nводі, млн куб. метрів\n\nу тому числі прісної води 138 145 156\n\nПитомі витрати води,\nкуб. метрів на гривню:\n\nвалові 8,95 8,7 8,5\n\nпрісної води 1,7 1,7 1,7\n\nМеталургія\n\nОбсяг продукції, млн тонн 22988 24367 26471\n\nОбсяг валових потреб у 10600 12914 13500\nводі, млн куб. метрів\n\nу тому числі:\n\nпрісної води 1000 1042 913\n\nморської води 800 1047 1112\n\nоборотне 8800 10825 11475\nводопостачання\n\nПитомі витрати води,\nкуб. метрів на гривню:\n\nвалові 0,461 0,530 0,501\n\nпрісної води 0,043 0,043 0,034\n\nХімія і нафтохімія\n\nОбсяг продукції, 5344 5683 6889\nмлн гривень\n\nОбсяг валових потреб у 2672 3672 4133\nводі, млн куб. метрів\n\nу тому числі прісної води 254 369 393\n\nПитомі витрати води,\nкуб. метрів на гривню:\n\nвалові 0,5 0,65 0,60\n\nпрісної води 0,047 0,065 0,057\n\nМашинобудування і\nметалообробка\n\nОбсяг продукції, 12777 15948 19945\nмлн гривень\n\nОбсяг валових потреб у 907 1276 1496\nводі, млн куб. метрів\n\nу тому числі прісної води 163 217 269\n\nПитомі витрати води,\nкуб. метрів на гривню:\n\nвалові 0,071 0,08 0,075\n\nпрісної води 0,013 0,014 0,013\n\nЛісова, деревообробна і\nцелюлозно-паперова\n\nОбсяг продукції, 2108 2445 2949\nмлн гривень\n\nОбсяг валових потреб у 179 293 295\nводі, млн куб. метрів\n\nу тому числі прісної води 58 88 80\n\nПитомі витрати води,\nкуб. метрів на гривню:\n\nвалові 0,085 0,12 0,1\n\nпрісної води 0,027 0,036 0,027\n\nПромисловість будівельних\nматеріалів\n\nОбсяг продукції, 1450 1594 2072\nмлн гривень\n\nОбсяг валових потреб у 272 285 348\nводі, млн куб. метрів\n\nу тому числі прісної води 51 57 74\n\nПитомі витрати води,\nкуб. метрів на гривню:\n\nвалові 0,187 0,179 0,168\n\nпрісної води 0,035 0,036 0,035\n\nЛегка промисловість\n\nОбсяг продукції, 1450 1594 2072\nмлн гривень\n\nОбсяг валових потреб у 94 128 186\nводі, млн куб. метрів\n\nу тому числі прісної води 17 22 30\n\nПитомі витрати води,\nкуб. метрів на гривню:\n\nвалові 0,065 0,08 0,09\n\nпрісної води 0,011 0,014 0,014\n\nХарчова промисловість\n\nОбсяг продукції, 14216 15746 18896\nмлн гривень\n\nОбсяг валових потреб у 952 1496 1512\nводі, млн куб. метрів\n\nу тому числі прісної води 186 299 378\n\nПитомі витрати води,\nкуб. метрів на гривню:\n\nвалові 0,067 0,095 0,08\n\nпрісної води 0,013 0,019 0,02\n\nІнші галузі\n\nОбсяг валових потреб 1396 1430 1476\nу воді, млн куб. метрів\n\nу тому числі прісної води 163 205 207\n------------------------------------------------------------------\nТаблиця 10. Прогноз використання води у\nсільському господарстві\n------------------------------------------------------------------\nПоказник, |Оцінка | Прогноз\nодиниця виміру |-------+-------------------------------\n|2000 р.| 2005 р. | 2011 р.\n------------------------------------------------------------------\nСільське господарство, 2976 5380-5650 6240-7060\nразом\nобсяг потреб у воді,\nмлн куб. метрів\n\nу тому числі:\n\nзрошення:\nобсяг потреб у воді для\nзрошення, млн куб. метрів 1699 3500-3750 3900-4680\n\nпитомі витрати води,\nкуб. метрів на гектар 1903 2500 2600\n\nсільгоспводопостачання\n\nобсяг потреб у воді,\nмлн куб. метрів 512 952-961 1187-1219\n\nчисельність сільського\nнаселення, тис. чоловік 15950 15338-15484 14780-15178\n\nпитомі витрати води на 107 170 220\nодну людину, літрів на\nдобу\n\nрибне господарство\n\nобсяг потреб у воді,\nмлн куб. метрів 626 700 900\n\nІнші потреби у воді, 139 228-239 253-261\nмлн куб. метрів\n------------------------------------------------------------------\nТаблиця 11. Прогноз використання води у галузях\nекономіки України на 2011 рік\n------------------------------------------------------------------\nПоказник, |Оцінка | Прогноз\nодиниця виміру |-------+-------------------------------\n|2000 р.| 2005 р. | 2011 р.\n------------------------------------------------------------------\nКомунальне господарство\n\nОбсяг потреб у водних 3112 3131-3161 3204-3290\nресурсах, що\nвикористовуються,\nмлн куб. метрів\n\nПромисловість\n\nОбсяг потреб у водних 5989 8119-8360 8197-8800\nресурсах, що\nвикористовуються,\nмлн куб. метрів\n\nСільське господарство\nОбсяг потреб у водних\nресурсах, що\nвикористовуються,\nмлн куб. метрів 2976 5380-5650 6240-7060\n\nУсього 12077 16630-17171 17641-19150\n------------------------------------------------------------------\n\nДодаток 2\nдо Загальнодержавної програми\nрозвитку водного господарства\nЗведені показники орієнтовної вартості заходів\nз розвитку водного господарства України\nв 2002-2011 роках\n(млн гривень) ------------------------------------------------------------------\n|Всього | 2002-2006 роки | 2007-\nОргани | в |-------+-----------------------| 2011\nвиконавчої | 2002- | всього|у тому числі за рахунок| роки\nвлади | 2011 | |-----------------------|\n| роках | |держав-|місце-|інших |\n| | |ного |вого |джерел |\n| | |бюджету|бюдже-|фінансу-|\n| | | |ту |вання |\n------------------------------------------------------------------\nУкраїна, разом 13946,3 4830,2 2561,1 1098,3 1173,113 8996,695\nу тому числі:\n\n1. Рада 4512,0 1617,6 990,5 534,0 93,1 2894,4\nміністрів АР\nКрим, обласні\nдержавні\nадміністрації\n\nз них:\n\n- будівництво 292,4 109,4 64,5 32,9 12,0 183,0\n(реконструкція)\nводосховищ,\nставків,\nканалів,\nводоводів,\nрезервуарів,\nрозвідної\nмережі\n\n- будівництво 83,8 25,0 23,0 2,0 - 58,8\nсистем штучного\nпоповнення\nзапасів\nпідземних вод\n\n- будівництво\n(реконструкція)\nсистем\nводопостачання\n\n- у містах і 1920,9 796,9 496,9 250,0 50,0 1124,0\nселищах\n\n- у сільських 707,4 149,6 88,3 61,3 - 557,8\nнаселених\nпунктах\n\nбудівництво\n(реконструкція)\nочисних споруд\nі каналізаційних\nмереж\n\n- у містах і 1216,8 404,9 252,4 127,0 25,5 811,9\nселищах\n\n- у сільських 28,1 15,3 9,0 6,3 - 12,8\nнаселених\nпунктах\n\nупорядкування 117,7 46,9 6,9 40,0 - 70,8\nіснуючого\nводовідведення\nна урбанізованих\nтериторіях\n\nЗаходи щодо 144,9 69,6 49,5 14,5 5,6 75,3\nзапобігання і\nліквідації\nнаслідків\nшкідливої дії вод\n\n2. Міністерства, 9164,4 3109,7 1496,2 537,1 1076,4 6054,7\nінші центральні\nоргани виконавчої\nвлади\n\nу тому числі:\n\nДержводгосп 4793,3 1322,5 832,6 338,4 151,5 3470,8\n\nз них:\n\n- будівництво 1235,6 462,5 272,8 139,3 50,4 773,1\n(реконструкція)\nводосховищ,\nставків,\nканалів,\nводоводів,\nрезервуарів,\nрозвідної\nмережі\n\n- будівництво 520,5 108,3 63,9 44,4 - 412,2\n(реконструкція)\nоб'єктів\nводопостачання\nу сільських\nнаселених\nпунктах\n\n- будівництво 164,0 - - - - 164,0\n(реконструкція)\nочисних споруд\nі каналізаційних\nмереж у\nсільських\nнаселених\nпунктах\n\n- упорядкування 23,8 8,0 - - 8,0 15,8\nта підвищення\nрівня\nраціонального\nводокористування\n\n- благоустрій 112 40,1 - 23,6 16,5 71,9\nставків\n\n- упорядкування 11,7 4,4 - 4,4 - 7,4\nмережі водойм\n\n- упорядкування 101,7 36,8 16,5 19,0 1,3 64,9\nводосховищ і\nприбережних\nзахисних смуг\n\n- заходи щодо 1517,2 411,3 296,1 60,0 55,2 1105,9\nзапобігання і\nліквідації\nнаслідків\nшкідливої дії\nвод\n\n- розвиток 1106,7 251,1 183,3 47,7 20,1 855,6\nгідромеліоратив-\nного комплексу\n\nМінагрополітики 1350,7 685,6 - 22,4 663,2 665,1\n\nДержкомзем 1610 610 600 10 - 1000\n\nДержкомлісгосп 158,7 65,8 29,6 36,2 - 92,9\n\nДержбуд 608,6 225,2 25,2 130,1 69,9 383,6\n\nМінпромполітики 304,9 103,0 - - 103,0 201,9\n\nМінпаливенерго 264,0 88,8 - - 88,8 175,2\n\nМінекоресурсів 74,2 8,8 - - - 65,4\n\nНауково-технічне забезпечення виконання Програми\n\nВсього 155,2 61,2 53,5 6,4 1,3 94,0\n\nз них:\n\nДержводгосп 35,3 14,7 12,7 2,0 - 20,6\n\nНаціональна 63,2 24,3 24,3 - - 38,9\nакадемія наук\nУкраїни\n\nДержбуд 11,6 4,8 3,0 1,8 - 6,8\n\nМінпромполітики 30,5 3,4 3,4 - - 5,5\n\nАкадемія аграрних 9,6 4,0 3,2 0,8 - 5,6\nнаук\n\nМінпаливенерго 6,9 2,3 1,0 - 1,3 4,6\n\nДержкомзем 2,3 0,8 0,8 - - 1,5\n\nМіністерство 2,3 1,1 1,1 - - 1,2\nохорони здоров'я\n\nМінекоресурсів 15,3 5,8 4,0 1,8 - 9,5\n\nРезервні кошти Програми (невраховані окремі\nзаходи та об'єкти)\n114,7 41,7 20,9 20,8 - 73,0\n------------------------------------------------------------------\n\nДодаток 3\nдо Загальнодержавної програми\nрозвитку водного господарства\nОбсяги робіт і фінансування основних завдань\nта заходів Програми\n\n------------------------------------------------------------------\nКод | Назва напрямів, | Обсяги робіт, |Обсяги фінансування за\n|основних завдань | що підлягають |етапами виконання та\n| та заходів | виконанню |взаємозв'язок з іншими\n| | |програмами, млн гривень\n| |----------------+-------------------------\n| |одиниця| всього |всього | у тому числі\n| |виміру | в 2002-|в 2002-|----------------\n| | | 2011 | 2011 |в 2002-|в 2007-\n| | | роках | роках | 2006 | 2011\n| | | | | роках | роках\n------------------------------------------------------------------\n1 Поліпшення якості - - 5300,9 1850,6 3450,3\nзабезпечення\nводою населення\nі галузей\nекономіки\n\n1.1 Будівництво та млн 538,7 411,9 154,2 257,7\nреконструкція куб. м\nводосховищ,\nставків,\nрезервуарів,\nпідвищення\nводоресурсної\nспроможності\nводойм\n\n1.2 Будівництво км 643,6 721,0 270,0 451,0\n(реконструкція)\nканалів\n\n1.3 Будівництво км 2673,9 926,4 346,6 579,8\n(реконструкція)\nводоводів,\nрозвідної\nмережі, інших\nспоруд\n\n1.4 Будівництво млн 65,7 83,8 25,0 58,8\nсистем штучного куб. м\nпоповнення\nзапасів підземних\nвод та заходи\nщодо збільшення\nобсягів\nвикористання\nпідземних вод\n\n1.5 Будівництво км 5806,9 1920,9 796,9 1124,0\n(реконструкція) тис. 1109,1\nсистем куб.\nводопостачання у м/добу\nмістах і селищах\n\n1.6 Будівництво км 12520,9 1236,9 257,9 979,0\n(реконструкція) тис. 468,7\nсистем куб.\nводопостачання в м/добу\nсільських\nнаселених\nпунктах\n\n2 Охорона водних - - 1709,6 565,7 1143,9\nджерел від\nзабруднення,\nзменшення впливу\nрадіаційного\nзабруднення на\nстан водних\nоб'єктів\n\n2.1 Упорядкування тис. 2636,9\nіснуючого куб.\nводовідведення м/добу\nна об'єктах\nкомунального км 2488,2 1323,8 429,0 894,8\nгосподарства\n\n2.2 Упорядкування тис. 394,2\nіснуючого куб.\nводовідведення м/добу\nна господарських\nоб'єктах км 138,2 255,6 85,6 170,0\n\n2.3 Упорядкування тис. 1796,0\nіснуючого куб.\nводовідведення м/добу\nна урбанізованих\nтериторіях км 18 117,7 46,9 70,8\n\n2.4 Упорядкування тис. 50,2 12,5 4,2 8,3\nіснуючого куб. м\nводовідведення з\nсільськогосподар-\nських угідь\n\n3 Раціональне та _ _ 474,2 159,3 314,9\nекологічно\nбезпечне\nвикористання\nводних ресурсів,\nупорядкування та\nпідвищення\nтехнологічного\nрівня галузевих\nводогосподар-\nських систем\n\n3.1 Створення 3021 234,6 78,8 155,8\n(реконструкція) млн\nоборотних систем куб. м\nводопостачання\n\n3.2 Створення млн 176,4 129,1 43,4 85,7\nповторних куб. м\nсистем\nводопостачання\n\n3.3 Впровадження млн 31,2 33,0 11,1 21,9\nмаловодних і куб. м\nбезстічних\nтехнологій\n\n3.4 Забезпечення\nобліку\nвикористання вод\n- водозабору млн 1822,0 54,1 18,2 35,9\nкуб. м\n- скиду стічних 887,0 23,4 7,8 15,6\nвод\n\n4 Упорядкування - - 3272,7 1419,7 1853,0\nструктури\nприродних і\nантропогенних\nугідь;\nоптимізація\nводних балансів\nу річкових\nбасейнах;\nзабезпечення\nекологічної\nрівноваги та\nпідтримання\nводорегулюючих\nфункцій\nландшафтів\nводозбірних\nтериторій;\nвідновлення та\nпідтримання\nсприятливого\nгідрологічного\nрежиму і\nсанітарного\nстану водних\nоб'єктів\n\n4.1 Створення га 21238,0 25,8 10,9 14,9\nполезахисних і\nводорегулюючих\nлісосмуг\n\n4.2 Заліснення ярів, га 97210,0 116,1 49,0 67,1\nбалок та\nінших земель\n\n4.3 Протиерозійні га 82300,0 1278,5 662,5 616,0\nагротехнічні\nзаходи\n(безполицевий\nобробіток\nгрунту,\nщілювання ріллі,\nсмугове\nрозміщення\nкультур,\nзалуження сильно\nеродованої ріллі\nтощо)\n\n4.4 Улаштування шт. 88061 1461,6 566,9 894,7\nпротиерозійних\nгідротехнічних\nспоруд на\nводозбірних\nтериторіях\n\n4.5 Упорядкування га 181548,0 118,8 43,0 75,8\nводоохоронних\nзон і прибережних\nзахисних смуг,\nу т.ч. в межах\nприбережних\nзахисних смуг:\n- залуження га 20097,7 11,3 4,1 7,2\n- заліснення га 14363,2 17,1 6,2 10,9\n4.6 Забезпечення шт. 8 148,1 42,9 105,2\nекологічно\nбезпечного\nфункціонування\nДніпровських\nводосховищ та\nДністровських\nводосховищ\n\n4.7 Благоустрій шт. 1733 112,0 40,1 71,9\nставків\n(розчищення від\nзамулення,\nреконструкція\nгідротехнічних\nспоруд)\n\n4.8 Упорядкування шт. 2373 11,8 4,4 7,4\nмережі штучних\nводойм, у тому\nчислі ліквідація\nтих, що не\nвідповідають\nресурсним,\nекологічним та\nгосподарським\nвимогам\n\n5 Запобігання - - 1812,1 480,9 1331,2\nшкідливій дії вод\n\n5.1 Роботи на річках - - 1400,5 402,0 998,5\nі водних об'єктах\n\n5.1.1 Будівництво шт. 317 182,0 62,6 1119,4\nгідротехнічних\nспоруд\n\n5.1.2 Берегоукріплення км 529,0 357,4 98,3 259,1\n\n5.1.3 Будівництво км 1126,0 278,3 95,3 183,0\nзахисних\nпротипаводкових\nдамб\n\n5.1.4 Регулювання русел км 4428,0 582,8 145,8 437,0\n\n5.2 Упорядкування км 1943,0 261,6 78,9 182,7\nводовідведення\nповерхневого\nстоку на\nурбанізованих\nсільських\nтериторіях\n(перебудова\nсистеми\nводовідведення)\n\n5.3 Реконструкція гідро- 68 150,0 - 150,0\nта розширення постів,\nіснуючої мережі шт.\nспоруд для\nведення\nгідромеліоратив-\nних спостережень\nна річках і\nводоймах\n\n6 Забезпечення - - 1106,7 251,1 855,6\nнадійного\nфункціонування\nгідромеліоратив-\nного комплексу\n\n6.1 Будівництво нових тис. га 18,5 66,5 - 66,5\nзрошувальних і\nосушувальних\nсистем\n\n6.2 Реконструкція тис. га 367,1 812,7 194,2 618,5\nмеліоративних\nсистем\n\n6.3 Поліпшення шт. 210 138,0 39,4 98,6\nекологічного\nстану населених\nпунктів\nу зоні впливу\nзрошуваної\nмеліорації\n\n6.4 Заходи з га 420000 89,5 17,4 72,1\nраціонального\nводорозподілу і\nвикористання\nводи,\nзапобігання\nпідтопленню,\nзаболочуванню\nземель,\nзабрудненню\nводних ресурсів\n\n7 Науково-технічне - - 139,9 47,9 92,0\nзабезпечення\nПрограми\n\n8 Резервні кошти - - 130,0 55,0 75,0\nвиконання\nПрограми\n------------------------------------------------------------------\n\nДодаток 4\nдо Загальнодержавної програми\nрозвитку водного господарства\nФінансування заходів екологічних програм, що включаються\nдо складу Програми і виконуються відповідно\nдо її положень\n\n(млн гривень) ---------------------------------------------------------------------------\n| Загальний | У тому числі за роками\nЗаходи Програми |обсяг коштів,|---------------------------------------\n| необхідний |2001- | 2002| 2003| 2004| 2005| 2006-\n| для |2005 | | | | | 2011\n| реалізації | | | | | |\n| Програми | | | | | |\n---------------------------------------------------------------------------\nНаціональна програма екологічного оздоровлення басейну\nр. Дніпра та поліпшення якості питної води\n(затверджена Постановою Верховної Ради України\nвід 27 лютого 1997 року N 123/97-ВР ( 123/97-ВР )\n\nМінекоресурсів\nДержводгосп, Держбуд\n\nБудівництво і\nреконструкція\nоб'єктів\nводопостачання та\nканалізації,\nводовідведення,\nзаходи щодо\nекологічно безпечного\nводокористування,\nроботи на річках\n(крім заходів,\nпередбачених\nКомплексною програмою\nзахисту від шкідливої\nдії вод сільських\nнаселених пунктів і\nсільськогосподарських\nугідь в Україні у\n2001-2005 роках та\nпрогноз до 2010 року)\n\nразом 3228,2 868 180 308 380 2360,2\n\nу тому числі\n\nдержавний бюджет 3228,2 868 180 308 380 2360,2\n\nКомплексна програма захисту від шкідливої дії вод\nсільських населених пунктів і сільськогосподарських угідь\nв Україні у 2001-2005 роках та прогноз до 2010 року\n(схвалено постановою Кабінету Міністрів України\nвід 26 липня 2000 року N 1173 ( 1173-2000-п )\n\nДержводгосп\n\nРоботи на річках\nразом 1991 381 42,2 107,5 110,4 120,8 1610\n\nу тому числі\n\nдержавний бюджет 1555 292,2 42,2 80 80 90 1262,8\n\nмісцевий бюджет 220 57,3 13,2 13,2 15,3 15,6 162,7\n\nінші джерела 216 55,4 10,8 14,3 15,1 15,2 160,6\nфінансування\n\nКомплексна програма розвитку меліорації земель і\nполіпшення екологічного стану зрошуваних та осушених угідь\nу 2001-2005 роках та прогноз до 2010 року\n(схвалено постановою Кабінету Міністрів України\nвід 16 листопада 2000 року N 1704 ( 1704-2000-п )\n\nДержводгосп\nРеконструкція\nмеліоративних\nсистем\n\nразом 1314 448,0 93,9 147,7 206,6 865,8\n\nу тому числі\n\nдержавний бюджет 903 305,0 64,3 100,5 140,2 598\n\nінші джерела\nфінансування 411 143,0 29,6 47,2 66,4 267,8\n\nКомплексна програма першочергового забезпечення сільських\nнаселених пунктів, що користуються привізною водою,\nцентралізованим водопостачанням у 2001-2005 роках\nта прогноз до 2010 року\n(схвалено постановою Кабінету Міністрів України\nвід 16 листопада 2000 року N 1735 ( 1735-2000-п )\nДержводгосп\n\nБудівництво та\nреконструкція\nоб'єктів\nводопостачання\nсільських населених\nпунктів\n\nразом 1381,5 258,0 72,4 83,4 101,8 1123,5\n\nу тому числі\n\nдержавний бюджет 1381,5 258,0 72,4 83,4 101,8 1123,5\n---------------------------------------------------------------------------\nБудівництво другої черги каналу Дніпро - Донбас\n-------------------------------------------------------------------------\n| Загальний | У тому числі за роками\nЗаходи Програми |обсяг коштів,|-------------------------------------\n| необхідний |2002-| 2002| 2003| 2004| 2005| 2006-\n| для |2005 | | | | | 2011\n| реалізації | | | | | |\n| Програми | | | | | |\n-------------------------------------------------------------------------\nДержводгосп\n\nПерший пусковий комплекс\nдругої черги каналу\nДніпро - Донбас\n\nразом 125,0 125,0\n-------------------------------------------------------------------------\n\nПрограма комплексного протипаводкового захисту в басейні\nр. Тиса у Закарпатській області на 2002-2006 роки та прогноз\nдо 2015 року\n(затверджена постановою Кабінету Міністрів України\nвід 24 жовтня 2001 року N 1388 ( 1388-2001-п )\n\n-------------------------------------------------------------------------------\n|Загальний | У тому числі за роками\nЗаходи Програми |обсяг коштів,+-------------------------------------------\n|необхідний | 2002-| 2002| 2003| 2004| 2005| 2006| 2007-\n|для | 2006 | | | | | | 2011\n|реалізації | | | | | | |\n|Програми | | | | | | |\n| | | | | | | |\n| | | | | | | |\n-------------------------------------------------------------------------------\nДержводгосп\n\nРоботи на річках\nразом\n\nдержавний бюджет 1033,4 388,5 20,0 89,9 89,8 92,9 95,6 644,9\n\nУсього за\nЗагальнодержавною\nпрограмою розвитку\nводного господарства 9073,2 2253,0 62,2 543,6 742,4 904,8 6820,2\n\nу тому числі:\n\nдержавний бюджет 8226,2 2021,1 62,2 486,5 664,8 807,6 6205,1\n\nмісцевий бюджет 220,0 57,3 13,2 13,2 15,3 15,6 162,7\n\nінші джерела 627,0 209,2 21,4 43,9 62,3 81,6 417,8\nфінансування\n-------------------------------------------------------------------------------\n\nПро Загальнодержавну програму розвитку водного господарства\nЗакон України; Програма від 17.01.2002 № 2988-III\n\nВтрата чинності від 01.01.2013 , підстава — 4836-VI\nПостійна адреса:\nhttps://zakon.rada.gov.ua/go/2988-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}