{
  "id": "ua-law-272-19",
  "type": "statute",
  "title": "Закон України (272-19)",
  "title_en": "",
  "short_name": "272-19",
  "status": "in_force",
  "issued_date": "2015-03-19",
  "url": "https://zakon.rada.gov.ua/laws/show/272-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 2465-IX від 27.07.2022 }\n\nПро внесення змін до Закону України \"Про акціонерні товариства\"\n\n(Відомості Верховної Ради (ВВР), 2015, № 22, ст.152)\n\nВерховна Рада України постановляє :\n\nI. Внести до Закону України \"Про акціонерні товариства\" (Відомості Верховної Ради України, 2008 p., № 50-51, ст. 384; 2011 р., № 35, ст. 344; 2015 р., № 10, ст. 58) такі зміни:\n\n1. Частину другу статті 30 після абзацу другого доповнити двома новими абзацами такого змісту:\n\n\"У разі прийняття загальними зборами рішення щодо виплати дивідендів у строк, менший ніж передбачений абзацом першим цієї частини, виплата дивідендів здійснюється у строк, визначений загальними зборами.\n\nУ разі невиплати дивідендів у строк, визначений абзацами першим та другим цієї частини, або у строк, установлений загальними зборами відповідно до абзацу третього цієї частини для виплати дивідендів, за умови, що він менший за строк, передбачений абзацами першим та другим цієї частини, в акціонера виникає право звернення до нотаріуса щодо вчинення виконавчого напису нотаріуса на документах, за якими стягнення заборгованості здійснюється у безспірному порядку згідно з переліком, встановленим Кабінетом Міністрів України\".\n\nУ зв’язку з цим абзац третій вважати абзацом п’ятим.\n\n2. Частину першу статті 38 доповнити абзацом другим такого змісту:\n\n\"Права акціонерів щодо внесення зазначених пропозицій та порядок їх внесення, передбачені цією статтею, не можуть змінюватися статутом акціонерного товариства\".\n\n3. У статті 41:\n\n1) в абзацах першому і другому частини другої слова і цифри \"не менш як 60\" та \"не менш ніж 60\" замінити словами і цифрами \"більш як 50\";\n\n2) частину третю виключити.\n\n4. У частині другій статті 55:\n\n1) друге речення виключити;\n\n2) доповнити абзацом другим такого змісту:\n\n\"У разі дострокового припинення повноважень одного чи кількох членів наглядової ради і до обрання всього складу наглядової ради засідання наглядової ради є правомочними для вирішення питань відповідно до її компетенції за умови, що кількість членів наглядової ради, повноваження яких є чинними, становить більше половини її складу\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім пунктів 2 та 4 розділу I цього Закону, які набирають чинності через два місяці з дня його опублікування.\n\n2. Визнати таким, що втратив чинність, Закон України \"Про внесення змін до статті 41 Закону України \"Про акціонерні товариства\" щодо кворуму загальних зборів акціонерних товариств з мажоритарними корпоративними правами держави\" (Відомості Верховної Ради України, 2015 р., № 10, ст. 58).\n\n3. Установити, що статути акціонерних товариств до приведення їх у відповідність із цим Законом застосовуються в частині, що не суперечить цьому Закону.\n\nПрезидент України\n\nП.ПОРОШЕНКО\n\nм. Київ\n\n19 березня 2015 року\n\n№ 272-VIII\n\nПро внесення змін до Закону України \"Про акціонерні товариства\"\nЗакон України від 19.03.2015 № 272-VIII\n\nВтрата чинності від 01.01.2023 , підстава — 2465-IX\nПостійна адреса:\nhttps://zakon.rada.gov.ua/go/272-19\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}