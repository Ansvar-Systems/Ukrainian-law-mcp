{
  "id": "ua-law-3550-15",
  "type": "statute",
  "title": "Закон України (3550-15)",
  "title_en": "",
  "short_name": "3550-15",
  "status": "in_force",
  "issued_date": "2006-03-16",
  "url": "https://zakon.rada.gov.ua/laws/show/3550-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу\nадміністративного судочинства України\n( Відомості Верховної Ради України (ВВР), 2006, N 35, ст.297 )\n\nВерховна Рада України п о с т а н о в л я є :\nI. Внести до Кодексу адміністративного судочинства України\n( 2747-15 ) (Відомості Верховної Ради України, 2005 р., NN 35-37,\nст. 446) такі зміни:\n1. Частину третю статті 6 викласти в такій редакції:\n\"3. Кожен має право на участь у розгляді своєї справи в\nадміністративному суді будь-якої інстанції в порядку,\nпередбаченому цим Кодексом\".\n2. У статті 213:\n1) пункт 2 частини другої викласти в такій редакції:\n\"2) ім'я (найменування), поштова адреса особи, яка подає\nкасаційну скаргу, та осіб, які беруть участь у справі, а також їх\nномери засобу зв'язку, адреса електронної пошти, якщо такі є\";\n2) у частині четвертій слова \"якщо цього не було зроблено в\nсуді першої чи апеляційної інстанції\" виключити;\n3) частину п'яту доповнити словами \"та копії оскаржуваних\nрішень судів першої та апеляційної інстанцій\".\n3. Частину другу статті 214 замінити чотирма новими частинами\nтакого змісту:\n\"2. Отримавши касаційну скаргу, оформлену відповідно до вимог\nстатті 213 цього Кодексу, суддя-доповідач у п'ятиденний строк\nвирішує питання про відкриття касаційного провадження, про що\nпостановляє відповідну ухвалу, витребовує справу.\n3. Суддя-доповідач повертає касаційну скаргу, подану після\nзакінчення строку касаційного оскарження, особі, яка її подала,\nякщо вона не порушує питання про поновлення цього строку.\n4. Суддя-доповідач відмовляє у відкритті касаційного\nпровадження у справі, якщо:\n1) справа не підлягає касаційному розгляду у порядку\nадміністративного судочинства;\n2) справа не переглядалася в апеляційному порядку;\n3) є ухвала про закриття касаційного провадження у зв'язку з\nвідмовою цієї особи від касаційної скарги на це саме судове\nрішення;\n4) є ухвала про відхилення касаційної скарги цієї особи або\nпро відмову у відкритті касаційного провадження за касаційною\nскаргою на це саме судове рішення.\n5. Копія ухвали про повернення касаційної скарги або про\nвідмову у відкритті касаційного провадження разом з доданими до\nскарги матеріалами направляються особі, яка подавала касаційну\nскаргу, а касаційна скарга залишається у суді касаційної\nінстанції\".\nУ зв'язку з цим частину третю вважати частиною шостою.\n4. Пункт 4 частини першої статті 215 після слів \"питання про\nможливість\" доповнити словами \"попереднього розгляду справи або\".\n5. Доповнити статтею 220-1 такого змісту:\n\" Стаття 220-1. Попередній розгляд справи\n1. Попередній розгляд справи має бути проведений протягом\nп'яти днів після складення доповіді суддею-доповідачем без\nповідомлення осіб, які беруть участь у справі.\n2. У попередньому судовому засіданні суддя-доповідач\nдоповідає колегії суддів про обставини, необхідні для ухвалення\nсудового рішення судом касаційної інстанції.\n3. Суд касаційної інстанції відхиляє касаційну скаргу і\nзалишає рішення без змін, якщо відсутні підстави для скасування\nсудового рішення.\n4. Суд касаційної інстанції скасовує судове рішення за\nнаявності підстав, які тягнуть за собою обов'язкове скасування\nсудового рішення.\n5. Суд касаційної інстанції призначає справу до розгляду у\nсудовому засіданні за відсутності підстав, встановлених частиною\nтретьою або четвертою цієї статті. Справа призначається до\nрозгляду у судовому засіданні, якщо хоч один суддя із складу суду\nдійшов такого висновку. Про призначення справи до розгляду у\nсудовому засіданні постановляється ухвала, яка підписується всім\nскладом суду\".\nII. Цей Закон набирає чинності через 30 днів після його\nопублікування.\n\nПрезидент України В.ЮЩЕНКО\n\nм. Київ, 16 березня 2006 року\nN 3550-IV\n\nПро внесення змін до Кодексу адміністративного судочинства України\nЗакон України від 16.03.2006 № 3550-IV\n\nПрийняття від 16.03.2006\nПостійна адреса:\nhttps://zakon.rada.gov.ua/go/3550-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}