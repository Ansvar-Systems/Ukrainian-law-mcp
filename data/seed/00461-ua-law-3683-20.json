{
  "id": "ua-law-3683-20",
  "type": "statute",
  "title": "Закон України (3683-20)",
  "title_en": "",
  "short_name": "3683-20",
  "status": "in_force",
  "issued_date": "2024-05-08",
  "url": "https://zakon.rada.gov.ua/laws/show/3683-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України та деяких інших законів України у зв’язку з прийняттям Закону України \"Про особливості припинення державних підприємств за рішенням Фонду державного майна України\"\n\n(Відомості Верховної Ради (ВВР), 2024, № 29, ст.212)\n\nВерховна Рада України постановляє:\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. У статті 29 :\n\n1) частину другу доповнити пунктом 16 -5 такого змісту:\n\n\"16 -5 ) 90 відсотків орендної плати за земельні ділянки сільськогосподарського призначення державної власності, передані в оренду відповідно до статті 120 -1 Земельного кодексу України\";\n\n2) частину третю доповнити пунктом 12 -2 такого змісту:\n\n\"12 -2 ) кошти, отримані від реалізації майна державних унітарних підприємств відповідно до Закону України \"Про особливості припинення державних підприємств за рішенням Фонду державного майна України\".\n\n2. Частину четверту статті 30 доповнити пунктом 26 такого змісту:\n\n\"26) здійснення заходів, пов’язаних з припиненням державних унітарних підприємств відповідно до Закону України \"Про особливості припинення державних підприємств за рішенням Фонду державного майна України\" (за рахунок джерел, визначених пунктом 12 -2 частини третьої статті 29 цього Кодексу)\".\n\n3. У частині другій статті 57:\n\nперше речення абзацу першого доповнити словами \"якщо цим Кодексом та/або законом про Державний бюджет України не встановлено інше\";\n\nдоповнити абзацом третім такого змісту:\n\n\"Залишки коштів спеціального фонду державного бюджету на кінець бюджетного періоду, джерелом формування яких були надходження, визначені пунктом 12 -2 частини третьої статті 29 цього Кодексу та не використані на здійснення заходів, визначених пунктом 26 частини четвертої статті 30 цього Кодексу, в обсязі, визначеному Кабінетом Міністрів України, перераховуються до загального фонду державного бюджету\".\n\n4. У частині першій статті 64:\n\nу пункті 19 слова \"цього Кодексу\" замінити словами і цифрами \"цього Кодексу, та орендної плати за земельні ділянки, визначеної пунктом 16 -5 частини другої статті 29 і пунктом 19 -1 цієї частини статті\";\n\nдоповнити пунктом 19 -1 такого змісту:\n\n\"19 -1 ) 10 відсотків орендної плати за земельні ділянки сільськогосподарського призначення державної власності, передані в оренду відповідно до статті 120 -1 Земельного кодексу України\".\n\n5. Підпункт \"а\" пункту 9 частини першої статті 87 викласти в такій редакції:\n\n\"а) виплату пенсій військовослужбовцям та іншим особам (включаючи осіб, яким пенсія призначена на пільгових умовах та за вислугу років, що виплачується до досягнення пенсійного віку, визначеного статтею 26 Закону України \"Про загальнообов’язкове державне пенсійне страхування\"), що відповідно до визначених законом порядку та умов встановлено здійснювати за рахунок коштів державного бюджету; виплату суми, якої не вистачає для повного покриття підприємствами та організаціями за своїх працівників витрат на виплату та доставку пенсій; виплату доплат, надбавок, підвищень до пенсій, додаткових пенсій, щомісячної компенсації сім’ям за втрату годувальника внаслідок Чорнобильської катастрофи, пенсій за особливі заслуги перед Україною, а також цільової грошової допомоги на прожиття відповідно до Закону України \"Про поліпшення матеріального становища учасників бойових дій та осіб з інвалідністю внаслідок війни\"; виплату державної соціальної допомоги на догляд особам, зазначеним у пунктах 1-3 частини першої статті 7 Закону України \"Про державну соціальну допомогу особам, які не мають права на пенсію, та особам з інвалідністю\"; виплату допомоги на поховання та оплату послуг з доставки виплат, визначених у цьому підпункті цієї статті Кодексу; покриття різниці між розміром пенсії, обчисленим відповідно до абзаців першого та третього частини першої, частини третьої статті 28 Закону України \"Про загальнообов’язкове державне пенсійне страхування\", та розміром пенсії, обчисленим відповідно до статті 27 Закону України \"Про загальнообов’язкове державне пенсійне страхування\"; сплату до Пенсійного фонду України єдиного внеску на загальнообов’язкове державне соціальне страхування за окремі категорії осіб та покриття Пенсійному фонду України недоотриманої суми коштів від застосування пільгового розміру цього внеску відповідно до Закону України \"Про збір та облік єдиного внеску на загальнообов’язкове державне соціальне страхування\".\n\n6. У пункті 22 -8 розділу VI \"Прикінцеві та перехідні положення\" слова \"та субвенцій з інших бюджетів\" замінити словами \"субвенцій з інших бюджетів, надходжень в рамках програм допомоги і грантів Європейського Союзу, урядів іноземних держав, міжнародних організацій, донорських установ\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Внести зміни до таких законів України:\n\n1) частину четверту статті 31 Закону України \"Про Національний архівний фонд та архівні установи\" (Відомості Верховної Ради України, 2002 р., № 11, ст. 81; 2014 р., № 5, ст. 62) після слів \"ліквідаційною комісією (ліквідатором)\" доповнити словами \"комісією з реорганізації або керуючим припиненням (у разі припинення державних підприємств відповідно до порядку, встановленого Законом України \"Про особливості припинення державних підприємств за рішенням Фонду державного майна України\")\";\n\n2) у частині вісімнадцятій статті 11 Закону України \"Про управління об’єктами державної власності\" (Відомості Верховної Ради України, 2006 р., № 46, ст. 456 із наступними змінами) слова \"переліки ліквідаційних мас та зміни і доповнення до них\" замінити словами \"умови продажу майна\", а слова \"Фондом державного майна України (стосовно господарської організації, яка перебуває у процесі приватизації)\" виключити;\n\n3) в абзаці дев’ятому пункту 3 частини першої статті 5 Закону України \"Про Фонд державного майна України\" (Відомості Верховної Ради України, 2012 р., № 28, ст. 311; 2018 р., № 12, ст. 68) слова \"переліки ліквідаційних мас та зміни і доповнення до них\" замінити словами \"умови продажу майна\", а слова \"які перебувають у процесі приватизації\" виключити;\n\n4) у Законі України \"Про державну реєстрацію юридичних осіб, фізичних осіб - підприємців та громадських формувань\" (Відомості Верховної Ради України, 2016 р., № 2, ст. 17 із наступними змінами):\n\nпункт 26 частини другої та пункт 12 частини третьої статті 9 після слів \"ліквідаційну комісію\" доповнити словами \"керуючого припиненням\";\n\nабзац другий пункту 1 частини другої статті 11 після слова \"ліквідатора\" доповнити словами \"керуючого припиненням\";\n\nпункт 7 частини першої статті 15 після слова \"ліквідатора\" доповнити словами \"керуючого припиненням\";\n\nпункт 2 частини десятої та частину дванадцяту статті 17 після слова \"ліквідатора\" доповнити словами \"керуючого припиненням\";\n\nпункт 3 частини шостої статті 25 після слова \"ліквідатором\" доповнити словами \"керуючим припиненням\";\n\n5) у Законі України \"Про особливості припинення державних підприємств за рішенням Фонду державного майна України\" (Відомості Верховної Ради України, 2023 р., № 68, ст. 234):\n\nпункт 1 частини другої статті 6 викласти в такій редакції:\n\n\"1) цивільна дієздатність якої обмежена судом або яка визнана судом недієздатною\";\n\nв абзаці сьомому частини другої статті 9 слово \"першої\" замінити словом \"другої\";\n\nпункт 5 частини першої статті 10 викласти в такій редакції:\n\n\"5) витрати на оплату адміністративних послуг та нотаріальних дій\";\n\nу статті 13 :\n\nу частині другій слова \"за місцем державної реєстрації об’єкта припинення\" виключити;\n\nдоповнити частиною четвертою такого змісту:\n\n\"4. Керуючий припиненням або його представник, що діє на підставі довіреності, зобов’язаний протягом трьох робочих днів з дня прийняття рішення про припинення об’єкта припинення письмово повідомити орган державної виконавчої служби (державного виконавця) та/або приватного виконавця, у якого щодо об’єкта припинення відкрито виконавче провадження, про початок проведення процедури припинення такого об’єкта\";\n\nу статті 16 :\n\nчастину другу після слів \"про державну реєстрацію\" доповнити словами \"рішення про\";\n\nчастину третю викласти в такій редакції:\n\n\"3. Керуючий припиненням протягом проведення процедури припинення об’єкта припинення забезпечує належне оформлення, упорядкування, зберігання всіх документів, у тому числі фінансово-господарських, та видачу довідок, зокрема необхідних для забезпечення соціального захисту громадян\";\n\nу статті 19 :\n\nу частині четвертій:\n\nпісля абзацу першого доповнити новим абзацом такого змісту:\n\n\"Продаж майна об’єкта припинення, яке не підлягає приватизації відповідно до закону, не допускається\".\n\nУ зв’язку з цим абзаци другий - сьомий вважати відповідно абзацами третім - восьмим;\n\nу третьому реченні абзацу четвертого слова \"проваджень або внесення записів\" замінити словами \"проваджень та внесення записів\";\n\nабзац шостий доповнити словами \"та державної реєстрації права власності на таке майно (у разі якщо право власності на майно відповідно до закону підлягає державній реєстрації)\";\n\nв абзаці першому частини п’ятої слова \"об’єкта припинення або внесення записів\" замінити словами \"об’єкта припинення та внесення записів\";\n\nу частині першій статті 21 слово \"державна\" виключити, а слова \"зберігання без додаткових умов\" замінити словами \"зберігання в упорядкованому стані\".\n\n3. Кабінету Міністрів України у тримісячний строк з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити прийняття нормативно-правових актів, необхідних для реалізації положень цього Закону;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n8 травня 2024 року\n\n№ 3683-IX\n\nПро внесення змін до Бюджетного кодексу України та деяких інших законів України у зв'язку з прийняттям Закону України \"Про особливості припинення державних підприємств за рішенням Фонду державного майна України\"\nЗакон України від 08.05.2024 № 3683-IX\n\nПрийняття від 08.05.2024\nПостійна адреса:\nhttps://zakon.rada.gov.ua/go/3683-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}