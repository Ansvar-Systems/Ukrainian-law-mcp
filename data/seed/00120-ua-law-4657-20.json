{
  "id": "ua-law-4657-20",
  "type": "statute",
  "title": "Закон України (4657-20)",
  "title_en": "",
  "short_name": "4657-20",
  "status": "in_force",
  "issued_date": "2025-10-23",
  "url": "https://zakon.rada.gov.ua/laws/show/4657-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до статті 25 Закону України \"Про дорожній рух\" щодо паркування транспортних засобів, якими керують водії, які перевозять дітей віком до трьох років та мають відповідний розпізнавальний знак на транспортному засобі\n\nВерховна Рада України постановляє:\n\nI. Статтю 25 Закону України \"Про дорожній рух\" (Відомості Верховної Ради України, 1993 р., № 31, ст. 338 із наступними змінами) після частини другої доповнити чотирма новими частинами такого змісту:\n\n\"Власники спеціально обладнаних чи відведених майданчиків для паркування транспортних засобів забезпечують виділення та облаштування в межах таких майданчиків місць для паркування транспортних засобів, якими керують водії, які перевозять дітей віком до трьох років та мають відповідний розпізнавальний знак на транспортному засобі.\n\nПорядок визначення спеціально обладнаних чи відведених майданчиків для паркування транспортних засобів із місцями для паркування транспортних засобів, якими керують водії, які перевозять дітей віком до трьох років та мають відповідний розпізнавальний знак на транспортному засобі, облаштування таких місць для паркування, їх позначення, підтвердження права на паркування відповідного транспортного засобу, а також встановлення (нанесення) відповідного розпізнавального знака на транспортний засіб встановлюється Кабінетом Міністрів України.\n\nКількість місць, призначених для паркування транспортних засобів, якими керують водії, які перевозять дітей віком до трьох років та мають відповідний розпізнавальний знак на транспортному засобі, становить не менше 5 відсотків загальної кількості місць на спеціально обладнаних чи відведених майданчиках для паркування транспортних засобів, але не менше одного місця, позначеного відповідним дорожнім знаком або дорожньою розміткою.\n\nОргани державної влади та органи місцевого самоврядування сприяють створенню власниками спеціально обладнаних чи відведених майданчиків для паркування транспортних засобів окремих місць для паркування транспортних засобів, якими керують вагітні жінки, люди похилого віку та ветерани\".\n\nУ зв’язку з цим частину третю вважати частиною сьомою.\n\nII. Прикінцеві положення\n\n1. Цей Закон набирає чинності через три місяці з дня його опублікування.\n\n2. Кабінету Міністрів України у тримісячний строк з дня набрання чинності цим Законом:\n\n1) забезпечити прийняття нормативно-правових актів, необхідних для реалізації положень цього Закону;\n\n2) привести свої нормативно-правові акти у відповідність із цим Законом;\n\n3) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n23 жовтня 2025 року\n\n№ 4657-IX\n\nПро внесення зміни до статті 25 Закону України \"Про дорожній рух\" щодо паркування транспортних засобів, якими керують водії, які перевозять дітей віком до трьох років та мають відповідний розпізнавальний знак на транспортному засобі\nЗакон України від 23.10.2025 № 4657-IX\n\nПрийняття від 23.10.2025\nПостійна адреса:\nhttps://zakon.rada.gov.ua/go/4657-20\nЗаконодавство України\nстаном на 21.02.2026\n\nнабирає чинності"
    }
  ],
  "definitions": []
}