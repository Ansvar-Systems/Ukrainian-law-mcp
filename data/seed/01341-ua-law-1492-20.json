{
  "id": "ua-law-1492-20",
  "type": "statute",
  "title": "Закон України (1492-20)",
  "title_en": "",
  "short_name": "1492-20",
  "status": "in_force",
  "issued_date": "2021-06-01",
  "url": "https://zakon.rada.gov.ua/laws/show/1492-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до розділу XXI \"Прикінцеві та перехідні положення\" Митного кодексу України щодо продовження надання українським авіакомпаніям перехідного періоду для використання літаків вітчизняного виробництва\n\n(Відомості Верховної Ради України (ВВР), 2021, № 32, ст.257)\n\nВерховна Рада України постановляє :\n\nI. Розділ XXI \"Прикінцеві та перехідні положення\" Митного кодексу України (Відомості Верховної Ради України, 2012 р., №№ 44-48, ст. 552) доповнити пунктом 4 -4 такого змісту:\n\n\"4 -4 . Тимчасово, до 31 грудня 2024 року, можуть бути поміщені у митний режим тимчасового ввезення з умовним повним звільненням від оподаткування митними платежами та без забезпечення виконання зобов’язань із сплати митних платежів, передбаченого розділом X цього Кодексу, літаки масою порожнього обладнаного апарата понад 10000 кг, але не більше 30000 кг та максимальною пасажиромісткістю від 44 до 110 місць, які ввозяться на митну територію України українськими авіакомпаніями за договорами оперативного лізингу.\n\nНа період дії цього пункту положення частини першої статті 105 цього Кодексу в частині обмеження поміщення у митний режим тимчасового ввезення з умовним повним звільненням від оподаткування митними платежами літаків масою порожнього обладнаного апарата понад 10000 кг, але не більше 30000 кг та максимальною пасажиромісткістю від 44 до 110 місць, які ввозяться на митну територію України українськими авіакомпаніями за договорами оперативного лізингу, не застосовується\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України під час складання проекту Державного бюджету України на 2022 рік передбачити фінансування з державного бюджету Державної цільової науково-технічної програми розвитку авіаційної промисловості на 2021-2030 роки в обсягах, необхідних для відновлення повномасштабного серійного виробництва цивільних літаків в Україні, освоєння виробництва вертольотів, створення умов для збереження частки ринку авіаперевезень для вітчизняних виробників.\n\nПрезидент України\n\nВ.ЗЕЛЕНСЬКИЙ\n\nм. Київ\n\n1 червня 2021 року\n\n№ 1492-IX\n\nПро внесення зміни до розділу XXI \"Прикінцеві та перехідні положення\" Митного кодексу України щодо продовження надання українським авіакомпаніям перехідного періоду для використання літаків вітчизняного виробництва\nЗакон України від 01.06.2021 № 1492-IX\n\nПрийняття від 01.06.2021\nПостійна адреса:\nhttps://zakon.rada.gov.ua/go/1492-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}