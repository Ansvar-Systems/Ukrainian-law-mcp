{
  "id": "ua-law-1165-17",
  "type": "statute",
  "title": "Закон України (1165-17)",
  "title_en": "",
  "short_name": "1165-17",
  "status": "in_force",
  "issued_date": "2009-03-19",
  "url": "https://zakon.rada.gov.ua/laws/show/1165-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України\nпро адміністративні правопорушення та Кримінального\nкодексу України щодо посилення відповідальності\nза незаконний посів або незаконне вирощування\nснотворного маку чи конопель\n( Відомості Верховної Ради України (ВВР), 2009, N 31, ст.458 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Статтю 106-2 Кодексу України про адміністративні\nправопорушення ( 80731-10 ) (Відомості Верховної Ради\nУРСР, 1984 р., додаток до N 51, ст. 1122) викласти в такій\nредакції:\n\" Стаття 106-2. Незаконний посів або незаконне вирощування\nснотворного маку чи конопель\nНезаконний посів або незаконне вирощування снотворного маку в\nкількості до ста рослин чи конопель у кількості до десяти рослин -\nтягнуть за собою накладення штрафу від вісімнадцяти до ста\nнеоподатковуваних мінімумів доходів громадян з конфіскацією\nнезаконно вирощуваних наркотиковмісних рослин\".\n2. У статті 310 Кримінального кодексу України ( 2341-14 )\n(Відомості Верховної Ради України, 2001 р., N 25-26, ст. 131):\n1) частину першу викласти в такій редакції:\n\"1. Незаконний посів або незаконне вирощування снотворного\nмаку в кількості від ста до п'ятисот рослин чи конопель у\nкількості від десяти до п'ятдесяти рослин -\nкараються штрафом від ста до п'ятисот неоподатковуваних\nмінімумів доходів громадян або арештом на строк до шести місяців,\nабо обмеженням волі на строк до трьох років\";\n2) абзац перший частини другої викласти в такій редакції:\n\"2. Незаконний посів або незаконне вирощування снотворного\nмаку чи конопель особою, яка була засуджена за цією статтею чи яка\nраніше вчинила один із злочинів, передбачених статтями 307, 309,\n311, 317 цього Кодексу, або вчинені за попередньою\nзмовою групою осіб з метою збуту, а також незаконний посів або\nнезаконне вирощування снотворного маку в кількості п'ятисот і\nбільше рослин чи конопель у кількості п'ятдесят і більше рослин\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 19 березня 2009 року\nN 1165-VI\n\nПро внесення змін до Кодексу України про адміністративні правопорушення та Кримінального кодексу України щодо посилення відповідальності за незаконний посів або незаконне вирощування снотворного маку чи конопель\nЗакон України від 19.03.2009 № 1165-VI\n\nПрийняття від 19.03.2009\nПостійна адреса:\nhttps://zakon.rada.gov.ua/go/1165-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}