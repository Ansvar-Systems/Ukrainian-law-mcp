{
  "id": "ua-law-3278-20",
  "type": "statute",
  "title": "Закон України (3278-20)",
  "title_en": "",
  "short_name": "3278-20",
  "status": "in_force",
  "issued_date": "2023-07-27",
  "url": "https://zakon.rada.gov.ua/laws/show/3278-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо забезпечення передбачуваності бюджетної політики та посилення боргової стійкості\n\n(Відомості Верховної Ради (ВВР), 2023, № 88, ст.328)\n\nВерховна Рада України постановляє:\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. Частину третю статті 15 доповнити пунктом 1 -1 такого змісту:\n\n\"1 -1 ) 70 відсотків надходжень від приватизації майна установ виконання покарань і слідчих ізоляторів, що належать до сфери управління центрального органу виконавчої влади, що забезпечує формування та реалізує державну політику у сфері виконання кримінальних покарань, та безпосередньо не забезпечують виконання встановлених для них законодавством завдань і функцій\".\n\n2. У статті 17 :\n\n1) абзац десятий частини третьої викласти в такій редакції:\n\n\"надати гаранту права ініціювання дебетового переказу коштів з поточних/депозитних рахунків суб’єкта господарювання на користь гаранта\";\n\n2) в абзаці восьмому частини восьмої слова \"на договірне списання банком коштів з рахунків\" замінити словами \"ініціювання дебетового переказу коштів з поточних/депозитних рахунків\".\n\n3. У статті 29 :\n\n1) у частині другій:\n\nу пункті 24 слово і цифри \"пунктом 36\" замінити словами і цифрами \"пунктом 7 -6 частини третьої цієї статті, пунктами 36 і 36 -5 \";\n\nпункт 57 -2 доповнити словами \"(включаючи гранти за досягнення індикаторів результативності)\";\n\n2) частину третю доповнити пунктом 7 -6 такого змісту:\n\n\"7 -6 ) 30 відсотків плати за надання адміністративних послуг уповноваженими органами Міністерства внутрішніх справ України відповідно до законів України \"Про дорожній рух\" і \"Про перевезення небезпечних вантажів\" .\n\n4. Частину четверту статті 30 доповнити пунктами 24 і 25 такого змісту:\n\n\"24) проведення будівництва, реконструкції (реставрації), капітального ремонту об’єктів та придбання обладнання для установ Державної кримінально-виконавчої служби України (за рахунок джерел, визначених пунктом 1 -1 частини третьої статті 15 цього Кодексу);\n\n25) здійснення витрат, пов’язаних з організацією та наданням адміністративних послуг уповноваженими органами Міністерства внутрішніх справ України відповідно до законів України \"Про дорожній рух\" і \"Про перевезення небезпечних вантажів\" (за рахунок джерел, визначених пунктом 7 -6 частини третьої статті 29 цього Кодексу)\".\n\n5. У статті 52 :\n\n1) частину першу доповнити абзацом тринадцятим такого змісту:\n\n\"До кожного проекту закону про внесення змін до закону про Державний бюджет України, внесеного до Верховної Ради України (крім поданих Кабінетом Міністрів України проектів законів, розробником яких є Міністерство фінансів України), Міністерство фінансів України подає до Комітету Верховної Ради України з питань бюджету експертний висновок, який має містити інформацію щодо такого законопроекту, визначену абзацом другим частини другої статті 27 цього Кодексу, а також інформацію щодо можливостей фінансового забезпечення такого законопроекту у відповідному бюджетному періоді та на середньостроковий період\";\n\n2) частину третю після слів \"висновку Міністерства фінансів України\" доповнити словами \"про підтримку такого законопроекту\";\n\n3) частину четверту після слів \"висновку Міністерства фінансів України\" доповнити словами \"про підтримку такого законопроекту\".\n\n6. Частину першу статті 64 доповнити пунктом 36 -5 такого змісту:\n\n\"36 -5 ) 70 відсотків плати за надання адміністративних послуг уповноваженими органами Міністерства внутрішніх справ України відповідно до законів України \"Про дорожній рух\" і \"Про перевезення небезпечних вантажів\" , що зараховуються до бюджетів місцевого самоврядування за місцем надання послуг\".\n\n7. Підпункт \"з\" пункту 9 частини першої статті 87 викласти в такій редакції:\n\n\"з) заходи державних програм та проекти з утвердження української національної та громадянської ідентичності\".\n\n8. Підпункт \"а\" пункту 3 частини першої статті 91 викласти в такій редакції:\n\n\"а) програми місцевого значення стосовно дітей, молоді, жінок, сім’ї, у тому числі на підтримку діяльності молодіжних центрів, заходи та проекти у сфері утвердження української національної та громадянської ідентичності\".\n\n9. У розділі VI \"Прикінцеві та перехідні положення\":\n\n1) у першому реченні пункту 3 -8 слова \"Міністром фінансів України\" виключити;\n\n2) доповнити пунктом 3 -9 такого змісту:\n\n\"3 -9 . Установити, що у 2023 році, як виняток з положень частини десятої статті 16 цього Кодексу:\n\nМіністерство фінансів України розробляє Стратегію управління державним боргом на 2024-2026 роки на підставі основних прогнозних макропоказників економічного і соціального розвитку України на зазначений середньостроковий період з урахуванням показників, визначених Законом України \"Про Державний бюджет України на 2023 рік\" та проектом Закону України \"Про Державний бюджет України на 2024 рік\", і до 25 жовтня 2023 року подає цю Стратегію на розгляд Кабінету Міністрів України;\n\nКабінет Міністрів України затверджує Стратегію управління державним боргом на 2024-2026 роки у місячний строк з дня прийняття закону про Державний бюджет України на 2024 рік\";\n\n3) доповнити пунктом 20 -2 такого змісту:\n\n\"20 -2 . Установити, що тимчасово, до законодавчого врегулювання відповідного питання, з бюджетів міських територіальних громад з адміністративним центром у місті обласного значення - обласному центрі та з обласних бюджетів можуть здійснюватися видатки на оплату послуг з підготовки фахівців на рівні фахової передвищої освіти на умовах регіонального замовлення у закладах професійної (професійно-технічної) освіти державної та/або комунальної власності, за умови що ці заклади мають ліцензії на провадження такої освітньої діяльності та акредитацію відповідних освітньо-професійних програм\";\n\n4) у підпункті 1 пункту 22:\n\nабзац четвертий виключити;\n\nабзац одинадцятий виключити;\n\nабзац дванадцятий викласти в такій редакції:\n\n\"частина перша статті 52 у разі внесення змін до закону про Державний бюджет України щодо бюджетних призначень головних розпорядників коштів державного бюджету, що належать до сектору безпеки і оборони\";\n\n5) у пункті 22 -2 слова \"перерахування коштів з місцевих бюджетів до державного бюджету\" замінити словами \"перерахування коштів з місцевих бюджетів до державного бюджету з подальшим розподілом таких коштів Кабінетом Міністрів України\", а слова \"підтримку цивільного населення в умовах воєнного стану\" - словами і цифрами \"підтримку цивільного населення в умовах воєнного стану, на заходи з ліквідації наслідків збройної агресії Російської Федерації проти України за напрямами, передбаченими частиною четвертою статті 29 Закону України \"Про Державний бюджет України на 2023 рік\" (з можливістю передачі таких коштів іншому місцевому бюджету)\";\n\n6) абзац третій пункту 35 доповнити реченням такого змісту: \"Якщо в законі про Державний бюджет України не визначено коштів на цю мету, видатки на виплати за державними деривативами та видатки, пов’язані із здійсненням правочинів з державними деривативами, як виняток з положень статті 23 цього Кодексу, за рішенням Кабінету Міністрів України можуть здійснюватися в межах бюджетних призначень на обслуговування державного боргу\";\n\n7) доповнити пунктами 57 і 58 такого змісту:\n\n\"57. Установити, що у 2023-2028 роках, як виняток з положень абзацу другого частини першої статті 18 цього Кодексу:\n\nграничний обсяг надання державних гарантій, які надаються на підставі рішень Кабінету Міністрів України, не може перевищувати 3 відсотки планових доходів загального фонду державного бюджету відповідного бюджетного періоду;\n\nграничний обсяг надання державних гарантій, які надаються на підставі міжнародних договорів України, визначається законом про Державний бюджет України на відповідний бюджетний період.\n\n58. Установити, що до 1 січня 2024 року фінансове забезпечення бюро судово-медичної експертизи здійснюється у порядку, що діяв до внесення змін до цього Кодексу Законом України \"Про внесення змін до Бюджетного кодексу України щодо актуалізації та удосконалення деяких положень\" від 3 листопада 2022 року № 2709-IX \".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім пункту 1 , абзацу другого підпункту 1 і підпункту 2 пункту 3, пунктів 4 , 6 , 7 і 8 , абзаців другого і третього підпункту 4 пункту 9 розділу I цього Закону, які набирають чинності з 1 січня 2024 року.\n\n2. Кабінету Міністрів України у двомісячний строк з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n27 липня 2023 року\n\n№ 3278-IX\n\nПро внесення змін до Бюджетного кодексу України щодо забезпечення передбачуваності бюджетної політики та посилення боргової стійкості\nЗакон України від 27.07.2023 № 3278-IX\n\nПрийняття від 27.07.2023\nПостійна адреса:\nhttps://zakon.rada.gov.ua/go/3278-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}