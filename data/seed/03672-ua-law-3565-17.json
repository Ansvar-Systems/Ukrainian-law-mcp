{
  "id": "ua-law-3565-17",
  "type": "statute",
  "title": "Закон України (3565-17)",
  "title_en": "",
  "short_name": "3565-17",
  "status": "in_force",
  "issued_date": "2011-07-05",
  "url": "https://zakon.rada.gov.ua/laws/show/3565-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо усунення надмірного державного регулювання\nу сфері автомобільних перевезень\n( Відомості Верховної Ради України (ВВР), 2012, N 5, ст.34 )\n{ Із змінами, внесеними згідно із Законами\nN 580-VIII ( 580-19 ) від 02.07.2015, ВВР, 2015, N 40-41, ст.379\nN 1909-IX ( 1909-20 ) від 18.11.2021\nN 3720-IX ( 3720-20 ) від 21.05.2024 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) статтю 121 викласти в такій редакції:\n\" Стаття 121. Порушення водієм правил керування транспортним\nзасобом, правил користування ременями безпеки\nабо мотошоломами\nКерування водієм транспортним засобом, що має несправності\nсистеми гальмового або рульового керування, тягово-зчіпного\nпристрою, зовнішніх світлових приладів (темної пори доби) чи інші\nтехнічні несправності, з якими відповідно до встановлених правил\nексплуатація його забороняється, або переобладнаний з порушенням\nвідповідних правил, норм і стандартів, -\nтягне за собою накладення штрафу від двадцяти до двадцяти\nп'яти неоподатковуваних мінімумів доходів громадян.\nКерування водієм транспортним засобом, який використовується\nдля надання послуг з перевезення пасажирів, що має несправності,\nпередбачені частиною першою цієї статті, або технічний стан і\nобладнання якого не відповідають вимогам стандартів, правил\nдорожнього руху і технічної експлуатації, -\nтягне за собою накладення штрафу від сорока до п'ятдесяти\nнеоподатковуваних мінімумів доходів громадян.\nКерування водієм транспортним засобом, що підлягає\nобов'язковому технічному контролю, але своєчасно його не\nпройшов, -\nтягне за собою накладення штрафу від двадцяти до двадцяти\nп'яти неоподатковуваних мінімумів доходів громадян.\nПовторне протягом року вчинення будь-якого з порушень,\nпередбачених частинами першою - третьою цієї статті, -\nтягне за собою позбавлення права керування транспортними\nзасобами на строк від трьох до шести місяців або адміністративний\nарешт на строк від п'яти до десяти діб.\nПорушення правил користування ременями безпеки або\nмотошоломами -\nтягне за собою накладення штрафу від трьох до п'яти\nнеоподатковуваних мінімумів доходів громадян.\nКерування водієм транспортним засобом, не зареєстрованим або\nне перереєстрованим в установленому порядку, без номерного знака\nабо з номерним знаком, що не належить цьому засобу чи не\nвідповідає вимогам стандартів, або з номерним знаком, закріпленим\nу не встановленому для цього місці, закритим іншими предметами чи\nзабрудненим, що не дозволяє чітко визначити символи номерного\nзнака з відстані двадцяти метрів, перевернутим чи неосвітленим, -\nтягне за собою накладення штрафу від десяти до п'ятнадцяти\nнеоподатковуваних мінімумів доходів громадян.\nПовторне протягом року вчинення будь-якого з порушень,\nпередбачених частиною шостою цієї статті, -\nтягне за собою накладення штрафу від п'ятнадцяти до тридцяти\nнеоподатковуваних мінімумів доходів громадян або громадські роботи\nна строк від тридцяти до сорока годин, з оплатним вилученням\nтранспортного засобу чи без такого.\nПід транспортними засобами у статтях 121-126, 127-1 - 128-1,\nчастинах першій і другій статті 129, частинах першій - четвертій\nстатті 130, статтях 132-1, 133-1, 133-2, 139 і 140 слід розуміти\nвсі види автомобілів, трактори та інші самохідні машини, трамваї і\nтролейбуси, а також мотоцикли та інші транспортні засоби\";\n2) назву і частину першу статті 126 викласти в такій\nредакції:\n\" Стаття 126. Керування транспортним засобом особою, яка не\nмає відповідних документів на право керування\nтаким транспортним засобом або не пред'явила їх\nдля перевірки\nКерування транспортним засобом особою, яка не має при собі\nабо не пред'явила для перевірки посвідчення водія відповідної\nкатегорії, реєстраційного документа на транспортний засіб, а у\nвипадках, передбачених законодавством, ліцензійної картки на\nтранспортний засіб, а також поліса (договору) обов'язкового\nстрахування цивільно-правової відповідальності власників наземних\nтранспортних засобів (страхового сертифіката \"Зелена картка\"), -\nтягне за собою накладення штрафу від двадцяти п'яти до\nп'ятдесяти неоподатковуваних мінімумів доходів громадян\";\n3) статтю 127-1 викласти в такій редакції:\n\" Стаття 127-1. Порушення порядку видачі документа про\nтехнічну справність транспортного засобу та\nпорядку видачі спеціального знака державного\nзразка про укладення договору обов'язкового\nстрахування цивільно-правової відповідальності\nвласників наземних транспортних засобів\nВидача документа про технічну справність транспортного\nзасобу, що підлягає обов'язковому технічному контролю, з\nпорушенням порядку проведення перевірки технічного стану такого\nтранспортного засобу -\nтягне за собою накладення штрафу на посадових осіб від\nвісімдесяти до ста неоподатковуваних мінімумів доходів громадян.\nВидача документа про технічну справність транспортного\nзасобу, що підлягає обов'язковому технічному контролю, без\nпроведення перевірки його технічного стану -\nтягне за собою накладення штрафу на посадових осіб від ста до\nста двадцяти неоподатковуваних мінімумів доходів громадян.\nВидача спеціального знака державного зразка з порушенням\nвстановленого Законом порядку укладення договору обов'язкового\nстрахування цивільно-правової відповідальності власників наземних\nтранспортних засобів, що підлягають обов'язковому технічному\nконтролю, -\nтягне за собою накладення штрафу на посадових осіб від ста до\nста двадцяти неоподатковуваних мінімумів доходів громадян\";\n4) в абзаці першому частини першої статті 128 слова\n\"державного технічного огляду\" замінити словами \"обов'язкового\nтехнічного контролю\", а слова \"відміток у дорожньому листі про\"\nвиключити;\n5) у статті 221:\nслова та цифри \"частинами третьою та шостою статті 121\"\nзамінити словами та цифрами \"частинами четвертою та сьомою\nстатті 121\";\nслова та цифри \"частиною другою статті 127-1\" замінити словом\nта цифрами \"статтею 127-1\";\n6) у статті 222:\nа) у частині першій:\nслова та цифри \"частини перша, друга, четверта і п'ята\nстатті 121\" замінити словами та цифрами \"частини перша, друга,\nтретя, п'ята і шоста статті 121\";\nслова та цифри \"частина перша статті 127-1\" виключити;\nслово та цифри \"стаття 133-1\" замінити словами та цифрами\n\"частини третя, шоста, восьма і дев'ята статті 133-1\";\nб) у частині другій:\nу пункті 2 слова та цифри \"частиною першою статті 127-1\"\nвиключити;\nу пункті 3 слова та цифри \"частинами першою, другою,\nчетвертою і п'ятою статті 121\" замінити словами та цифрами\n\"частинами першою, другою, третьою, п'ятою і шостою статті 121\";\n7) у частині першій статті 255:\nа) в абзаці другому пункту 1:\nслова та цифри \"частини третя і шоста статті 121\" замінити\nсловами та цифрами \"частини четверта і сьома статті 121\";\nпісля слів і цифр \"частина четверта статті 127\" доповнити\nсловами та цифрами \"частини перша і друга статті 127-1\";\nб) у пункті 11 слова та цифри \"частина друга статті 127-1\"\nзамінити словами та цифрами \"частина третя статті 127-1\";\n8) у частинах першій і другій статті 260 та частині першій\nстатті 267 слова \"талона про проходження державного технічного\nогляду\" виключити;\n9) у частині першій статті 265-2 слова та цифри \"частинами\nпершою, другою, третьою, п'ятою і шостою статті 121\" замінити\nсловами та цифрами \"частинами першою, другою, третьою, четвертою,\nшостою і сьомою статті 121\";\n10) статтю 265-3 викласти в такій редакції:\n\" Стаття 265-3. Тимчасове вилучення ліцензійної картки на\nтранспортний засіб\nУ разі експлуатації транспортного засобу під час надання\nпослуг з перевезення пасажирів або небезпечних вантажів без\nпосвідчення водія відповідної категорії, а також направлення в\nрейс одного водія на автобусний маршрут протяжністю понад п'ятсот\nкілометрів при здійсненні пасажирських перевезень працівник\nДержавної автомобільної інспекції тимчасово вилучає ліцензійну\nкартку на транспортний засіб.\nПро тимчасове вилучення ліцензійної картки на транспортний\nзасіб складається відповідний акт. Порядок тимчасового вилучення\nліцензійної картки на транспортний засіб визначається Кабінетом\nМіністрів України\".\n2. Частину четверту статті 828 Цивільного кодексу України\n( 435-15 ) (Відомості Верховної Ради України, 2003 р., NN 40-44,\nст. 356) після слів \"позички транспортного засобу\" доповнити\nсловами \"(крім наземних самохідних транспортних засобів)\".\n\n{ Пункт 3 розділу I втратив чинність на підставі Закону\nN 580-VIII ( 580-19 ) від 02.07.2015 }\n\n4. У Законі України \"Про дорожній рух\" ( 3353-12 ),\n(Відомості Верховної Ради України, 1993 р., N 31, ст. 338;\n2002 р., N 26, ст. 176; 2003 р., N 29, ст. 233; 2004 р., N 6,\nст. 38; 2005 р., N 1, ст. 1; 2006 р., N 22, ст. 184; 2009 р.,\nN 10-11, ст. 137; 2011 р., N 23, ст. 160):\n1) абзац тринадцятий статті 4 викласти в такій редакції:\n\"визначення порядку здійснення державної реєстрації\n(перереєстрації), зняття з обліку транспортних засобів, проведення\nїх обов'язкового технічного контролю та визначення обсягів\nперевірки технічного стану транспортних засобів, визначення\nпереліку обладнання, необхідного для одержання суб'єктами\nгосподарювання права на здійснення обов'язкового технічного\nконтролю транспортних засобів, призначених для експлуатації на\nвулично-дорожній мережі загального користування та зареєстрованих\nу підрозділах Державтоінспекції Міністерства внутрішніх справ\nУкраїни (далі - суб'єкти проведення обов'язкового технічного\nконтролю), а також переліку документів, що подаються для одержання\nтакого права, та інші повноваження, визначені цим Законом\";\n2) абзац другий статті 10 після слова \"утримання\" доповнити\nсловами \"у справному технічному стані\";\n3) в абзаці п'ятому частини другої статті 12 слова\n\"державного технічного огляду\" замінити словами \"обов'язкового\nтехнічного контролю\";\n4) у частині другій статті 16:\nв абзаці другому слова \"передавати для перевірки посвідчення,\nреєстраційні та інші документи, що підтверджують право на\nкерування транспортним засобом, а також дорожні (маршрутні) листи\nі документи на вантаж, що перевозиться (крім власників\nтранспортних засобів, які використовують їх в індивідуальних\nнекомерційних цілях)\" замінити словами \"пред'являти для перевірки\nпосвідчення водія, реєстраційний документ на транспортний засіб\";\nабзац сьомий викласти в такій редакції:\n\"своєчасно подавати транспортний засіб, що підлягає\nобов'язковому технічному контролю, на такий контроль\";\n5) у частині першій статті 29 слова \"і пройшли державний\nтехнічний огляд (за винятком транспортних засобів, що не\nпідлягають огляду)\" замінити словами \"а у разі, якщо транспортний\nзасіб згідно з цим Законом підлягає обов'язковому технічному\nконтролю, пройшов такий контроль\";\n6) статтю 35 викласти в такій редакції:\n\" Стаття 35. Обов'язковий технічний контроль транспортних\nзасобів\nТранспортні засоби, що беруть участь у дорожньому русі та\nзареєстровані у підрозділах Державтоінспекції Міністерства\nвнутрішніх справ України, підлягають обов'язковому технічному\nконтролю відповідно до цієї статті.\nОбов'язковому технічному контролю не підлягають:\n1) легкові автомобілі усіх типів, марок і моделей, причепи\n(напівпричепи) до них (крім таксі та автомобілів, що\nвикористовуються для перевезення пасажирів або вантажів з метою\nотримання прибутку), мотоцикли, мопеди, мотоколяски та інші\nприрівняні до них транспортні засоби - незалежно від строку\nексплуатації;\n2) легкові автомобілі, що використовуються для перевезення\nпасажирів або вантажів з метою отримання прибутку, вантажні\nавтомобілі незалежно від форми власності вантажопідйомністю до\n3,5 тонни, причепи до них - із строком експлуатації до двох років.\nОбов'язковий технічний контроль транспортного засобу\nпередбачає перевірку технічного стану транспортного засобу, а\nсаме: системи гальмового і рульового керування, зовнішніх\nсвітлових приладів, пневматичних шин та коліс, світлопропускання\nскла, газобалонного обладнання (за наявності), інших елементів у\nчастині, що безпосередньо стосується безпеки дорожнього руху та\nохорони навколишнього природного середовища.\nПорядок проведення обов'язкового технічного контролю та\nобсяги перевірки технічного стану транспортних засобів визначає\nКабінет Міністрів України.\nОбов'язковий технічний контроль транспортних засобів,\nпризначених для експлуатації на вулично-дорожній мережі загального\nкористування та зареєстрованих у підрозділах Державтоінспекції\nМіністерства внутрішніх справ України, здійснюють суб'єкти\nпроведення обов'язкового технічного контролю, які мають на правах\nвласності або користування обладнання, що дає змогу перевіряти\nтехнічний стан транспортних засобів на відповідність вимогам\nбезпеки дорожнього руху та охорони навколишнього середовища.\nПерелік обладнання, необхідного для одержання права на\nздійснення обов'язкового технічного контролю транспортних засобів,\nа також документів, що подаються суб'єктами проведення\nобов'язкового технічного контролю для одержання такого права,\nвизначаються Кабінетом Міністрів України.\nПеріодичність проходження обов'язкового технічного контролю\nстановить:\nдля легкових автомобілів, що використовуються для перевезення\nпасажирів або вантажів з метою отримання прибутку, вантажних\nавтомобілів (незалежно від форми власності) вантажопідйомністю до\n3,5 тонни, причепів до них із строком експлуатації більше двох\nроків - кожні два роки;\nдля вантажних автомобілів вантажопідйомністю більше\n3,5 тонни, причепів до них та таксі незалежно від строку\nексплуатації - щороку;\nдля автобусів та спеціалізованих транспортних засобів, що\nперевозять небезпечні вантажі, незалежно від строку експлуатації -\nдвічі на рік.\nНа кожний транспортний засіб, що пройшов обов'язковий\nтехнічний контроль і визнаний технічно справним, суб'єкт\nпроведення обов'язкового технічного контролю складає протокол\nперевірки його технічного стану, який видається водію\nтранспортного засобу. У протоколі зазначається строк чергового\nпроходження обов'язкового технічного контролю транспортного засобу\nвідповідно до періодичності проходження, встановленої частиною\nвосьмою цієї статті.\nБланк протоколу перевірки технічного стану транспортного\nзасобу є документом суворого обліку.\nТехнічний опис та зразок протоколу перевірки технічного стану\nтранспортного засобу затверджує Кабінет Міністрів України.\nЗабезпечення суб'єктів проведення обов'язкового технічного\nконтролю бланками протоколів перевірки технічного стану\nтранспортного засобу, а також доступом до загальнодержавної бази\nданих про результати обов'язкового технічного контролю\nтранспортних засобів здійснюється на платній основі. Порядок\nзабезпечення суб'єктів проведення обов'язкового технічного\nконтролю бланками протоколів, доступом до зазначеної\nзагальнодержавної бази даних та розмір плати за надання таких\nпослуг встановлює Кабінет Міністрів України.\nОбов'язковий технічний контроль транспортних засобів, що\nналежать військовим формуванням та органам внутрішніх справ,\nпокладається на ці формування та органи.\nОбов'язковий технічний контроль тракторів, самохідних шасі,\nсамохідних сільськогосподарських, дорожньо-будівельних і\nмеліоративних машин, сільськогосподарської техніки, інших\nмеханізмів здійснюється в порядку, визначеному Кабінетом Міністрів\nУкраїни.\nЦентральний орган виконавчої влади з питань нагляду\n(контролю) в агропромисловому комплексі створює і веде реєстр\nсуб'єктів господарювання, які здійснюють обов'язковий технічний\nконтроль тракторів, самохідних шасі, самохідних\nсільськогосподарських, дорожньо-будівельних і меліоративних машин,\nсільськогосподарської техніки, інших механізмів, а також здійснює\nдержавний контроль за додержанням такими суб'єктами вимог\nзаконодавства в цій сфері.\nНа кожний трактор, самохідне шасі, самохідну\nсільськогосподарську, дорожньо-будівельну і меліоративну машини,\nодиницю сільськогосподарської техніки, інший механізм, що пройшов\nобов'язковий технічний контроль і згідно з протоколом перевірки\nтехнічного стану визнаний технічно справним, уповноважений суб'єкт\nгосподарювання видає протокол перевірки технічного стану\nтранспортного засобу.\nПорядок проведення обов'язкового технічного контролю\nтранспортних засобів, зареєстрованих іншими уповноваженими\nдержавними органами, затверджує Кабінет Міністрів України за\nподанням цих органів\";\n7) у статті 37:\nу частині першій слова \"а також без талона про проходження\nдержавного технічного огляду в установлений строк чи з талоном, що\nне належить цьому транспортному засобу\" замінити словами \"а також\nтранспортних засобів, що підлягають обов'язковому технічному\nконтролю, але не пройшли його\";\nв абзаці першому частини другої слова \"а талон про\nпроходження державного технічного огляду вилучається\" виключити;\n8) у статті 52-1:\nа) у частині першій:\nв абзаці третьому слова \"проведення державного технічного\nогляду транспортних засобів\" виключити;\nабзац чотирнадцятий викласти в такій редакції:\n\"ведення реєстру суб'єктів проведення обов'язкового\nтехнічного контролю та здійснення державного контролю за\nдодержанням ними вимог законодавства в цій сфері\";\nпісля абзацу чотирнадцятого доповнити новим абзацом такого\nзмісту:\n\"формування в порядку, що визначає Кабінет Міністрів України,\nзагальнодержавної бази даних про результати обов'язкового\nтехнічного контролю транспортних засобів на підставі інформації\nпро результати перевірки технічного стану транспортного засобу,\nяка надається суб'єктами проведення обов'язкового технічного\nконтролю, та інформації про укладення договорів обов'язкового\nстрахування цивільно-правової відповідальності власників наземних\nтранспортних засобів, що підлягають обов'язковому технічному\nконтролю, яка надається страховиками\".\nУ зв'язку з цим абзац п'ятнадцятий вважати абзацом\nшістнадцятим;\nб) у частині другій слова \"талон про проходження державного\nтехнічного огляду\" виключити;\n9) у тексті Закону ( 3353-12 ) слова \"уповноважений орган\nМіністерства аграрної політики України\" в усіх відмінках замінити\nсловами \"центральний орган виконавчої влади з питань нагляду\n(контролю) в агропромисловому комплексі\" у відповідному відмінку.\n\n{ Пункт 5 розділу I втратив чинність на підставі Закону\nN 1909-IX ( 1909-20 ) від 18.11.2021 }\n\n{ Пункт 6 розділу I втратив чинність на підставі Закону\nN 3720-IX ( 3720-20 ) від 21.05.2024 }\n\n7. У Законі України \"Про автомобільний транспорт\" ( 2344-14 )\n(Відомості Верховної Ради України, 2006 р., N 32, ст. 273;\n2009 р., N 10-11, ст. 137; 2011 р., N 18, ст. 128):\n1) у статті 1:\nабзац тридцять другий виключити;\nв абзаці п'ятдесят сьомому слова \"технічного огляду\" замінити\nсловами \"обов'язкового технічного контролю\";\n2) у статті 23:\nчастину другу викласти в такій редакції:\n\"Перевірку технічного стану транспортних засобів під час\nобов'язкового технічного контролю транспортних засобів здійснюють\nсуб'єкти господарювання, визначені відповідно до Закону України\n\"Про дорожній рух\" ( 3353-12 ) в порядку, який встановлює Кабінет\nМіністрів України\";\nчастину четверту виключити;\nу тексті статті слова \"державний технічний огляд\" у всіх\nвідмінках і числах замінити словами \"обов'язковий технічний\nконтроль\" у відповідному відмінку і числі;\n3) в абзаці п'ятому частини третьої статті 30 слова\n\"технічний огляд транспортного засобу на станції технічного\nобслуговування\" замінити словами \"обов'язковий технічний контроль\nтранспортного засобу в установленому порядку\";\n4) у тексті Закону ( 2344-14 ) слова \"дорожній лист\"\nвиключити.\nII. Прикінцеві положення\n1. Цей Закон набирає чинності через 30 днів з дня його\nопублікування.\n2. Установити, що:\nпротягом року з дня набрання чинності цим Законом суб'єкти\nгосподарювання, уповноважені у встановленому порядку проводити\nдержавний технічний огляд транспортних засобів до набрання\nчинності цим Законом, здійснюють обов'язковий технічний контроль\nвідповідно до цього Закону, нарівні з суб'єктами проведення\nобов'язкового технічного контролю, визначеними цим Законом;\nдоговори обов'язкового страхування цивільно-правової\nвідповідальності власників наземних транспортних засобів, укладені\nдо набрання чинності цим Законом, діють до закінчення строку їх\nдії;\nтранспортні засоби, що пройшли державний технічний огляд до\nнабрання чинності цим Законом і відповідно до Закону України \"Про\nдорожній рух\" ( 3353-12 ) підлягають обов'язковому технічному\nконтролю, вперше проходять обов'язковий технічний контроль після\nзакінчення строку дії талонів державного технічного огляду.\n3. Кабінету Міністрів України у місячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити приведення міністерствами, іншими центральними\nорганами виконавчої влади своїх нормативно-правових актів у\nвідповідність із цим Законом;\nвжити заходів щодо вдосконалення системи обліку даних про\nавтомобілі, що знаходяться в розшуку, передбачивши можливість\nавтоматичного доступу до цих даних працівників Державної\nавтомобільної інспекції Міністерства внутрішніх справ України, які\nпрацюють на патрульних автомобілях і стаціонарних постах;\nврегулювати порядок здійснення контролю за проходженням\nводіями транспортних засобів, які здійснюють перевезення пасажирів\nчи вантажів, щозмінного передрейсового медичного огляду.\n\nПрезидент України В.ЯНУКОВИЧ\n\nм. Київ, 5 липня 2011 року\nN 3565-VI\n\nПро внесення змін до деяких законодавчих актів України щодо усунення надмірного державного регулювання у сфері автомобільних перевезень\nЗакон України від 05.07.2011 № 3565-VI\n\nРедакція від 01.01.2025 , підстава — 3720-IX\nПостійна адреса:\nhttps://zakon.rada.gov.ua/go/3565-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}