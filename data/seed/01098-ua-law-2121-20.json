{
  "id": "ua-law-2121-20",
  "type": "statute",
  "title": "Закон України (2121-20)",
  "title_en": "",
  "short_name": "2121-20",
  "status": "in_force",
  "issued_date": "2022-03-15",
  "url": "https://zakon.rada.gov.ua/laws/show/2121-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо уточнення норм, що регулюють питання визначення категорій осіб, які визнаються ветеранами війни та членами сімей загиблих Захисників і Захисниць України, та надання їм соціальних гарантій\n\nВерховна Рада України постановляє:\n\nI. Внести зміни до таких законів України:\n\n1. Статтю 3 Закону України \"Про пенсійне забезпечення осіб, звільнених з військової служби, та деяких інших осіб\" (Відомості Верховної Ради України, 1992 р., № 29, ст. 399 із наступними змінами) доповнити пунктом \"є\" такого змісту:\n\n\"є) осіб з числа членів добровольчих формувань територіальних громад, які стали особами з інвалідністю внаслідок поранення, каліцтва, контузії або захворювання, пов’язаного з виконанням ними завдань, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України, а також на членів сімей осіб, які входили до складу добровольчих формувань територіальних громад та загинули (померли) внаслідок поранення, каліцтва, контузії чи інших ушкоджень здоров’я, одержаних під час виконання ними завдань, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України\".\n\n2. У Законі України \"Про статус ветеранів війни, гарантії їх соціального захисту\" (Відомості Верховної Ради України, 1993 р., № 45, ст. 425 із наступними змінами):\n\n1) у статті 3 -1 :\n\nу частині першій слова \"та інших осіб, на яких поширюється чинність цього Закону\" замінити словами \"та членів сімей загиблих (померлих) ветеранів війни, членів сімей загиблих (померлих) Захисників і Захисниць України\";\n\nу частині шостій слова \"членів сімей ветеранів та осіб, на яких поширюється чинність Закону України \"Про статус ветеранів війни, гарантії їх соціального захисту\" замінити словами \"членів сімей таких осіб та членів сімей загиблих (померлих) ветеранів війни, членів сімей загиблих (померлих) Захисників і Захисниць України\";\n\n2) у пункті 19 частини першої статті 6:\n\nабзац перший:\n\nпісля слова \"військовозобов’язані\" доповнити словами \"добровольці Сил територіальної оборони\";\n\nпісля слів \"Державної пенітенціарної служби України\" доповнити словами \"особи, які входили до складу добровольчого формування територіальної громади\";\n\nдоповнити словами \"у заходах, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України\";\n\nабзац другий викласти в такій редакції:\n\n\"Порядок надання статусу учасника бойових дій особам, зазначеним в абзаці першому цього пункту, категорії таких осіб та терміни їх участі (забезпечення проведення) в антитерористичній операції, у заходах із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, у заходах, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України, визначаються Кабінетом Міністрів України. Райони антитерористичної операції визначаються Кабінетом Міністрів України, а райони здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях - відповідно до Закону України \"Про особливості державної політики із забезпечення державного суверенітету України на тимчасово окупованих територіях у Донецькій та Луганській областях\". Порядок позбавлення статусу учасника бойових дій осіб, зазначених в абзаці першому цього пункту, визначається Кабінетом Міністрів України\";\n\n3) у пункті 11 частини другої статті 7:\n\nпісля слова \"військовозобов’язаних\" доповнити словами \"добровольців Сил територіальної оборони\";\n\nпісля слів \"Державної пенітенціарної служби України\" доповнити словами \"особи, які входили до складу добровольчого формування територіальної громади\";\n\nслова \"а також працівників підприємств, установ, організацій, які залучалися до забезпечення проведення антитерористичної операції, до забезпечення здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях і стали особами з інвалідністю внаслідок поранення, контузії, каліцтва або захворювання, одержаних під час забезпечення проведення антитерористичної операції безпосередньо в районах та у період її проведення, під час забезпечення здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, перебуваючи безпосередньо в районах та у період здійснення зазначених заходів\" замінити словами \"під час безпосередньої участі у заходах, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України, а також працівників підприємств, установ, організацій, які залучалися до забезпечення проведення антитерористичної операції, до забезпечення здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, до участі у заходах, необхідних для забезпечення оборони України, захисту безпеки населення та інтересів держави у зв’язку з військовою агресію Російської Федерації проти України і стали особами з інвалідністю внаслідок поранення, контузії, каліцтва або захворювання, одержаних під час забезпечення проведення антитерористичної операції безпосередньо в районах та у період її проведення, під час забезпечення здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, забезпечення здійснення заходів, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України, перебуваючи безпосередньо в районах та у період здійснення зазначених заходів\";\n\n4) статтю 10 викласти в такій редакції:\n\n\" Стаття 10. Сім’ї загиблих (померлих) ветеранів війни\n\nДо сімей загиблих (померлих) ветеранів війни належать:\n\n1) сім’ї осіб, зазначених у статтях 6 і 7 цього Закону, які загинули (пропали безвісти) або померли внаслідок поранення, контузії чи каліцтва, одержаних під час захисту Батьківщини або виконання інших обов’язків військової служби (службових обов’язків), а також внаслідок захворювання, пов’язаного з перебуванням на фронті або одержаного в період проходження військової служби (у тому числі на території інших держав) під час воєнних дій та конфліктів;\n\nсім’ї військовослужбовців, осіб начальницького і рядового складу, які призивалися на збори військовозобов’язаних Міністерства оборони, органів внутрішніх справ і державної безпеки колишнього Союзу РСР і загинули (померли) під час виконання завдань по охороні громадського порядку при надзвичайних ситуаціях, пов’язаних з антигромадськими проявами;\n\nсім’ї загиблих під час Другої світової війни осіб із числа особового складу груп самозахисту об’єктових та аварійних команд місцевої протиповітряної оборони, а також сім’ї загиблих внаслідок бойових дій працівників госпіталів, лікарень та інших медичних закладів;\n\nсім’ї осіб, які загинули або померли внаслідок поранень, каліцтва, контузії чи інших ушкоджень здоров’я, одержаних під час участі у Революції Гідності, а також сім’ї осіб, яким посмертно присвоєно звання Герой України за громадянську мужність, патріотизм, героїчне відстоювання конституційних засад демократії, прав і свобод людини, самовіддане служіння Українському народові, виявлені під час Революції Гідності.\n\nДія абзацу четвертого цього пункту не поширюється на сім’ї працівників міліції, осіб, які проходили службу в правоохоронних органах спеціального призначення, військовослужбовців внутрішніх військ, Збройних Сил України та інших військових формувань, які загинули або померли внаслідок поранень, каліцтва, контузії чи інших ушкоджень здоров’я, одержаних при виконанні службових обов’язків, пов’язаних з подіями Революції Гідності.\n\nДо членів сімей загиблих (померлих) ветеранів війни, зазначених у цій статті, належать:\n\nбатьки;\n\nодин з подружжя, який не одружився вдруге, незалежно від того, виплачується йому пенсія чи ні;\n\nдіти, які не мають (і не мали) своїх сімей;\n\nдіти, які мають свої сім’ї, але стали особами з інвалідністю до досягнення повноліття;\n\nдіти, обоє з батьків яких загинули або пропали безвісти;\n\nутриманці загиблого (померлого), яким у зв’язку з цим виплачується пенсія;\n\n2) дружина (чоловік) померлих осіб з інвалідністю внаслідок Другої світової війни, а також дружина (чоловік) померлих учасників війни і бойових дій, партизанів і підпільників, визнаних за життя особами з інвалідністю від загального захворювання, трудового каліцтва та з інших причин, які не одружилися вдруге.\n\nНа дружин (чоловіків) померлих осіб з інвалідністю внаслідок війни, учасників бойових дій, партизанів, підпільників і учасників війни, нагороджених орденами і медалями колишнього Союзу РСР за самовіддану працю і бездоганну військову службу, визнаних за життя особами з інвалідністю, чинність цієї статті поширюється незалежно від часу смерті особи з інвалідністю;\n\n3) дружина (чоловік), які не одружилися вдруге, батьки, неповнолітні діти померлих учасників бойових дій, партизанів, підпільників, військовослужбовців та учасників війни, які проходили службу у військових підрозділах, частинах, штабах і установах, що входили до складу діючої армії в період Другої світової війни та війни 1938-1939 років з імперіалістичною Японією, нагороджених за бойові дії державними нагородами та орденами і медалями колишнього Союзу РСР (крім ювілейних);\n\n4) діти померлих учасників бойових дій, які навчаються за денною або дуальною формою здобуття освіти у закладах професійної (професійно-технічної), фахової передвищої та вищої освіти, до закінчення цих закладів освіти, але не довше ніж до досягнення ними 23 років\";\n\n5) доповнити статтею 10 -1 такого змісту:\n\n\" Стаття 10 -1 . Сім’ї загиблих (померлих) Захисників і Захисниць України\n\nДо сімей загиблих (померлих) Захисників і Захисниць України належать:\n\n1) сім’ї осіб рядового і начальницького складу органів внутрішніх справ України, поліцейських, які загинули або померли внаслідок поранення, контузії, каліцтва або захворювання, одержаних під час участі в антитерористичній операції, захищаючи незалежність, суверенітет та територіальну цілісність України;\n\n2) сім’ї осіб, які добровільно забезпечували (або добровільно залучалися до забезпечення) проведення антитерористичної операції, здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях (у тому числі здійснювали волонтерську діяльність) та загинули (пропали безвісти), померли внаслідок поранення, контузії, каліцтва або захворювання, одержаних під час забезпечення проведення антитерористичної операції (у тому числі здійснення волонтерської діяльності), перебуваючи безпосередньо в районах та у період її проведення, під час забезпечення здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях (у тому числі здійснення волонтерської діяльності), перебуваючи безпосередньо в районах та у період здійснення зазначених заходів;\n\n3) сім’ї осіб, які, перебуваючи у складі добровольчих формувань, що були утворені або самоорганізувалися для захисту незалежності, суверенітету та територіальної цілісності України, загинули (пропали безвісти), померли внаслідок поранення, контузії, каліцтва або захворювання, одержаних під час безпосередньої участі в антитерористичній операції, забезпеченні її проведення, перебуваючи безпосередньо в районах антитерористичної операції у період її проведення, за умови що в подальшому такі добровольчі формування були включені до складу Збройних Сил України, Міністерства внутрішніх справ України, Національної гвардії України та інших утворених відповідно до законів України військових формувань та правоохоронних органів;\n\n4) сім’ї осіб, які, перебуваючи у складі добровольчих формувань, що були утворені або самоорганізувалися для захисту незалежності, суверенітету, територіальної цілісності України, але в подальшому такі добровольчі формування не були включені до складу Збройних Сил України, Міністерства внутрішніх справ України, Національної гвардії України та інших утворених відповідно до законів України військових формувань та правоохоронних органів, загинули (пропали безвісти) або померли внаслідок поранення, контузії, каліцтва або захворювання, одержаних під час виконання такими добровольчими формуваннями завдань антитерористичної операції у взаємодії із Збройними Силами України, Міністерством внутрішніх справ України, Національною гвардією України та іншими утвореними відповідно до законів України військовими формуваннями та правоохоронними органами, перебуваючи безпосередньо в районах антитерористичної операції у період її проведення;\n\n5) сім’ї військовослужбовців (резервістів, військовозобов’язаних, добровольців Сил територіальної оборони) Збройних Сил України, Національної гвардії України, Служби безпеки України, Служби зовнішньої розвідки України, Державної прикордонної служби України, Державної спеціальної служби транспорту, військовослужбовців військових прокуратур, осіб рядового та начальницького складу підрозділів оперативного забезпечення зон проведення антитерористичної операції центрального органу виконавчої влади, що реалізує державну податкову політику, державну політику у сфері державної митної справи, поліцейських, осіб рядового, начальницького складу, військовослужбовців Міністерства внутрішніх справ України, Управління державної охорони України, Державної служби спеціального зв’язку та захисту інформації України, Державної служби України з надзвичайних ситуацій, Державної пенітенціарної служби України, особи, які входили до складу добровольчого формування територіальної громади, інших утворених відповідно до законів України військових формувань, які захищали незалежність, суверенітет та територіальну цілісність України і брали безпосередню участь в антитерористичній операції, забезпеченні її проведення, перебуваючи безпосередньо в районах антитерористичної операції у період її проведення, у здійсненні заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, забезпеченні їх здійснення, перебуваючи безпосередньо в районах та у період здійснення зазначених заходів, у заходах, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України та загинули (пропали безвісти), померли внаслідок поранення, контузії, каліцтва або захворювання, одержаних під час безпосередньої участі в антитерористичній операції, забезпеченні її проведення, перебуваючи безпосередньо в районах антитерористичної операції у період її проведення, під час безпосередньої участі у здійсненні заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, у забезпеченні їх здійснення, перебуваючи безпосередньо в районах та у період здійснення зазначених заходів, під час безпосередньої участі у заходах, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України, а також сім’ї працівників підприємств, установ, організацій, які залучалися до забезпечення проведення антитерористичної операції, забезпечення здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, до здійснення заходів, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України, та загинули (пропали безвісти), померли внаслідок поранення, контузії, каліцтва або захворювання, одержаних під час забезпечення проведення антитерористичної операції безпосередньо в районах та у період її проведення, забезпечення здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, здійснення заходів, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України, перебуваючи безпосередньо в районах та у період здійснення зазначених заходів.\n\nПорядок надання статусу члена сім’ї загиблого (померлого) Захисника чи Захисниці України визначається Кабінетом Міністрів України.\n\nПідставою для надання особам, зазначеним в абзаці п’ятому цієї статті, статусу сім’ї загиблого (померлого) Захисника чи Захисниці України є (але не виключно):\n\nа) клопотання про надання статусу сім’ї загиблого (померлого) Захисника чи Захисниці України керівника добровольчого формування, до складу якого входила особа, яка загинула (пропала безвісти) чи померла. До клопотання додаються документи або письмові свідчення не менш як двох свідків з числа осіб, які спільно з такою особою брали участь в антитерористичній операції та отримали статус учасника бойових дій, або особи з інвалідністю внаслідок війни, або учасника війни відповідно до цього Закону, що підтверджують участь загиблої (пропалої безвісти), померлої особи в антитерористичній операції;\n\nб) витяг з наказу керівника Антитерористичного центру при Службі безпеки України, Генерального штабу Збройних Сил України про виконання добровольчими формуваннями завдань антитерористичної операції у взаємодії із Збройними Силами України, Міністерством внутрішніх справ України, Національною гвардією України та іншими утвореними відповідно до законів України військовими формуваннями та правоохоронними органами, перебуваючи безпосередньо в районах антитерористичної операції у період її проведення;\n\nв) висновок судово-медичної експертизи.\n\nДо членів сімей загиблих (померлих) Захисників і Захисниць України, зазначених у цій статті, належать:\n\nбатьки;\n\nодин із подружжя, який не одружився вдруге, незалежно від того, виплачується йому пенсія чи ні;\n\nдіти, які не мають (і не мали) своїх сімей;\n\nдіти, які мають свої сім’ї, але стали особами з інвалідністю до досягнення повноліття;\n\nдіти, обоє з батьків яких загинули або пропали безвісти;\n\nутриманці загиблого (померлого), яким у зв’язку з цим виплачується пенсія\";\n\n6) статтю 11 доповнити частиною другою такого змісту:\n\n\"Особами, які мають особливі заслуги перед Батьківщиною, вважаються також Герої України, яким починаючи з 2014 року вручено орден \"Золота Зірка\", особи, нагороджені орденом Богдана Хмельницького трьох ступенів, орденом княгині Ольги трьох ступенів\";\n\n7) у статті 15 :\n\nназву викласти в такій редакції:\n\n\" Стаття 15. Пільги сім’ям загиблих (померлих) ветеранів війни, Захисників і Захисниць України\";\n\nабзац перший частини першої викласти в такій редакції:\n\n\"Сім’ям загиблих (померлих) ветеранів війни (стаття 10) та сім’ям загиблих (померлих) Захисників і Захисниць України (стаття 10 -1 ) надаються такі пільги\";\n\nу частині другій слова \"особам, на яких поширюється чинність цього Закону\" замінити словами \"сім’ям загиблих (померлих) ветеранів війни, сім’ям загиблих (померлих) Захисників і Захисниць України\";\n\nчастини четверту і п’яту після слова і цифр \"статті 10\" доповнити словом і цифрами \"статті 10 -1 ”;\n\nу частині сьомій слово і цифри \"статті 10\" замінити словом і цифрами \"статті 10 -1 \";\n\n8) у статті 16 :\n\nдруге речення пункту 7 доповнити словами і цифрами \"а також за дружиною (чоловіком), батьками померлих осіб, зазначених у частині другій статті 11 цього Закону\";\n\nпункт 23 доповнити словами і цифрами \"а також померлих (загиблих) осіб, зазначених у частині другій статті 11 цього Закону\";\n\n9) частину шосту статті 17 -1 після цифр \"10\" доповнити цифрами \"10 -1 \";\n\n10) у статті 18 :\n\nу частині першій слова \"є особами, на яких поширюється чинність цього Закону згідно із статтею 10 цього Закону\" замінити словами \"є членами сімей загиблих (померлих) ветеранів війни, членами сімей загиблих (померлих) Захисників і Захисниць України\";\n\nпісля частини четвертої доповнити новою частиною такого змісту:\n\n\"Особам, які мають право на одночасне отримання посвідчення члена сім’ї загиблого (померлого) ветерана війни та члена сім’ї загиблого (померлого) Захисника чи Захисниці України, видається одне посвідчення за їх вибором\".\n\nУ зв’язку з цим частини п’яту - одинадцяту вважати відповідно частинами шостою - дванадцятою;\n\n11) у статті 22 слова \"особи, на яких поширюється дія цього Закону\" замінити словами \"члени сімей загиблих (померлих) ветеранів війни, члени сімей загиблих (померлих) Захисників і Захисниць України\".\n\n3. У статті 115 Закону України \"Про загальнообов’язкове державне пенсійне страхування\" (Відомості Верховної Ради України, 2003 р., №№ 49-51, ст. 376 із наступними змінами):\n\nу пункті 4:\n\nпісля слів \"у Донецькій та Луганській областях в районах їх здійснення\" доповнити словами \"та/або безпосередньою участю у здійсненні заходів, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України\";\n\nслова \"і військовозобов’язаних\" замінити словами \"військовозобов’язаних і осіб, які входили до складу добровольчого формування територіальної громади\";\n\nслова і цифри \"особи, на яку поширюється чинність Закону України \"Про статус ветеранів війни, гарантії їх соціального захисту\", відповідно до абзаців шостого і сьомого пункту 1 статті 10 зазначеного Закону, а також абзацу восьмого пункту 1 статті 10\" замінити словами і цифрами \"сім’ї загиблих (померлих) Захисників і Захисниць України відповідно до абзаців четвертого і п’ятого частини першої статті 10 -1 зазначеного Закону, а також абзацу шостого частини першої статті 10 -1 \";\n\nдоповнити новим абзацом такого змісту:\n\n\"Особи, яким надано статус особи, на яку поширюється чинність Закону України \"Про статус ветеранів війни, гарантії їх соціального захисту\", до набрання чинності Законом України \"Про внесення змін до деяких законів України щодо уточнення норм, що регулюють питання визначення категорій осіб, які визнаються ветеранами війни та членами сімей загиблих Захисників і Захисниць України, та надання їм соціальних гарантій\" з числа осіб, зазначених у статтях 10 і 10 -1 Закону України \"Про статус ветеранів війни, гарантії їх соціального захисту\", продовжують користуватися правом на призначення дострокової пенсії за віком відповідно до цього пункту, передбаченим для членів сімей загиблих (померлих) Захисників і Захисниць України, без заміни відповідного посвідчення\";\n\nу пункті 5 слова \"особи, на яку поширюється чинність Закону України \"Про статус ветеранів війни, гарантії їх соціального захисту\", відповідно до абзацу чотирнадцятого\" замінити словами і цифрами \"сімей загиблих (померлих) ветеранів війни, відповідно до абзацу четвертого пункту 1 статті 10 Закону України \"Про статус ветеранів війни, гарантії їх соціального захисту\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Встановити, що:\n\n1) право на отримання статусу учасника бойових дій у зв’язку з участю у заходах, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України, мають особи, зазначені у пункті 19 частини першої статті 6 Закону України \"Про статус ветеранів війни, гарантії їх соціального захисту\", які брали участь у зазначених заходах до набрання чинності цим Законом;\n\n2) право на отримання статусу особи з інвалідністю внаслідок війни мають особи, зазначені у пункті 11 частині другій статті 7 Закону України \"Про статус ветеранів війни, гарантії їх соціального захисту\", які визнані особами з інвалідністю до набрання чинності цим Законом внаслідок поранення, контузії, каліцтва або захворювання, одержаних під час безпосередньої участі у заходах, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України;\n\n3) право на отримання статусу члена сім’ї загиблого (померлого) Захисника чи Захисниці України мають право члени сімей осіб, зазначених в абзаці шостому частини першої статті 10 -1 Закону України \"Про статус ветеранів війни, гарантії їх соціального захисту\", загиблих (пропалих безвісти), померлих до набрання чинності цим Законом внаслідок поранення, контузії, каліцтва або захворювання, одержаних під час безпосередньої участі у заходах, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України;\n\n4) особи, які отримали статус члена сім’ї загиблого (померлого) ветерана війни відповідно до статті 10 Закону України \"Про статус ветеранів війни, гарантії їх соціального захисту\" до набрання чинності цим Законом, з числа осіб, зазначених у статті 10 -1 Закону України \"Про статус ветеранів війни, гарантії їх соціального захисту\", продовжують користуватися пільгами, наданими їм до набрання чинності цим Законом, без заміни відповідного посвідчення.\n\n3. Кабінету Міністрів України у тримісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\nзабезпечити прийняття нормативно-правових актів, необхідних для реалізації положень цього Закону.\n\nПрезидент України\n\nВ. ЗЕЛЕНСЬКИЙ\n\nм. Київ\n\n15 березня 2022 року\n\n№ 2121-IX\n\nПро внесення змін до деяких законів України щодо уточнення норм, що регулюють питання визначення категорій осіб, які визнаються ветеранами війни та членами сімей загиблих Захисників і Захисниць України, та надання їм соціальних гарантій\nЗакон України від 15.03.2022 № 2121-IX\n\nПрийняття від 15.03.2022\nПостійна адреса:\nhttps://zakon.rada.gov.ua/go/2121-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}