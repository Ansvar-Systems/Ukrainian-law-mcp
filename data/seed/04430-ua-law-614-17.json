{
  "id": "ua-law-614-17",
  "type": "statute",
  "title": "Закон України (614-17)",
  "title_en": "",
  "short_name": "614-17",
  "status": "in_force",
  "issued_date": "2008-10-01",
  "url": "https://zakon.rada.gov.ua/laws/show/614-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art18",
      "section": "18",
      "title": "Стаття 18. Керівництво державними нотаріальними конторами",
      "content": "Керівництво державними нотаріальними конторами здійснює\nМіністерство юстиції України через Головне управління юстиції\nМіністерства юстиції України в Автономній Республіці Крим, головні\nуправління юстиції в областях, містах Києві та Севастополі\";\n\" Стаття 24. Реєстрація приватної нотаріальної діяльності.\nРеєстраційне посвідчення\nРеєстрація приватної нотаріальної діяльності провадиться\nГоловним управлінням юстиції Міністерства юстиції України в\nАвтономній Республіці Крим, головними управліннями юстиції в\nобластях, містах Києві та Севастополі на підставі заяви особи, яка\nмає свідоцтво про право на зайняття нотаріальною діяльністю, та\nакта про сертифікацію про відповідність робочого місця (контори)\nприватного нотаріуса встановленим цим Законом умовам. У заяві\nзазначається назва нотаріального округу, в якому особа буде\nзайматися нотаріальною діяльністю.\nРобоче місце (контора) приватного нотаріуса повинно\nрозташовуватися в межах визначеного для нього нотаріального\nокругу. Вимоги до робочого місця (контори) приватного нотаріуса\nвстановлюються Міністерством юстиції України.\nДо заяви про реєстрацію приватної нотаріальної діяльності\nдодаються:\nсвідоцтво про право на зайняття нотаріальною діяльністю та\nйого засвідчена копія;\nдокумент, що підтверджує право власності або право оренди на\nприміщення для розташування робочого місця (контори) приватного\nнотаріуса, чи договір про співпрацю з іншим приватним нотаріусом,\nякий надає заявнику відповідне приміщення, та його засвідчена\nкопія;\nдовідка про відсутність судимості;\nдовідка з Єдиного державного реєстру юридичних осіб та\nфізичних осіб - підприємців про те, що особа не займається\nпідприємницькою діяльністю;\nдві фотокартки розміром 3х4 см;\nпаспорт громадянина України та трудова книжка, які подаються\nособисто.\nКопії зазначених документів та трудова книжка із внесеним до\nнеї приватним нотаріусом записом про реєстрацію приватної\nнотаріальної діяльності зберігаються в реєстраційній справі\nнотаріуса.\nРеєстраційне посвідчення видається Головним управлінням\nюстиції Міністерства юстиції України в Автономній Республіці Крим,\nголовними управліннями юстиції в областях, містах Києві та\nСевастополі у семиденний строк після подання заяви. Відмова у\nреєстрації приватної нотаріальної діяльності допускається лише у\nразі, коли подані документи не відповідають встановленим вимогам.\nПро видачу реєстраційного посвідчення Головне управління юстиції\nМіністерства юстиції України в Автономній Республіці Крим, головні\nуправління юстиції в областях, містах Києві та Севастополі\nповідомляють державну податкову інспекцію за місцезнаходженням\nробочого місця (контори) приватного нотаріуса.\nУ реєстраційному посвідченні зазначаються нотаріальний округ\nта адреса робочого місця (контори) приватного нотаріуса.\nПриватний нотаріус зобов'язаний розпочати нотаріальну\nдіяльність протягом 30 робочих днів після видачі реєстраційного\nпосвідчення.\nУ разі коли нотаріус не розпочав роботу в установлений строк\nбез поважних на те причин, реєстраційне посвідчення за наказом\nГоловного управління юстиції Міністерства юстиції України в\nАвтономній Республіці Крим, головних управлінь юстиції в областях,\nмістах Києві та Севастополі анулюється.\nПриватний нотаріус вправі мати контору, укладати\nцивільно-правові та трудові договори, відкривати поточні та\nвкладні (депозитні) рахунки в банках.\nЧас прийому громадян приватним нотаріусом повинен становити\nне менше п'яти годин на день і п'яти робочих днів на тиждень за\nвиключенням обставин, за яких нотаріус з незалежних від нього\nпричин не може здійснювати такий прийом."
    },
    {
      "provision_ref": "art25",
      "section": "25",
      "title": "Стаття 25. Робоче місце (контора) приватного нотаріуса",
      "content": "Робоче місце (контора) приватного нотаріуса має знаходитись у\nмежах нотаріального округу, в якому приватний нотаріус здійснює\nнотаріальну діяльність.\nРобоче місце (контора) має відповідати таким умовам:\n1) забезпечувати дотримання нотаріальної таємниці;\n2) давати можливість кожному приватному нотаріусу, який\nздійснює нотаріальну діяльність, одночасно та незалежно від іншого\nприватного нотаріуса здійснювати нотаріальну діяльність;\n3) бути захищеним від несанкціонованого проникнення;\n4) бути забезпеченим сейфом для зберігання печаток, штампів,\nметалевою шафою для зберігання архіву нотаріуса;\n5) кількість кімнат у приміщенні, де знаходиться робоче місце\n(контора) приватного нотаріуса, не може бути меншою, ніж кількість\nприватних нотаріусів, які здійснюють нотаріальну діяльність у його\nмежах;\n6) бути пристосованим для роботи технічного персоналу з\nдокументами у відокремленій від нотаріуса кімнаті.\nДо початку нотаріальної діяльності приватним нотаріусом, а\nтакож у разі зміни адреси розташування робочого місця (контори)\nприватного нотаріуса, Головним управлінням юстиції Міністерства\nюстиції України в Автономній Республіці Крим, головними\nуправліннями юстиції в областях, містах Києві та Севастополі\nпротягом 15 днів з моменту отримання заяви про зміну адреси\nрозташування робочого місця (контори) проводиться перевірка\nвідповідності робочого місця (контори) приватного нотаріуса\nвстановленим цим Законом умовам, за результатами якої складається\nакт про сертифікацію робочого місця (контори) приватного нотаріуса\nабо акт про відмову у сертифікації робочого місця (контори)\nприватного нотаріуса.\nПриватний нотаріус може здійснювати нотаріальну діяльність\nлише за наявності акта про сертифікацію робочого місця (контори)\nприватного нотаріуса або рішення суду, яке набрало законної сили,\nяким визнано незаконним акт про відмову у сертифікації робочого\nмісця (контори) приватного нотаріуса.\nПро зміну адреси робочого місця (контори) приватний нотаріус\nзобов'язаний протягом трьох робочих днів повідомити Головне\nуправління юстиції Міністерства юстиції України в Автономній\nРеспубліці Крим, головні управління юстиції в областях, містах\nКиєві та Севастополі."
    },
    {
      "provision_ref": "art26",
      "section": "26",
      "title": "Стаття 26. Печатка приватного нотаріуса",
      "content": "Приватний нотаріус має печатку із зображенням Державного\nГерба України, яка містить слова \"приватний нотаріус\", його\nпрізвище, ім'я та по батькові, назву нотаріального округу.\nПечатка приватного нотаріуса виготовляється за єдиним зразком\nта описом, встановленими Міністерством юстиції України, за рахунок\nкоштів приватного нотаріуса в установленому законодавством\nпорядку\";\n\" Стаття 28. Страхування цивільно-правової відповідальності\nприватного нотаріуса\nДля забезпечення відшкодування заподіяної внаслідок вчиненої\nнотаріальної дії шкоди приватний нотаріус зобов'язаний до початку\nзайняття приватною нотаріальною діяльністю укласти договір\nстрахування цивільно-правової відповідальності.\nДержава не несе відповідальності за шкоду, заподіяну\nнеправомірними діями приватного нотаріуса при здійсненні ним\nнотаріальної діяльності.\nПриватний нотаріус не несе відповідальності по зобов'язаннях\nдержави.\nМінімальний розмір страхової суми становить сто п'ятдесят\nмінімальних розмірів заробітної плати.\nРозмір відшкодування заподіяної шкоди визначається за згодою\nсторін або в судовому порядку."
    },
    {
      "provision_ref": "art29",
      "section": "29",
      "title": "Стаття 29. Заміщення приватного нотаріуса",
      "content": "Заміщення приватного нотаріуса можливе у разі зупинення його\nнотаріальної діяльності в порядку, визначеному цим Законом.\nПриватний нотаріус може укласти договір про заміщення його з\nіншим приватним нотаріусом у порядку та у межах строків,\nвизначених статтями 29-1, 29-2 цього Закону.\nЗаміщення приватного нотаріуса проводиться до припинення\nобставин, з якими це заміщення пов'язане.\nПриватний нотаріус, який заміщує приватного нотаріуса,\nнотаріальна діяльність якого зупинена, вчиняє нотаріальні дії від\nсвого імені та прикладає свою особисту печатку.\nПриватний нотаріус, якого заміщують, не вправі здійснювати\nнотаріальну діяльність під час цього заміщення, якщо інше не\nпередбачено цим Законом.\nУ разі дострокового повернення приватного нотаріуса до\nздійснення нотаріальної діяльності повноваження нотаріуса, який\nйого заміщує, що виникли внаслідок такого заміщення, автоматично\nприпиняються\".\n13. Доповнити статтями 29-1 та 29-2 такого змісту:\n\" Стаття 29-1. Підстави зупинення нотаріальної діяльності\nприватного нотаріуса\nНотаріальна діяльність приватного нотаріуса тимчасово\nзупиняється на час дії таких обставин:\n1) якщо приватний нотаріус не має приміщення для розміщення\nробочого місця або це приміщення не відповідає встановленим цим\nЗаконом умовам, - до усунення цих недоліків, але не більше 60 днів\nз дня виявлення цього порушення;\n2) якщо приватний нотаріус не уклав договір про страхування\nцивільно-правової відповідальності приватного нотаріуса або розмір\nстрахової суми не відповідає вимогам цього Закону, - до усунення\nцих недоліків, але не більше 30 днів з дня виявлення цього\nпорушення;\n3) якщо приватний нотаріус при вчиненні нотаріальних дій\nнеодноразово порушував правила нотаріального діловодства, - до\nзакінчення строку проходження підвищення кваліфікації (не більше\nдвох тижнів);\n4) у разі необґрунтованої відмови приватного нотаріуса від\nнадання Міністерству юстиції України, Головному управлінню юстиції\nМіністерства юстиції України в Автономній Республіці Крим,\nголовним управлінням юстиції в областях, містах Києві та\nСевастополі в порядку, передбаченому цим Законом, документів для\nперевірки організації нотаріальної діяльності та виконання правил\nнотаріального діловодства - до усунення цієї обставини (не більше\nяк один тиждень);\n5) у разі заміщення приватного нотаріуса в порядку,\nпередбаченому цим Законом, - на строк такого заміщення;\n6) у разі ненадання інформації приватним нотаріусом органам\nта особам, зазначеним у частинах п'ятій - восьмій, десятій\nстатті 8 цього Закону, - до усунення цієї обставини;\n7) у разі обрання нотаріуса на посаду, зайняття якої\nнесумісне зі здійсненням нотаріальної діяльності;\n8) Головне управління юстиції Міністерства юстиції України в\nАвтономній Республіці Крим, головні управління юстиції в областях,\nмістах Києві та Севастополі надіслали до Міністерства юстиції\nУкраїни подання про анулювання свідоцтва про право на зайняття\nнотаріальною діяльністю - до вирішення питання по суті, але не\nбільш як на шість місяців.\nПриватний нотаріус вправі зупинити нотаріальну діяльність за\nвласним бажанням на строк, що не перевищує двох місяців протягом\nкалендарного року, або на більший строк за наявності поважних\nпричин (вагітність, догляд за дитиною, хвороба тощо).\nПро зупинення нотаріальної діяльності на строк більше одного\nтижня приватний нотаріус зобов'язаний не пізніше ніж за один\nробочий день до дня зупинення нотаріальної діяльності письмово\nповідомити Головне управління юстиції Міністерства юстиції України\nв Автономній Республіці Крим, головні управління юстиції в\nобластях, містах Києві та Севастополі із зазначенням причин та\nстроку відсутності.\nСтаття 29-2. Порядок зупинення нотаріальної діяльності\nприватного нотаріуса\nРішення про тимчасове зупинення нотаріальної діяльності\nприватного нотаріуса у випадках, передбачених частиною першою\nстатті 29-1 цього Закону, приймає керівник Головного управління\nюстиції Міністерства юстиції України в Автономній Республіці Крим,\nголовних управлінь юстиції в областях, містах Києві та\nСевастополі.\nГоловне управління юстиції Міністерства юстиції України в\nАвтономній Республіці Крим, головні управління юстиції в областях,\nмістах Києві та Севастополі зобов'язані протягом трьох робочих\nднів з дня видання наказу про зупинення нотаріальної діяльності\nприватного нотаріуса письмово повідомити приватного нотаріуса про\nзупинення його нотаріальної діяльності.\nНаказ про зупинення нотаріальної діяльності приватного\nнотаріуса може бути оскаржений ним до Міністерства юстиції України\nабо до суду.\nПриватний нотаріус зобов'язаний зупинити нотаріальну\nдіяльність з моменту отримання копії наказу про тимчасове\nзупинення його нотаріальної діяльності.\nПри зупиненні нотаріальної діяльності приватного нотаріуса\nвін має право, а якщо строк зупинення більше одного місяця, -\nзобов'язаний, укласти договір про його заміщення з іншим приватним\nнотаріусом за виключенням підстави, передбаченої пунктом 7 частини\nпершої статті 29-1.\nПриватний нотаріус, діяльність якого зупинена, за відсутності\nзаміщення його іншим приватним нотаріусом, має право: знімати\nзаборону відчуження нерухомого майна, видавати з депозиту гроші та\nцінні папери, документи, прийняті на зберігання, дублікати та\nкопії документів, що зберігаються у справах приватного нотаріуса,\nа також видавати довідки про вчинені нотаріальні дії\".\n14. Статтю 30 викласти в такій редакції:\n\" Стаття 30. Підстави припинення нотаріальної діяльності\nприватного нотаріуса\nПідставами припинення нотаріальної діяльності приватного\nнотаріуса є:\n1) подання приватним нотаріусом письмової заяви про\nприпинення нотаріальної діяльності;\n2) анулювання свідоцтва про право на зайняття нотаріальною\nдіяльністю;\n3) неусунення приватним нотаріусом без поважних причин\nпорушень, передбачених пунктами 1 і 2 частини першої статті 29-1\nцього Закону;\n4) смерть приватного нотаріуса або оголошення його померлим у\nпорядку, встановленому законом;\n5) припинення громадянства України або виїзд за межі України\nна постійне проживання;\n6) призначення приватного нотаріуса на посаду, зайняття якої\nнесумісне зі здійсненням нотаріальної діяльності;\n7) невиконання приватним нотаріусом наказу Міністерства\nюстиції України, Головного управління юстиції Міністерства юстиції\nУкраїни в Автономній Республіці Крим, головних управлінь юстиції в\nобластях, містах Києві та Севастополі про зупинення його\nнотаріальної діяльності, за винятком випадків оскарження приватним\nнотаріусом такого наказу;\n8) набрання законної сили обвинувальним вироком суду, яким\nприватний нотаріус засуджений за навмисний злочин;\n9) набрання законної сили рішенням суду про визнання\nприватного нотаріуса недієздатним, обмежено дієздатним або про\nзастосування до нього примусових заходів медичного характеру;\n10) набрання законної сили рішенням суду про визнання\nприватного нотаріуса безвісно відсутнім\".\n15. Доповнити статтею 30-1 такого змісту:\n\" Стаття 30-1. Порядок припинення нотаріальної діяльності\nприватного нотаріуса\nПрипинення нотаріальної діяльності приватного нотаріуса\nздійснюється Головним управлінням юстиції Міністерства юстиції\nУкраїни в Автономній Республіці Крим, головними управліннями\nюстиції в областях, містах Києві та Севастополі за наявності\nпідстав, передбачених цим Законом, шляхом видання наказу про\nприпинення нотаріальної діяльності приватного нотаріуса.\nУ випадках, передбачених пунктами 1-3, 5-9 частини першої\nстатті 30 цього Закону, Головне управління юстиції Міністерства\nюстиції України в Автономній Республіці Крим, головні управління\nюстиції в областях, містах Києві та Севастополі зобов'язані\nнегайно передати приватному нотаріусу копію наказу про припинення\nйого нотаріальної діяльності.\nПриватний нотаріус зобов'язаний припинити нотаріальну\nдіяльність з моменту отримання копії наказу про припинення його\nнотаріальної діяльності.\nНаказ про припинення нотаріальної діяльності може бути\nоскаржений приватним нотаріусом до Міністерства юстиції України\nабо до суду. Оскарження цього наказу приватним нотаріусом зупиняє\nреалізацію положень, передбачених частинами п'ятою і шостою цієї\nстатті.\nОсоба, нотаріальна діяльність якої припинена, зобов'язана\nпротягом одного місяця з дня одержання копії наказу передати до\nвідповідного державного нотаріального архіву всі документи\nнотаріального діловодства та архіву приватного нотаріуса. У разі\nякщо цей строк є недостатнім, він може бути продовжений рішенням\nГоловного управління юстиції Міністерства юстиції України в\nАвтономній Республіці Крим, головних управлінь юстиції в областях,\nмістах Києві та Севастополі, але лише один раз і не більше ніж на\nмісяць.\nУ разі неможливості або відмови приватного нотаріуса особисто\nздійснити передачу документів нотаріального діловодства та архіву\nприватного нотаріуса у встановлені строки цей обов'язок\nпокладається на Головне управління юстиції Міністерства юстиції\nУкраїни в Автономній Республіці Крим, головні управління юстиції в\nобластях, містах Києві та Севастополі, яке в разі необхідності\nзалучає до цього представників органів внутрішніх справ.\nПорядок та умови здачі і знищення особистої печатки\nприватного нотаріуса встановлюються і забезпечуються спеціально\nуповноваженими органами з питань дозвільної системи.\nПрипинення нотаріальної діяльності приватного нотаріуса\nозначає припинення дії реєстраційного посвідчення\".\n16. Статті 33 і 34 викласти в такій редакції:\n\" Стаття 33. Перевірка організації нотаріальної діяльності\nнотаріуса та виконання ним правил нотаріального\nділоводства\nМіністерство юстиції України, Головне управління юстиції\nМіністерства юстиції України в Автономній Республіці Крим, головні\nуправління юстиції в областях, містах Києві та Севастополі\nздійснюють перевірку організації нотаріальної діяльності нотаріуса\nта виконання ним правил нотаріального діловодства за певний\nперіод. Повторна перевірка з тих питань, які вже були предметом\nперевірки, не допускається за виключенням перевірки звернень\nгромадян чи юридичних осіб в межах предмету звернення та\nповноважень Міністерства юстиції України, Головного управління\nюстиції Міністерства юстиції України в Автономній Республіці Крим,\nголовних управлінь юстиції в областях, містах Києві та Севастополі\nщодо перевірок організації нотаріальної діяльності.\nПеревірка організації нотаріальної діяльності нотаріуса та\nвиконання ним правил нотаріального діловодства, крім повторних\nперевірок, передбачених цим Законом, здійснюється не частіше\nодного разу у два роки виключно у приміщенні, де знаходиться\nробоче місце (контора) нотаріуса з обов'язковим повідомленням\nнотаріуса про проведення перевірки.\nНотаріус зобов'язаний надавати посадовим особам, які\nуповноважені проводити перевірку, відомості і документи щодо\nорганізації нотаріальної діяльності та нотаріального діловодства.\nУ разі виявлення під час перевірки порушень в організації\nнотаріальної діяльності приватного нотаріуса або неодноразових\nпорушень ним правил нотаріального діловодства Міністерство юстиції\nУкраїни, Головне управління юстиції Міністерства юстиції України в\nАвтономній Республіці Крим, головні управління юстиції в областях,\nмістах Києві та Севастополі, які проводили перевірку, можуть\nзупинити або припинити нотаріальну діяльність приватного нотаріуса\nз підстав, передбачених цим Законом.\nПорядок перевірки організації нотаріальної діяльності\nдержавних і приватних нотаріусів та виконання ними правил\nнотаріального діловодства затверджується Міністерством юстиції\nУкраїни."
    },
    {
      "provision_ref": "art34",
      "section": "34",
      "title": "Стаття 34. Нотаріальні дії, що вчиняють нотаріуси",
      "content": "Нотаріуси вчиняють такі нотаріальні дії:\n1) посвідчують правочини (договори, заповіти, довіреності\nтощо);\n2) вживають заходів щодо охорони спадкового майна;\n3) видають свідоцтва про право на спадщину;\n4) видають свідоцтва про право власності на частку в\nспільному майні подружжя в разі смерті одного з подружжя;\n5) видають свідоцтва про придбання майна з прилюдних торгів\n(аукціонів);\n6) видають свідоцтва про придбання майна з прилюдних торгів\n(аукціонів), якщо прилюдні торги (аукціони) не відбулися;\n7) провадять опис майна фізичної особи, яка визнана безвісно\nвідсутньою або місце перебування якої невідоме;\n8) видають дублікати нотаріальних документів, що зберігаються\nу справах нотаріуса;\n9) накладають та знімають заборону щодо відчуження нерухомого\nмайна (майнових прав на нерухоме майно) і транспортних засобів, що\nпідлягають державній реєстрації;\n10) засвідчують вірність копій (фотокопій) документів і\nвиписок з них;\n11) засвідчують справжність підпису на документах;\n12) засвідчують вірність перекладу документів з однієї мови\nна іншу;\n13) посвідчують факт, що фізична чи юридична особа є\nвиконавцем заповіту;\n14) посвідчують факт, що фізична особа є живою;\n15) посвідчують факт перебування фізичної особи в певному\nмісці;\n16) посвідчують час пред'явлення документів;\n17) передають заяви фізичних та юридичних осіб іншим фізичним\nта юридичним особам;\n18) приймають у депозит грошові суми та цінні папери;\n19) вчиняють виконавчі написи;\n20) вчиняють протести векселів;\n21) вчиняють морські протести;\n22) приймають на зберігання документи.\nНа нотаріусів може бути покладено вчинення інших нотаріальних\nдій згідно із законом.\nТексти договорів, заповітів, довіреностей, свідоцтв, актів\nпро морські протести та протести векселів, перекладів у разі\nзасвідчення нотаріусом вірності перекладу документа з однієї мови\nна іншу, заяв, на яких нотаріусом засвідчується справжність\nпідпису, за винятком тих примірників, що залишаються у справах\nнотаріуса, а також дублікатів нотаріальних документів,\nвикладаються на спеціальних бланках нотаріальних документів.\nЗразок, опис, порядок витрачання, зберігання, обігу та звітності\nспеціальних бланків нотаріальних документів установлюються\nКабінетом Міністрів України\".\n17. Статтю 36 виключити.\n18. Статті 37 і 40 викласти в такій редакції:\n\" Стаття 37. Нотаріальні дії, що вчиняються посадовими особами\nорганів місцевого самоврядування\nУ населених пунктах, де немає нотаріусів, уповноважені\nпосадові особи відповідного органу місцевого самоврядування\nвчиняють такі нотаріальні дії:\n1) вживають заходів щодо охорони спадкового майна;\n2) посвідчують заповіти (крім секретних);\n3) видають дублікати посвідчених ними документів.\nЗазначені посадові особи органів місцевого самоврядування не\nмають права на оформлення документів, призначених для використання\nза межами державного кордону\";\n\" Стаття 40. Заповіти (крім секретних) і довіреності,\nприрівнювані до нотаріально посвідчених\nДо нотаріально посвідчених заповітів (крім секретних)\nприрівнюються:\n1) заповіти осіб, які перебувають на лікуванні у лікарні,\nгоспіталі, іншому стаціонарному закладі охорони здоров'я, а також\nосіб, які проживають у будинках для осіб похилого віку та\nінвалідів, посвідчені головними лікарями, їх заступниками з\nмедичної частини або черговими лікарями цих лікарень, госпіталів,\nінших стаціонарних закладів охорони здоров'я, а також начальниками\nгоспіталів, директорами або головними лікарями будинків для осіб\nпохилого віку та інвалідів;\n2) заповіти осіб, які перебувають під час плавання на\nморських, річкових суднах, що ходять під прапором України,\nпосвідчені капітанами цих суден;\n3) заповіти осіб, які перебувають у пошукових або інших\nекспедиціях, посвідчені начальниками цих експедицій;\n4) заповіти військовослужбовців, а в пунктах дислокації\nвійськових частин, з'єднань, установ, військово-навчальних\nзакладів, де немає нотаріусів чи посадових осіб органів місцевого\nсамоврядування, які вчиняють нотаріальні дії, також заповіти\nпрацівників, членів їх сімей і членів сімей військовослужбовців,\nпосвідчені командирами (начальниками) цих частин, з'єднань,\nустанов або військово-навчальних закладів;\n5) заповіти осіб, які відбувають покарання у виді позбавлення\nволі, посвідчені начальниками місць позбавлення волі;\n6) заповіти осіб, які взяті під варту, посвідчені начальником\nслідчого ізолятора.\nДо нотаріально посвідчених довіреностей прирівнюються:\n1) довіреності військовослужбовців або інших осіб, які\nперебувають на лікуванні в госпіталях, санаторіях та інших\nвійськово-лікувальних закладах, посвідчені начальниками цих\nзакладів, їх заступниками з медичної частини, старшими або\nчерговими лікарями;\n2) довіреності військовослужбовців, а в пунктах дислокації\nвійськової частини, з'єднань, установ, військово-навчальних\nзакладів, де немає нотаріуса чи посадових осіб органів місцевого\nсамоврядування, які вчиняють нотаріальні дії, також довіреності\nпрацівників, членів їх сімей і членів сімей військовослужбовців,\nпосвідчені командирами (начальниками) цих частин, з'єднань,\nустанов або військово-навчальних закладів;\n3) довіреності осіб, які перебувають у місцях позбавлення\nволі (слідчому ізоляторі), посвідчені начальником місця\nпозбавлення волі (начальником слідчого ізолятора).\nПосадові особи, зазначені в пункті 1 частини першої цієї\nстатті, зобов'язані негайно передати по одному примірнику\nпосвідчених ними заповітів у державний нотаріальний архів за\nпостійним місцем проживання заповідача.\nКапітани морських суден зобов'язані передати по одному\nпримірнику посвідчених ними заповітів начальникові порту України\nабо консулові України в іноземному порту для подальшого надсилання\nїх до державного нотаріального архіву за постійним місцем\nпроживання заповідача.\nДержавний нотаріус державного нотаріального архіву\nзобов'язаний перевірити законність заповіту, що надійшов на\nзберігання, та залишити у себе отриманий ним примірник заповіту з\nповідомленням про це заповідача та посадової особи, яка посвідчила\nзаповіт. У разі встановлення невідповідності заповіту законові\nдержавний нотаріус державного нотаріального архіву повідомляє про\nце заповідача і посадову особу, яка посвідчила заповіт.\nУ разі якщо заповідач не мав постійного місця проживання в\nУкраїні або місце проживання заповідача невідоме, заповіт\nнадсилається до Київського державного нотаріального архіву.\nПосвідчення заповітів і довіреностей посадовими особами,\nзазначеними в цій статті, проводиться з дотриманням вимог цього\nЗакону та інших нормативно-правових актів\".\n19. У статті 41:\nу частині першій:\nслова \"будь-якого виконавчого комітету сільської, селищної,\nміської Ради народних депутатів на всій території України\"\nзамінити словами \"органів місцевого самоврядування\";\nцифри \"36\" виключити;\nу першому реченні частини другої слова \"виконавчого комітету\nсільської, селищної, міської Ради народних депутатів\" замінити\nсловами \"органів місцевого самоврядування\".\n20. Статті 42-47, 49-52 викласти в такій редакції:\n\" Стаття 42. Строки вчинення нотаріальних дій\nНотаріальні дії вчиняються після їх оплати, а також у\nпередбачених законом випадках після сплати до бюджету податку з\nдоходів фізичних осіб та в день подачі всіх необхідних документів.\nВчинення нотаріальної дії може бути відкладено в разі\nнеобхідності витребування додаткових відомостей або документів від\nфізичних та юридичних осіб або надсилання документів на\nекспертизу, а також якщо відповідно до закону нотаріус повинен\nвпевнитись у відсутності у заінтересованих осіб заперечень проти\nвчинення цієї дії.\nСтрок, на який відкладається вчинення нотаріальної дії в цих\nвипадках, не може перевищувати одного місяця.\nЗа обґрунтованою письмовою заявою заінтересованої особи, яка\nзвернулася до суду та на підставі отриманого від суду повідомлення\nпро надходження позовної заяви заінтересованої особи, яка оспорює\nправо або факт, про посвідчення якого просить інша заінтересована\nособа, вчинення нотаріальної дії зупиняється до вирішення справи\nсудом.\nЗаконами України можуть бути встановлені також інші підстави\nдля відкладення або зупинення вчинення нотаріальних дій.\nСтаття 43. Установлення особи, яка звернулася за вчиненням\nнотаріальної дії\nНе допускається вчинення нотаріальної дії у разі відсутності\nосіб - її учасників або їх уповноважених представників.\nПри вчиненні нотаріальної дії нотаріуси встановлюють особу\nучасників цивільних відносин, які звернулися за вчиненням\nнотаріальної дії.\nВстановлення особи здійснюється за паспортом або за іншими\nдокументами, які унеможливлюють виникнення будь-яких сумнівів щодо\nособи громадянина, який звернувся за вчиненням нотаріальної дії\n(паспорт громадянина України, паспорт громадянина України для\nвиїзду за кордон, дипломатичний чи службовий паспорт, посвідчення\nособи моряка, посвідка на проживання особи, яка мешкає в Україні,\nнаціональний паспорт іноземця або документ, що його замінює,\nпосвідчення інваліда чи учасника Великої Вітчизняної війни,\nпосвідчення, видане за місцем роботи фізичної особи). Посвідчення\nводія, особи моряка, інваліда чи учасника Великої Вітчизняної\nвійни, посвідчення, видане за місцем роботи фізичної особи, не\nможуть бути використані громадянином України для встановлення його\nособи під час укладення правочинів.\nОсоба віком до 16 років встановлюється за свідоцтвом про\nнародження за умови підтвердження батьками (одним з батьків) того,\nщо ця особа є їх дитиною.\nСтаття 44. Визначення обсягу цивільної дієздатності фізичних\nосіб і перевірка цивільної правоздатності та\nдієздатності юридичних осіб, перевірка\nповноважень представника фізичної або юридичної\nособи. Встановлення намірів сторін вчиняти\nправочин\nПід час посвідчення правочинів визначається обсяг цивільної\nдієздатності фізичних осіб, які беруть у них участь.\nВизначення обсягу цивільної дієздатності фізичної особи\nздійснюється за паспортом або іншими документами, передбаченими\nстаттею 43 цього Закону (крім посвідчення водія, особи моряка,\nінваліда чи учасника Великої Вітчизняної війни, посвідчення,\nвиданого за місцем роботи фізичної особи), які унеможливлюють\nвиникнення будь-яких сумнівів щодо обсягу цивільної дієздатності\nфізичної особи, яка звернулася за вчиненням нотаріальної дії. У\nразі потреби нотаріусу надається довідка про те, що особа не\nстраждає на психічний розлад, який може вплинути на її здатність\nусвідомлювати свої дії та (або) керувати ними.\nУ разі наявності сумнівів щодо обсягу цивільної дієздатності\nфізичної особи, яка звернулася за вчиненням нотаріальної дії,\nнотаріус зобов'язаний звернутися до органу опіки та піклування за\nмісцем проживання відповідної фізичної особи для встановлення\nфакту відсутності опіки або піклування над такою фізичною особою.\nПри перевірці цивільної правоздатності та дієздатності\nюридичної особи нотаріус зобов'язаний ознайомитися з установчими\nдокументами, свідоцтвом про державну реєстрацію і витягом з\nЄдиного державного реєстру юридичних осіб та фізичних осіб -\nпідприємців цієї юридичної особи і перевірити, чи відповідає\nнотаріальна дія, яка вчиняється, обсягу її цивільної\nправоздатності та дієздатності.\nУ разі наявності у нотаріуса сумнівів щодо поданих документів\nвін може витребувати від цієї юридичної особи, державного\nреєстратора, органів державної податкової служби, інших органів,\nустанов та фізичних осіб додаткові відомості або документи.\nНотаріус при посвідченні правочинів, вчиненні інших\nнотаріальних дій за участю уповноваженого представника встановлює\nйого особу відповідно до вимог статті 43 цього Закону, а також\nперевіряє обсяг його повноважень.\nНотаріусу подається довіреність або інший документ, що надає\nповноваження представникові. Дійсність довіреності перевіряється\nнотаріусом за допомогою Єдиного реєстру довіреностей.\nЯкщо від імені юридичної особи діє колегіальний орган,\nнотаріусу подається документ, в якому закріплено повноваження\nданого органу та розподіл обов'язків між його членами.\nУ разі наявності сумнівів щодо уповноваженого представника, а\nтакож його цивільної дієздатності та правоздатності нотаріус має\nправо зробити запит до відповідної фізичної чи юридичної особи.\nНотаріус зобов'язаний встановити дійсні наміри кожної із\nсторін до вчинення правочину, який він посвідчує, а також\nвідсутність у сторін заперечень щодо кожної з умов правочину.\nВстановлення дійсних намірів кожного з учасників правочину\nздійснюється шляхом встановлення нотаріусом однакового розуміння\nсторонами значення, умов правочину та його правових наслідків для\nкожної із сторін.\nВстановлення дійсних намірів однієї із сторін правочину може\nбути здійснено нотаріусом за відсутності іншої сторони з метою\nвиключення можливості стороннього впливу на її волевиявлення.\nПравочин посвідчується нотаріусом, якщо кожна із сторін\nоднаково розуміє значення, умови правочину та його правові\nнаслідки, про що свідчать особисті підписи сторін на правочині.\nСтаття 45. Підписання нотаріально посвідчуваних правочинів,\nзаяв та інших документів\nПри посвідченні правочинів і вчиненні інших нотаріальних дій\nу випадках, передбачених законодавством, нотаріусом перевіряється\nсправжність підписів учасників правочинів та інших осіб, які\nзвернулися за вчиненням нотаріальної дії.\nНотаріально посвідчувані правочини, а також заяви та інші\nдокументи підписуються у присутності нотаріуса. Якщо заява чи\nінший документ підписані за відсутності нотаріуса, особа, яка\nзвернулася за вчиненням нотаріальної дії, повинна особисто\nпідтвердити, що документ підписаний нею.\nЯкщо фізична особа внаслідок фізичної вади або хвороби не\nможе власноручно підписати документ, то за її дорученням у її\nприсутності та в присутності нотаріуса цей документ може підписати\nінша особа. Про причини, з яких фізична особа, яка звернулася за\nвчиненням нотаріальної дії, не могла підписати документ,\nзазначається у посвідчувальному написі. Правочин за особу, яка не\nможе підписати його, не може підписувати особа, на користь або за\nучастю якої його посвідчено.\nСтаття 46. Витребовування відомостей і документів, необхідних\nдля вчинення нотаріальної дії\nНотаріуси або посадова особа, яка вчиняє нотаріальні дії, має\nправо витребовувати від фізичних та юридичних осіб відомості та\nдокументи, необхідні для вчинення нотаріальної дії.\nВідомості та документи, необхідні для вчинення нотаріальних\nдій, повинні бути подані в строк, визначений нотаріусом. Цей строк\nне може перевищувати одного місяця.\nНеподання відомостей та документів на вимогу нотаріуса є\nпідставою для відкладення, зупинення вчинення нотаріальної дії або\nвідмови у її вчиненні.\nСтаття 47. Вимоги до документів, що подаються для вчинення\nнотаріальної дії\nДокументи, викладені на двох і більше аркушах, що подаються\nдля вчинення нотаріальної дії, повинні бути прошиті у спосіб, що\nунеможливлює їх роз'єднання без порушення цілісності, а аркуші\nпронумеровані і скріплені печаткою юридичної особи, яка видала\nдокумент.\nТексти нотаріально посвідчуваних правочинів, заяв,\nзасвідчуваних копій (фотокопій) документів і витягів з них, тексти\nперекладів та заяв повинні бути написані зрозуміло і чітко, дати,\nщо стосуються змісту посвідчуваних правочинів, повинні бути\nпозначені хоча б один раз словами, а назви юридичних осіб та їх\nідентифікаційний код за даними Єдиного державного реєстру\nюридичних осіб та фізичних осіб - підприємців - без скорочень із\nзазначенням їх місцезнаходження. Прізвища, імена та по батькові\nфізичних осіб, їх місце проживання та ідентифікаційний номер за\nданими Державного реєстру фізичних осіб платників податків, крім\nуповноважених представників юридичних осіб, повинні бути написані\nповністю, а у випадках, передбачених законами, - із зазначенням\nдати їх народження.\nДля вчинення нотаріальних дій не приймаються документи, які\nне відповідають вимогам законодавства або містять відомості, що\nпринижують честь, гідність та ділову репутацію фізичної особи або\nділову репутацію юридичної особи, які мають підчистки або дописки,\nзакреслені слова чи інші незастережні виправлення, документи,\nтексти яких неможливо прочитати внаслідок пошкодження, а також\nдокументи, написані олівцем\";\n\" Стаття 49. Відмова у вчиненні нотаріальних дій\nНотаріус або посадова особа, яка вчиняє нотаріальні дії,\nвідмовляє у вчиненні нотаріальної дії, якщо:\n1) вчинення такої дії суперечить законодавству України;\n2) не подано відомості (інформацію) та документи, необхідні\nдля вчинення нотаріальної дії;\n3) дія підлягає вчиненню іншим нотаріусом або посадовою\nособою, яка вчиняє нотаріальні дії;\n4) є сумніви у тому, що фізична особа, яка звернулася за\nвчиненням нотаріальної дії, усвідомлює значення, зміст, правові\nнаслідки цієї дії або ця особа діє під впливом насильства;\n5) з проханням про вчинення нотаріальної дії звернулась\nособа, яка в установленому порядку визнана недієздатною, або\nуповноважений представник не має необхідних повноважень;\n6) правочин, що укладається від імені юридичної особи,\nсуперечить цілям, зазначеним у їх статуті чи положенні, або\nвиходить за межі їх діяльності;\n7) особа, яка звернулася з проханням про вчинення\nнотаріальної дії, не внесла плату за її вчинення;\n8) особа, яка звернулася з проханням про вчинення\nнотаріальної дії, не внесла встановлені законодавством платежі,\nпов'язані з її вчиненням;\n9) в інших випадках, передбачених цим Законом.\nНотаріус або посадова особа, яка вчиняє нотаріальні дії, не\nприймає для вчинення нотаріальних дій документи, якщо вони не\nвідповідають вимогам, встановленим у статті 47 цього Закону, або\nмістять відомості, передбачені частиною третьою статті 47 цього\nЗакону.\nНотаріусу або посадовій особі, яка вчиняє нотаріальні дії,\nзабороняється безпідставно відмовляти у вчиненні нотаріальної дії.\nНа вимогу особи, якій відмовлено у вчиненні нотаріальної дії,\nнотаріус або посадова особа, яка вчиняє нотаріальні дії,\nзобов'язані викласти причини відмови в письмовій формі і\nроз'яснити порядок її оскарження. Про відмову у вчиненні\nнотаріальної дії нотаріус протягом трьох робочих днів виносить\nвідповідну постанову.\nСтаття 50. Оскарження нотаріальних дій або відмови у їх\nвчиненні\nНотаріальна дія або відмова у її вчиненні, нотаріальний акт\nоскаржуються до суду.\nПраво на оскарження нотаріальної дії або відмови у її\nвчиненні, нотаріального акта має особа, прав та інтересів якої\nстосуються такі дії чи акти.\nСтаття 51. Заходи, що вживаються нотаріусом або посадовою\nособою, яка вчиняє нотаріальні дії, при виявленні\nпорушення законодавства\nНотаріус або посадова особа, яка вчиняє нотаріальні дії, у\nразі виявлення під час вчинення нотаріальних дій порушення\nзаконодавства негайно повідомляє про це відповідні правоохоронні\nоргани для вжиття необхідних заходів.\nЯкщо справжність поданого документа викликає сумнів, нотаріус\nабо посадова особа, які вчиняють нотаріальні дії, вправі залишити\nцей документ і надіслати його до експертної установи (експерта)\nдля проведення експертизи, оплата якої здійснюється в\nустановленому законом порядку.\nУ разі виявлення нотаріусом або посадовою особою, які\nвчиняють нотаріальні дії, що ними допущено помилку при вчиненні\nнотаріальної дії або вчинена нотаріальна дія не відповідає\nзаконодавству, нотаріус або посадова особа, які вчиняють\nнотаріальні дії, зобов'язані повідомити про це сторони (осіб),\nстосовно яких вчинено нотаріальну дію, для вжиття заходів щодо\nскасування зазначеної нотаріальної дії відповідно до\nзаконодавства."
    },
    {
      "provision_ref": "art52",
      "section": "52",
      "title": "Стаття 52. Реєстрація нотаріальних дій",
      "content": "Про всі нотаріальні дії, вчинені нотаріусами або посадовими\nособами органів місцевого самоврядування, робиться запис у\nреєстрах для реєстрації нотаріальних дій після того, як нотаріус\nзробить посвідчувальний напис на документі або підпише документ,\nщо ним видається.\nКожна нотаріальна дія реєструється під окремим порядковим\nномером. Номер, під яким нотаріальна дія зареєстрована,\nзазначається на документі, що видається нотаріусом, чи в\nпосвідчувальному написі.\nРеєстр для реєстрації нотаріальних дій повинен бути\nпрошнурований, аркуші пронумеровані. Кількість аркушів у реєстрі\nповинна бути засвідчена підписом посадової особи відповідного\nоргану юстиції та печаткою Головного управління юстиції\nМіністерства юстиції України в Автономній Республіці Крим,\nголовних управлінь юстиції в областях, містах Києві та\nСевастополі. Кожний нотаріус веде окремий реєстр.\nЗапис у реєстрі робиться чітко, розбірливо, із заповненням\nусіх граф, передбачених за встановленою формою. Не допускаються\nпідчистки, дописки, інші незастережні виправлення та запис\nолівцем.\nЗапис у реєстрі є доказом вчинення нотаріальної дії.\nПорядок ведення реєстрів для реєстрації нотаріальних дій та\nїх форма встановлюються Міністерством юстиції України\".\n21. У статті 53:\nчастину першу після слова \"втрати\" доповнити словами \"або\nзіпсування\", а слова \"у частині другій\" замінити словами \"у\nпершому реченні частини п'ятої\";\nчастину другу після слова \"втраченого\" доповнити словами \"або\nзіпсованого\".\n22. Частину четверту статті 55 викласти в такій редакції:\n\"Посвідчення правочинів щодо відчуження, іпотеки житлового\nбудинку, квартири, дачі, садового будинку, гаража, земельної\nділянки, іншого нерухомого майна, а також правочинів щодо\nвідчуження, застави транспортних засобів, що підлягають державній\nреєстрації, провадиться за місцезнаходженням (місцем реєстрації)\nцього майна або за місцезнаходженням (місцем реєстрації) однієї із\nсторін відповідного правочину\".\n23. У статтях 60, 61, 63-69 і 71 слова \"державний нотаріус\"\nта \"державна нотаріальна контора\" в усіх відмінках і числах\nзамінити відповідно словом \"нотаріус\" у відповідному відмінку і\nчислі.\n24. У тексті Закону:\nслова \"нотаріус та інша посадова особа\" і \"нотаріус чи інша\nпосадова особа\" в усіх відмінках і числах замінити словами\n\"нотаріус або посадова особа\" у відповідному відмінку і числі;\nслова \"управління юстиції Ради Міністрів Республіки Крим,\nобласних, Київської та Севастопольської міських державних\nадміністрацій\" в усіх відмінках і числах замінити словами \"Головне\nуправління юстиції Міністерства юстиції України в Автономній\nРеспубліці Крим, головні управління юстиції в областях, містах\nКиєві та Севастополі\" у відповідному відмінку;\nслова \"посадова особа виконавчого комітету сільської,\nселищної, міської Ради народних депутатів\" в усіх відмінках і\nчислах замінити словами \"посадова особа органу місцевого\nсамоврядування\" у відповідному відмінку і числі.\nII. Прикінцеві та перехідні положення\n1. Цей Закон набирає чинності через місяць з дня його\nопублікування, крім абзаців восьмого - тридцять третього\nпункту 16, пункту 17, абзацу четвертого пункту 19, пункту 23\nрозділу I цього Закону, які набирають чинності через шість місяців\nз дня набрання чинності цим Законом.\n3. Вважати таким, що втратив чинність, пункт 3 Постанови\nВерховної Ради України \"Про порядок введення в дію Закону України\n\"Про нотаріат\" ( 3426-12 ) (Відомості Верховної Ради України,\n1993 р., N 39, ст. 384).\n4. Рекомендувати Президенту України визнати таким, що втратив\nчинність, Указ Президента України від 23 серпня 1998 року N 932\n( 932/98 ) \"Про врегулювання діяльності нотаріату в Україні\".\n5. Державні нотаріуси в частині оплати праці та пенсійного\nзабезпечення прирівнюються до державних службовців відповідних\nкатегорій. Стаж роботи державних нотаріусів у державних\nнотаріальних конторах зараховується до стажу державної служби.\n6. Особи, які на момент набрання чинності цим Законом\nзаймають посади державних нотаріусів і вирішили зареєструвати свою\nприватну нотаріальну діяльність, у разі ліквідації державної\nнотаріальної контори мають переважне право на оренду приміщень,\nякі перебувають у державній або комунальній власності та надані\nдержавним нотаріальним конторам у користування. При укладенні\nдоговорів оренди переважне право почергово надається тим особам,\nякі мають більший стаж роботи на посаді державного нотаріуса.\n7. Нотаріуси, які на день набрання чинності цим Законом\nзаймаються приватною нотаріальною діяльністю, допускаються до\nвчинення нотаріальних дій, пов'язаних із вжиттям заходів щодо\nохорони спадкового майна, видачею свідоцтв про право на спадщину\nта свідоцтв про право власності на частку в спільному майні\nподружжя у разі смерті одного з подружжя, лише після обов'язкового\nпідвищення рівня кваліфікації із спадкового права в порядку,\nвстановленому Міністерством юстиції України. Від обов'язкового\nпідвищення рівня кваліфікації із спадкового права звільняються\nприватні нотаріуси, які мають стаж нотаріальної діяльності не\nменше 10 років.\n8. Строк стажування стажистів нотаріусів, які на день\nнабрання чинності цим Законом проходили стажування, встановлюється\nв межах шестимісячного строку стажування, що діяв на момент\nнабрання чинності цим Законом.\n9. Особи, які на день набрання чинності цим Законом займали\nпосади державних нотаріусів, мають право зареєструвати свою\nприватну нотаріальну діяльність без обов'язкового підвищення рівня\nкваліфікації за умови, якщо вони пропрацювали на посаді державних\nнотаріусів не менше трьох років.\n10. Кабінету Міністрів України:\nвнести на розгляд Верховної Ради України пропозиції щодо\nврегулювання питань пенсійного забезпечення державних нотаріусів;\nзабезпечити проведення Міністерством юстиції України\nузагальнення практики і розробки рекомендацій щодо вчинення\nнотаріальних дій, пов'язаних із вжиттям заходів щодо охорони\nспадкового майна, видачею свідоцтв про право на спадщину та\nсвідоцтв про право власності на частку в спільному майні подружжя\nта розробити методичні рекомендації для використання їх при\nпроведенні підвищення кваліфікації нотаріусів;\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади своїх нормативно-правових\nактів, що суперечать цьому Закону.\n11. Органам місцевого самоврядування та місцевим державним\nадміністраціям:\nвирішити питання щодо надання державним нотаріальним архівам\nдодаткової площі або нових приміщень для розміщення в\nустановленому порядку архівних фондів;\nз метою забезпечення населення нотаріальними послугами\nсприяти Головному управлінню юстиції Міністерства юстиції України\nв Автономній Республіці Крим, головним управлінням юстиції в\nобластях, містах Києві та Севастополі у забезпеченні приміщеннями\nнотаріусів, зазначених у пунктах 6 та 9 цього розділу."
    }
  ],
  "definitions": []
}