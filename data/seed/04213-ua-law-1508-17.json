{
  "id": "ua-law-1508-17",
  "type": "statute",
  "title": "Закон України (1508-17)",
  "title_en": "",
  "short_name": "1508-17",
  "status": "in_force",
  "issued_date": "2009-06-11",
  "url": "https://zakon.rada.gov.ua/laws/show/1508-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art212-21",
      "section": "212-21",
      "title": "Стаття 212-21. Одержання неправомірної вигоди",
      "content": "Одержання особою неправомірної вигоди для себе чи іншої особи\nу розмірі, що не перевищує п'яти неоподатковуваних мінімумів\nдоходів громадян, -\nтягне за собою накладення штрафу від п'ятдесяти до ста\nнеоподатковуваних мінімумів доходів громадян з конфіскацією\nнезаконно одержаної неправомірної вигоди матеріального характеру.\nПримітка. 1. Суб'єктом корупційного адміністративного\nправопорушення у статтях 212-21 - 212-23, 212-27 є особи,\nвизначені у пунктах 1-3 частини першої статті 2 Закону України\n\"Про засади запобігання та протидії корупції\" ( 1506-17 ).\n2. У статтях 212-21 - 212-23 під неправомірною вигодою слід\nрозуміти визначення, передбачене статтею 1 Закону України \"Про\nзасади запобігання та протидії корупції\" ( 1506-17 )."
    },
    {
      "provision_ref": "art212-22",
      "section": "212-22",
      "title": "Стаття 212-22. Підкуп",
      "content": "Пропозиція або надання особі неправомірної вигоди\n(безпосередньо для неї чи для іншої особи) у розмірі, що не\nперевищує п'яти неоподатковуваних мінімумів доходів громадян, у\nтому числі за ціною, нижчою за мінімальну ринкову, -\nтягнуть за собою накладення штрафу від п'ятдесяти до ста\nнеоподатковуваних мінімумів доходів громадян.\nСтаття 212-23. Незаконне сприяння фізичним або юридичним\nособам\nСприяння особою з використанням посадового становища фізичним\nабо юридичним особам у здійсненні ними господарської діяльності,\nодержанні субсидій, субвенцій, дотацій, кредитів, пільг, укладенні\nконтрактів (у тому числі на закупівлю товарів, робіт і послуг за\nдержавні кошти) з метою одержання за це неправомірної вигоди, якщо\nїї розмір не перевищує п'яти неоподатковуваних мінімумів доходів\nгромадян, -\nтягне за собою накладення штрафу від п'ятдесяти до ста\nнеоподатковуваних мінімумів доходів громадян з конфіскацією\nнезаконно одержаної неправомірної вигоди матеріального характеру.\nСтаття 212-24. Порушення обмежень щодо заняття\nпідприємницькою діяльністю та вимог\nщодо сумісництва\nЗдійснення особою безпосередньо або через посередників чи\nінших осіб підприємницької діяльності, а так само виконання ним\nроботи за сумісництвом (крім викладацької, наукової, творчої\nроботи або медичної практики у позаробочий час) -\nтягнуть за собою накладення штрафу від п'ятдесяти до ста\nнеоподатковуваних мінімумів доходів громадян з конфіскацією\nотриманої винагороди від підприємницької діяльності чи роботи за\nсумісництвом.\nПримітка. Суб'єктом корупційного адміністративного\nправопорушення у статтях 212-24, 212-25 є особи, визначені в\nпункті 1 частини першої статті 2 Закону України \"Про засади\nзапобігання та протидії корупції\" ( 1506-17 ), за винятком\nнародних засідателів і присяжних.\nСтаття 212-25. Незаконне входження до складу правління\nчи інших керівних органів\nсуб'єктів господарювання\nНезаконне входження особи безпосередньо або через\nпредставника чи підставних осіб до складу органу управління або\nнаглядової ради підприємства чи організації, що має на меті\nодержання прибутку (крім випадків безпосереднього виконання\nфункцій з управління акціями (частками, паями), що належать\nдержаві, або представництво інтересів держави в раді товариства\n(спостережній раді), ревізійній комісії господарського\nтовариства), якщо інше не передбачено законом, -\nтягне за собою накладення штрафу від п'ятдесяти до ста\nнеоподатковуваних мінімумів доходів громадян.\nСтаття 212-26. Ненадання інформації або надання недостовірної\nчи неповної інформації\nНеправомірна відмова особи у наданні інформації, несвоєчасне\nабо неповне надання інформації, надання інформації, що не\nвідповідає дійсності, у разі якщо така інформація підлягає наданню\nна запит фізичної або юридичної особи відповідно до законів\nУкраїни \"Про інформацію\" ( 2657-12 ) або \"Про звернення громадян\"\n( 393/96-ВР ), -\nтягнуть за собою накладення штрафу від двадцяти п'яти до\nп'ятдесяти неоподатковуваних мінімумів доходів громадян.\nТі самі діяння, вчинені щодо запитів правоохоронних органів,\nРахункової палати, -\nтягнуть за собою накладення штрафу від п'ятдесяти до ста\nнеоподатковуваних мінімумів доходів громадян.\nДіяння, передбачені частиною першою або другою цієї статті,\nякщо вони були пов'язані з приховуванням адміністративних\nправопорушень, -\nтягнуть за собою накладення штрафу від ста до ста п'ятдесяти\nнеоподатковуваних мінімумів доходів громадян.\nПримітка. Суб'єктом корупційного адміністративного\nправопорушення у цій статті є особи, визначені в пунктах 1 і 2\nчастини першої статті 2 Закону України \"Про засади запобігання та\nпротидії корупції\" ( 1506-17 ), за винятком народних засідателів і\nприсяжних.\nСтаття 212-27. Неправомірне втручання в діяльність державних\nорганів, підприємств, установ і організацій\nНеправомірне втручання особи з використанням посадового\nстановища в діяльність державних органів, органів влади Автономної\nРеспубліки Крим, органів місцевого самоврядування або посадових\nосіб з метою перешкоджання виконанню ними своїх повноважень -\nтягне за собою накладення штрафу від п'ятдесяти до ста\nдвадцяти п'яти неоподатковуваних мінімумів доходів громадян."
    },
    {
      "provision_ref": "art212-28",
      "section": "212-28",
      "title": "Стаття 212-28. Порушення вимог фінансового контролю",
      "content": "Порушення особою встановлених законодавством вимог щодо\nподачі відомостей про доходи та зобов'язання фінансового\nхарактеру -\nтягне за собою накладення штрафу від десяти до двадцяти п'яти\nнеоподатковуваних мінімумів доходів громадян.\nНеподання або несвоєчасне подання відомостей про відкриття\nвалютного рахунку в установі банку-нерезидента -\nтягнуть за собою накладення штрафу від десяти до двадцяти\nп'яти неоподатковуваних мінімумів доходів громадян.\nПримітка. Суб'єктом корупційного адміністративного\nправопорушення у статтях 212-28, 212-30 - 212-33 є особи,\nвизначені в пунктах 1 і 2 частини першої статті 2 Закону України\n\"Про засади запобігання та протидії корупції\" ( 1506-17 ).\nСтаття 212-29. Невжиття заходів щодо запобігання та протидії\nкорупції\nНевжиття заходів щодо запобігання та протидії корупції\nуповноваженими на це особами -\nтягне за собою накладення штрафу від п'ятдесяти до ста\nдвадцяти п'яти неоподатковуваних мінімумів доходів громадян.\nСтаття 212-30. Порушення встановленого законодавством порядку\nфінансування політичних партій та виборчих\nкампаній в органи державної влади та органи\nмісцевого самоврядування\nПорушення особою встановленого законодавством порядку\nфінансування політичних партій та виборчих кампаній в органи\nдержавної влади та органи місцевого самоврядування -\nтягне за собою накладення штрафу від ста до п'ятисот\nнеоподатковуваних мінімумів доходів громадян.\nСтаття 212-31. Незаконне використання інформації,\nщо стала відома у зв'язку з виконанням\nпосадових повноважень\nНезаконне використання особою інформації, що стала відома у\nзв'язку з виконанням посадових повноважень, -\nтягне за собою накладення штрафу від п'ятдесяти до ста\nнеоподатковуваних мінімумів доходів громадян."
    },
    {
      "provision_ref": "art212-32",
      "section": "212-32",
      "title": "Стаття 212-32. Незаконне одержання подарунка (дарунка)",
      "content": "Одержання особою особистого подарунка (дарунка) на порушення\nвимог закону -\nтягне за собою накладення штрафу від десяти до двадцяти п'яти\nнеоподатковуваних мінімумів доходів громадян з конфіскацією такого\nподарунка (дарунка).\nСтаття 212-33. Порушення вимог щодо декларування особистих\nінтересів\nНеподання особою у випадках, передбачених законодавством,\nвідомостей про наявність особистих інтересів чи обставин, що\nможуть призвести до невиконання чи неналежного виконання нею своїх\nпосадових обов'язків, -\nтягне за собою накладення штрафу від десяти до двадцяти п'яти\nнеоподатковуваних мінімумів доходів громадян\";\n3) у статті 221 цифри \"212-2 - 212-20 \" замінити цифрами\n\"212-2 - 212-33\";\n4) у частині першій статті 255:\nу пункті 1:\nв абзаці другому цифри \" 212-20 \" замінити цифрами\n\" 212-20 - 212-33\";\nв абзаці \"органів Служби безпеки України (стаття 164 (у\nчастині, що стосується правопорушень у галузі господарської\nдіяльності, ліцензії на проведення якої видає ця Служба), статті\n195-5, 212-2 (крім пункту 9 частини першої), 212-5 і 212-6)\" після\nцифр \"212-6\" доповнити цифрами \"212-21 - 212-33\";\nпункт 8 після цифр \"185-11\" доповнити цифрами\n\"212-21 - 212-33\";\n5) статтю 257 доповнити частинами другою і третьою такого\nзмісту:\n\"Протокол про вчинення корупційного адміністративного\nправопорушення разом з іншими матеріалами у триденний строк з\nмоменту його складення надсилається до місцевого загального суду\nза місцем вчинення корупційного правопорушення.\nОсоба, що склала протокол про вчинення корупційного\nадміністративного правопорушення, одночасно з надісланням його до\nсуду надсилає органу державної влади, органу місцевого\nсамоврядування, керівникові підприємства, установи чи організації,\nде працює особа, яка притягається до відповідальності,\nповідомлення про складення протоколу із зазначенням характеру\nвчиненого правопорушення та норми закону, яку порушено\";\n6) у першому реченні частини другої статті 268 слово і цифри\n\"і 187\" замінити цифрами \"187, 212-21 - 212-33\";\n7) статтю 277 доповнити частиною четвертою такого змісту:\n\"Строк розгляду адміністративних справ про корупційні діяння\nзупиняється судом, у разі якщо особа, щодо якої складено протокол\nпро корупційне адміністративне правопорушення, умисно ухиляється\nвід явки до суду або з поважних причин не може туди з'явитися\n(хвороба, перебування у відрядженні чи на лікуванні, у відпустці\nтощо)\";\n8) доповнити статтею 277-1 такого змісту:\n\" Стаття 277-1. Повідомлення про розгляд справи\nПовістка особі, яка притягається до адміністративної\nвідповідальності, вручається не пізніш як за три доби до дня\nрозгляду справи в суді, в якій зазначаються дата і місце розгляду\nсправи.\nІнші особи, які беруть участь у провадженні у справі про\nадміністративні правопорушення, повідомляються про день розгляду\nсправи в той же строк\";\n9) статтю 285 доповнити частиною такого змісту:\n\"Постанова суду про накладення адміністративного стягнення за\nкорупційне адміністративне правопорушення у триденний строк з дня\nнабрання нею законної сили направляється відповідному органу\nдержавної влади, органу місцевого самоврядування, керівникові\nпідприємства, установи чи організації, державному чи виборному\nоргану, власнику юридичної особи або уповноваженому ним органу для\nвирішення питання про притягнення особи до дисциплінарної\nвідповідальності, усунення згідно із законодавством від виконання\nнею функцій держави, якщо інше не передбачено законом, а також\nусунення причин та умов, що сприяли вчиненню цього\nправопорушення\".\n3. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) статтю 18 доповнити частинами третьою та четвертою такого\nзмісту:\n\"3. Службовими особами є особи, які постійно, тимчасово чи за\nспеціальним повноваженням здійснюють функції представників влади\nчи місцевого самоврядування, а також обіймають постійно чи\nтимчасово в органах державної влади, місцевого самоврядування, на\nпідприємствах, в установах чи організаціях незалежно від форми\nвласності посади, пов'язані з виконанням організаційно-розпорядчих\nчи адміністративно-господарських функцій або виконують такі\nфункції за спеціальним повноваженням, яким особа наділяється\nповноважним органом державної влади, місцевого самоврядування,\nцентральним органом державного управління із спеціальним статусом,\nповноважним органом чи повноважною службовою особою підприємства,\nустанови, організації, судом або законом.\n4. Службовими особами також визнаються посадові особи\nіноземних держав (особи, які обіймають посади в законодавчому,\nвиконавчому, адміністративному або судовому органі іноземної\nдержави, а також будь-які особи, які здійснюють функції держави\nдля іноземної держави, зокрема для державного органу або\nдержавного підприємства), а також посадові особи міжнародних\nорганізацій (працівники міжнародної організації чи інші особи,\nуповноважені такою організацією діяти від її імені)\";\n2) Особливу частину доповнити розділом VII-А такого змісту:\n\" Розділ VII-А\nЗЛОЧИНИ У СФЕРІ СЛУЖБОВОЇ ДІЯЛЬНОСТІ\nВ ЮРИДИЧНИХ ОСОБАХ ПРИВАТНОГО ПРАВА\nТА ПРОФЕСІЙНОЇ ДІЯЛЬНОСТІ, ПОВ'ЯЗАНОЇ\nЗ НАДАННЯМ ПУБЛІЧНИХ ПОСЛУГ"
    },
    {
      "provision_ref": "art235-1",
      "section": "235-1",
      "title": "Стаття 235-1. Зловживання повноваженнями",
      "content": "1. Зловживання повноваженнями, тобто умисне, з метою\nодержання неправомірної вигоди для себе чи інших осіб,\nвикористання службовою особою юридичної особи приватного права,\nнезалежно від організаційно-правової форми, своїх повноважень\nвсупереч інтересам цієї юридичної особи, якщо це завдало істотної\nшкоди охоронюваним законом правам та інтересам окремих громадян,\nюридичних осіб, інтересам суспільства чи держави, -\nкарається штрафом від ста п'ятдесяти до чотирьохсот\nнеоподатковуваних мінімумів доходів громадян або виправними\nроботами на строк до одного року, або арештом на строк до трьох\nмісяців, або обмеженням волі на строк до двох років, з\nпозбавленням права обіймати певні посади чи займатися певною\nдіяльністю на строк до двох років.\n2. Те саме діяння, якщо воно спричинило тяжкі наслідки, -\nкарається штрафом від чотирьохсот до дев'ятисот\nнеоподатковуваних мінімумів доходів громадян або арештом на строк\nдо шести місяців, або позбавленням волі на строк від чотирьох до\nсеми років, з позбавленням права обіймати певні посади чи\nзайматися певною діяльністю на строк до трьох років.\nПримітка. 1. У статтях 235-1, 235-3 - 235-5, 368-1, 369-1\nцього Кодексу під неправомірною вигодою слід розуміти грошові\nкошти або інше майно, переваги, пільги, послуги матеріального або\nнематеріального характеру, що їх обіцяють, пропонують, надають або\nотримують безоплатно чи за ціною, нижчою за мінімальну ринкову,\nбез законних на те підстав.\n2. Істотною шкодою у статтях 235-1 - 235-3 цього Кодексу,\nякщо вона полягає в заподіянні матеріальних збитків, вважається\nтака шкода, яка у сто і більше разів перевищує неоподатковуваний\nмінімум доходів громадян.\n3. Тяжкими наслідками у статтях 235-1 - 235-3 цього Кодексу,\nякщо вони полягають у заподіянні матеріальних збитків, вважаються\nтакі наслідки, які у двісті п'ятдесят і більше разів перевищують\nнеоподатковуваний мінімум доходів громадян."
    },
    {
      "provision_ref": "art235-2",
      "section": "235-2",
      "title": "Стаття 235-2. Перевищення повноважень",
      "content": "1. Перевищення повноважень, тобто умисне вчинення службовою\nособою юридичної особи приватного права дій, які явно виходять за\nмежі наданих повноважень, якщо вони заподіяли істотну шкоду\nохоронюваним законом правам та інтересам окремих громадян,\nюридичних осіб, інтересам суспільства чи держави, -\nкарається виправними роботами на строк до одного року або\nобмеженням волі на строк до трьох років, або позбавленням волі на\nстрок до трьох років, з позбавленням права обіймати певні посади\nчи займатися певною діяльністю на строк до трьох років.\n2. Те саме діяння, якщо воно спричинило тяжкі наслідки, -\nкарається обмеженням волі на строк до п'яти років або\nпозбавленням волі на строк від чотирьох до семи років, з\nпозбавленням права обіймати певні посади чи займатися певною\nдіяльністю на строк до трьох років.\nСтаття 235-3. Зловживання повноваженнями особами, які надають\nпублічні послуги\n1. Використання своїх повноважень аудитором, нотаріусом,\nекспертом, оцінювачем, третейським суддею або іншою особою, яка\nздійснює професійну діяльність, пов'язану з наданням публічних\nпослуг, а також незалежним посередником чи членом трудового\nарбітражу при розгляді колективних трудових спорів всупереч своїм\nповноваженням з метою отримання неправомірної вигоди для себе чи\nінших осіб або з метою заподіяння шкоди охоронюваним законом\nправам та інтересам окремих громадян, юридичних осіб, інтересам\nсуспільства чи держави, якщо ці дії заподіяли істотну шкоду, -\nкарається виправними роботами на строк до двох років або\nарештом на строк до шести місяців, або обмеженням волі на строк до\nтрьох років, з позбавленням права обіймати певні посади чи\nзайматися певною діяльністю на строк до трьох років.\n2. Те саме діяння, вчинене стосовно неповнолітньої чи\nнедієздатної особи, особи похилого віку або повторно, -\nкарається обмеженням волі на строк до п'яти років або\nпозбавленням волі на строк від трьох до п'яти років, з\nпозбавленням права обіймати певні посади чи займатися певною\nдіяльністю на строк до трьох років.\n3. Дії, передбачені частиною першою або другою цієї статті,\nякщо вони спричинили тяжкі наслідки, -\nкараються позбавленням волі на строк від п'яти до восьми\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна\nабо без такої."
    },
    {
      "provision_ref": "art235-4",
      "section": "235-4",
      "title": "Стаття 235-4. Комерційний підкуп",
      "content": "1. Пропозиція, надання або передача службовій особі юридичної\nособи приватного права неправомірної вигоди за вчинення дій чи\nбездіяльність з використанням наданих їй повноважень в інтересах\nтого, хто надає чи передає такі вигоди, або в інтересах третіх\nосіб -\nкараються штрафом від ста до двохсот п'ятдесяти\nнеоподатковуваних мінімумів доходів громадян або обмеженням волі\nна строк до двох років.\n2. Ті самі дії, вчинені повторно або за попередньою змовою\nгрупою осіб чи організованою групою, -\nкараються штрафом від трьохсот п'ятдесяти до семисот\nнеоподатковуваних мінімумів доходів громадян або обмеженням волі\nна строк до чотирьох років, або позбавленням волі на строк до\nчотирьох років.\n3. Одержання службовою особою юридичної особи приватного\nправа неправомірної вигоди за вчинення дій або бездіяльність з\nвикористанням наданих їй повноважень в інтересах того, хто передає\nчи надає такі вигоди, або в інтересах третіх осіб -\nкарається штрафом від п'ятисот до тисячі неоподатковуваних\nмінімумів доходів громадян або обмеженням волі на строк до п'яти\nроків, або позбавленням волі на строк до трьох років, з\nпозбавленням права обіймати певні посади чи займатися певною\nдіяльністю на строк до двох років.\n4. Діяння, передбачене частиною третьою цієї статті, вчинене\nповторно або за попередньою змовою групою осіб, або поєднане з\nвимаганням неправомірної вигоди, -\nкарається позбавленням волі на строк від трьох до семи років\nз позбавленням права обіймати певні посади чи займатися певною\nдіяльністю на строк до трьох років та з конфіскацією майна.\n5. Особа, яка пропонувала, надала або передала неправомірну\nвигоду, звільняється від кримінальної відповідальності, якщо\nстосовно неї мало місце вимагання неправомірної вигоди або якщо\nпісля пропозиції, надання чи передачі неправомірної вигоди вона\nдобровільно заявила про те, що сталося, до порушення кримінальної\nсправи щодо неї органу, наділеному законом правом порушувати\nкримінальну справу.\nПримітка. 1. Повторним у статтях 235-4 та 235-5 визнається\nзлочин, вчинений особою, яка раніше вчиняла будь-який із злочинів,\nпередбачених цими статтями, а так само статтями 368 та 369 цього\nКодексу.\n2. Вимаганням згідно з частиною четвертою статей 235-4 та\n235-5 цього Кодексу визнається вимога надання, передачі\nнеправомірної вигоди з погрозою вчинення дій або бездіяльності з\nвикористанням свого службового становища стосовно особи, яка\nнадає, передає неправомірну вигоду, або умисне створення особою,\nяка виконує управлінські функції в юридичній особі приватного\nправа, умов, за яких особа вимушена надати, передати неправомірну\nвигоду з метою запобігання шкідливим наслідкам щодо своїх прав і\nзаконних інтересів."
    },
    {
      "provision_ref": "art235-5",
      "section": "235-5",
      "title": "Стаття 235-5. Підкуп особи, яка надає публічні послуги",
      "content": "1. Пропозиція, надання, передача аудитору, нотаріусу,\nексперту, оцінювачу, третейському судді або іншій особі, яка\nздійснює професійну діяльність, пов'язану з наданням публічних\nпослуг, а також незалежному посереднику чи члену трудового\nарбітражу при розгляді колективних трудових спорів неправомірної\nвигоди за вчинення дій або бездіяльність з використанням наданих\nїй повноважень в інтересах особи, яка пропонує, надає чи передає\nтакі вигоди, або в інтересах третіх осіб -\nкараються штрафом від ста до двохсот п'ятдесяти\nнеоподатковуваних мінімумів доходів громадян або обмеженням волі\nна строк до двох років.\n2. Ті самі дії, вчинені повторно або за попередньою змовою\nгрупою осіб чи організованою групою, -\nкараються штрафом від трьохсот п'ятдесяти до семисот\nнеоподатковуваних мінімумів доходів громадян або обмеженням волі\nна строк до п'яти років, або позбавленням волі на строк до трьох\nроків.\n3. Одержання аудитором, нотаріусом, експертом, оцінювачем,\nтретейським суддею або іншою особою, яка здійснює професійну\nдіяльність, пов'язану з наданням публічних послуг, а також\nнезалежним посередником чи арбітром при розгляді колективних\nтрудових спорів неправомірної вигоди за вчинення дій або\nбездіяльність з використанням наданих їй повноважень в інтересах\nособи, яка їх надає чи передає, -\nкарається штрафом від семисот п'ятдесяти до тисячі п'ятисот\nнеоподатковуваних мінімумів доходів громадян або позбавленням волі\nна строк від двох до п'яти років, з позбавленням права обіймати\nпевні посади чи займатися певною діяльністю на строк до трьох\nроків.\n4. Діяння, передбачене частиною третьою цієї статті, вчинене\nповторно або за попередньою змовою групою осіб, або поєднане з\nвимаганням неправомірної вигоди, -\nкарається позбавленням волі на строк від чотирьох до восьми\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна.\n5. Особа, яка пропонувала, надала, передала неправомірну\nвигоду, звільняється від кримінальної відповідальності, якщо\nстосовно неї мало місце вимагання неправомірної вигоди або якщо\nпісля пропозиції, надання чи передачі неправомірної вигоди вона\nдобровільно заявила про те, що сталося, до порушення кримінальної\nсправи щодо неї органу, наділеному законом правом порушувати\nкримінальну справу\";\n3) у статті 353:\nв абзаці першому слово \"Самовільне\" замінити цифрою і словом\n\"1. Самовільне\";\nдоповнити частиною другою такого змісту:\n\"2. Діяння, передбачене частиною першою цієї статті,\nпов'язане з використанням форменого одягу чи службового\nпосвідчення працівника правоохоронного органу, -\nкарається обмеженням волі на строк до чотирьох років або\nпозбавленням волі на строк до трьох років\";\n4) статтю 358 викласти в такій редакції:\n\" Стаття 358. Підроблення документів, печаток, штампів\nта бланків, а також збут чи використання\nпідроблених документів, печаток, штампів\n1. Складання чи видача працівником юридичної особи будь-якої\nформи власності, який не є службовою особою, приватним\nпідприємцем, аудитором, експертом, оцінювачем, адвокатом або іншою\nособою, яка здійснює професійну діяльність, пов'язану з наданням\nпублічних послуг, завідомо підроблених офіційних документів, які\nпосвідчують певні факти, що мають юридичне значення або надають\nпевні права чи звільняють від обов'язків, підроблення з метою\nвикористання або збуту посвідчень, інших офіційних документів, які\nскладені у визначеній законом формі та містять передбачені законом\nреквізити, а також виготовлення підроблених офіційних печаток,\nштампів чи бланків з метою їх збуту або їх збут чи збут завідомо\nпідроблених офіційних документів, у тому числі особистих\nдокументів особи, -\nкараються штрафом до сімдесяти неоподатковуваних мінімумів\nдоходів громадян або арештом на строк до шести місяців, або\nобмеженням волі на строк до трьох років.\n2. Дії, передбачені частиною першою цієї статті, вчинені\nповторно або за попередньою змовою групою осіб, -\nкараються обмеженням волі на строк до п'яти років або\nпозбавленням волі на той самий строк.\n3. Використання завідомо підробленого документа -\nкарається штрафом до п'ятдесяти неоподатковуваних мінімумів\nдоходів громадян або арештом на строк до шести місяців, або\nобмеженням волі на строк до двох років.\nПримітка. Під офіційним документом у цій статті та\nстаттях 357 і 366 цього Кодексу слід розуміти документи, що\nмістять зафіксовану на будь-яких матеріальних носіях інформацію,\nяка підтверджує чи посвідчує певні події, явища або факти, які\nпородили чи здатні породити наслідки правового характеру, чи може\nбути використана як документи - докази у правозастосовчій\nдіяльності, що складаються, видаються чи посвідчуються\nповноважними (компетентними) особами органів державної влади,\nмісцевого самоврядування, об'єднань громадян, юридичних осіб\nнезалежно від форми власності та організаційно-правової форми, а\nтакож окремими громадянами, у тому числі самозайнятими особами,\nяким законом надано право у зв'язку з їх професійною чи службовою\nдіяльністю складати, видавати чи посвідчувати певні види\nдокументів, що складені з дотриманням визначених законом форм та\nмістять передбачені законом реквізити\";\n5) у статті 364:\nабзац другий частини першої доповнити словами \"та зі штрафом\nвід двохсот п'ятдесяти до семисот п'ятдесяти неоподатковуваних\nмінімумів доходів громадян\";\nабзац другий частини другої доповнити словами \"та зі штрафом\nвід п'ятисот до тисячі неоподатковуваних мінімумів доходів\nгромадян\";\nпункти 1 та 2 примітки викласти в такій редакції:\n\"1. Службовими особами у статтях 364, 365, 368, 368-1, 369\nцього Кодексу є особи, які постійно, тимчасово чи за спеціальним\nповноваженням здійснюють функції представників влади чи місцевого\nсамоврядування, а також обіймають постійно чи тимчасово в органах\nдержавної влади, місцевого самоврядування, на державних чи\nкомунальних унітарних підприємствах, в установах чи організаціях\nпосади, пов'язані із виконанням організаційно-розпорядчих чи\nадміністративно-господарських функцій або виконують такі функції\nза спеціальним повноваженням, яким особа наділяється повноважним\nорганом державної влади, місцевого самоврядування, центральним\nорганом державного управління із спеціальним статусом, повноважним\nорганом чи повноважною особою підприємства, установи, організації,\nсудом або законом.\n2. Службовими особами також визнаються посадові особи\nіноземних держав (особи, які обіймають посади в законодавчому,\nвиконавчому, адміністративному або судовому органі іноземної\nдержави, а також інші особи, які здійснюють функції держави для\nіноземної держави, зокрема для державного органу або державного\nпідприємства), а також посадові особи міжнародних організацій\n(працівники міжнародної організації чи інші особи, уповноважені\nтакою організацією діяти від її імені)\";\n6) у статті 365:\nабзац другий частини першої доповнити словами \"та зі штрафом\nвід двохсот п'ятдесяти до п'ятисот неоподатковуваних мінімумів\nдоходів громадян\";\nу частині другій:\nабзац перший після слова \"насильством\" доповнити словами \"або\nпогрозою застосування насильства\", а після слів \"застосуванням\nзброї\" - словами \"чи спеціальних засобів\";\nабзац другий доповнити словами \"та зі штрафом від п'ятисот до\nтисячі неоподатковуваних мінімумів доходів громадян\";\nабзац другий частини третьої доповнити словами \"та зі штрафом\nвід семисот п'ятдесяти до тисячі п'ятсот неоподатковуваних\nмінімумів доходів громадян\";\n7) у статті 366:\nу частині першій:\nабзац перший викласти в такій редакції:\n\"1. Складання, видача службовою особою завідомо неправдивих\nофіційних документів, внесення до офіційних документів завідомо\nнеправдивих відомостей, інше підроблення офіційних документів\";\nв абзаці другому слова \"до п'ятдесяти\" замінити словами \"до\nдвохсот п'ятдесяти\";\nабзац другий частини другої доповнити словами \"та зі штрафом\nвід двохсот п'ятдесяти до семисот п'ятдесяти неоподатковуваних\nмінімумів доходів громадян\";\n8) у статті 367:\nв абзаці другому частини першої слова \"від п'ятдесяти до ста\nп'ятдесяти\" замінити словами \"від двохсот п'ятдесяти до п'ятисот\";\nв абзаці другому частини другої слова \"від ста до двохсот\nп'ятдесяти\" замінити словами \"від двохсот п'ятдесяти до семисот\nп'ятдесяти\";\n9) пункт 3 примітки до статті 368 доповнити словами та\nцифрами \"або статтями 235-4 чи 235-5 цього Кодексу\";\n10) доповнити статтею 368-1 такого змісту:\n\" Стаття 368-1. Незаконне збагачення\n1. Одержання службовою особою неправомірної вигоди або\nпередача нею такої вигоди близьким родичам (незаконне\nзбагачення) -\nкарається штрафом від ста до п'ятисот неоподатковуваних\nмінімумів доходів громадян або обмеженням волі на строк до двох\nроків, з позбавленням права обіймати певні посади чи займатися\nпевною діяльністю на строк до трьох років.\n2. Незаконне збагачення, якщо його предметом була\nнеправомірна вигода у значних розмірах, -\nкарається штрафом від п'ятисот до тисячі неоподатковуваних\nмінімумів доходів громадян або обмеженням волі на строк до трьох\nроків, з позбавленням права обіймати певні посади чи займатися\nпевною діяльністю на строк до трьох років.\n3. Незаконне збагачення, якщо його предметом була\nнеправомірна вигода у великих розмірах, -\nкарається обмеженням волі на строк від двох до п'яти років\nабо позбавленням волі на строк від трьох до п'яти років, з\nпозбавленням права обіймати певні посади чи займатися певною\nдіяльністю на строк до трьох років.\n4. Незаконне збагачення, якщо його предметом була\nнеправомірна вигода в особливо великих розмірах, -\nкарається позбавленням волі на строк від п'яти до десяти\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна.\nПримітка. Незаконним збагаченням у значному розмірі\nвважається таке, що перевищує сто неоподатковуваних мінімумів\nдоходів громадян, у великому розмірі - таке, що перевищує двісті\nнеоподатковуваних мінімумів доходів громадян, в особливо великому\nрозмірі - таке, що перевищує п'ятсот неоподатковуваних мінімумів\nдоходів громадян\";\n11) статтю 369 викласти в такій редакції:\n\" Стаття 369. Пропозиція або давання хабара\n1. Пропозиція хабара -\nкарається штрафом від тридцяти до ста неоподатковуваних\nмінімумів доходів громадян або обмеженням волі на строк до двох\nроків.\n2. Давання хабара -\nкарається штрафом від двохсот п'ятдесяти до семисот\nп'ятдесяти неоподатковуваних мінімумів доходів громадян або\nобмеженням волі на строк від двох до п'яти років.\n3. Давання хабара, вчинене повторно, -\nкарається позбавленням волі на строк від трьох до шести років\nіз штрафом від п'ятисот до тисячі неоподатковуваних мінімумів\nдоходів громадян та з конфіскацією майна або без такої.\n4. Давання хабара службовій особі, яка займає відповідальне\nстановище, або за попередньою змовою групою осіб -\nкарається позбавленням волі на строк від чотирьох до восьми\nроків з конфіскацією майна або без такої.\n5. Давання хабара службовій особі, яка займає особливо\nвідповідальне становище, або організованою групою осіб чи її\nучасником -\nкарається позбавленням волі на строк від п'яти до десяти\nроків з конфіскацією майна або без такої.\n6. Особа, яка пропонувала чи дала хабар, звільняється від\nкримінальної відповідальності, якщо стосовно неї мало місце\nвимагання хабара або якщо після давання хабара вона добровільно\nзаявила про те, що сталося, до порушення кримінальної справи щодо\nнеї органу, наділеному законом правом порушувати кримінальну\nсправу.\nПримітка. 1. Повторним у цій статті визнається злочин,\nвчинений особою, яка раніше вчинила цей злочин, або злочин,\nпередбачений статтями 235-4 чи 235-5 цього Кодексу\";\n12) доповнити статтею 369-1 такого змісту:\n\" Стаття 369-1. Зловживання впливом\n1. Пропозиція або надання неправомірної вигоди особі, яка\nпропонує чи обіцяє (погоджується) за такі вигоди вплинути на\nприйняття рішення особою, уповноваженою на виконання функцій\nдержави, -\nкараються штрафом від двохсот до п'ятисот неоподатковуваних\nмінімумів доходів громадян або обмеженням волі на строк від двох\nдо п'яти років.\n2. Одержання неправомірної вигоди за вплив на прийняття\nрішення особою, уповноваженою на виконання функцій держави, або\nпропозиція здійснити вплив за надання такої вигоди -\nкарається штрафом від семисот п'ятдесяти до однієї тисячі\nп'ятисот неоподатковуваних мінімумів доходів громадян або\nпозбавленням волі на строк від двох до п'яти років.\n3. Одержання неправомірної вигоди за вплив на прийняття\nрішення особою, уповноваженою на виконання функцій держави,\nпоєднане з вимаганням такої вигоди, -\nкарається позбавленням волі на строк від трьох до восьми\nроків з конфіскацією майна.\nПримітка. Особами, уповноваженими на виконання функцій\nдержави, є особи, визначені в пунктах 1 та 2 статті 2 Закону\nУкраїни \"Про засади запобігання та протидії корупції\" ( 1506-17 );\n13) у статті 370:\nв абзаці другому частини першої слова \"або позбавленням волі\nна строк від двох до п'яти років\" замінити словами \"або\nпозбавленням волі на строк від двох до п'яти років, та зі штрафом\nвід двохсот п'ятдесяти до п'ятисот неоподатковуваних мінімумів\nдоходів громадян\";\nабзац другий частини другої доповнити словами \"та зі штрафом\nвід п'ятисот до семисот п'ятдесяти неоподатковуваних мінімумів\nдоходів громадян\".\nII. Цей Закон набирає чинності з дня його опублікування і\nвводиться в дію одночасно з введенням в дію законів України \"Про\nзасади запобігання та протидії корупції\" ( 1506-17 ) та \"Про\nвідповідальність юридичних осіб за вчинення корупційних\nправопорушень\" ( 1507-17 )."
    }
  ],
  "definitions": []
}