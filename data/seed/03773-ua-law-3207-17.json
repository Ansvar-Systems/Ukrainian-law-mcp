{
  "id": "ua-law-3207-17",
  "type": "statute",
  "title": "Закон України (3207-17)",
  "title_en": "",
  "short_name": "3207-17",
  "status": "in_force",
  "issued_date": "2011-04-07",
  "url": "https://zakon.rada.gov.ua/laws/show/3207-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art172-3",
      "section": "172-3",
      "title": "Стаття 172-3. Пропозиція або надання неправомірної вигоди",
      "content": "Пропозиція або надання службовій особі неправомірної вигоди\nбезпосередньо такій чи іншій особі у розмірі, що не перевищує\nп'яти неоподатковуваних мінімумів доходів громадян, у тому числі\nза ціною, нижчою за мінімальну ринкову, -\nтягне за собою накладення штрафу від п'ятдесяти до ста\nп'ятдесяти неоподатковуваних мінімумів доходів громадян.\nПропозиція або надання службовій особі неправомірної вигоди\nбезпосередньо такій чи іншій особі у розмірі, що не перевищує ста\nнеоподатковуваних мінімумів доходів громадян, у тому числі за\nціною, нижчою за мінімальну ринкову, -\nтягне за собою накладення штрафу від ста п'ятдесяти до\nп'ятисот неоподатковуваних мінімумів доходів громадян.\nПримітка. Під службовою особою у цій статті слід розуміти особу,\nвизначену в пунктах 1-3 частини першої статті 4 Закону\nУкраїни \"Про засади запобігання і протидії корупції\"\n( 3206-17 ).\n\nСтаття 172-4. Порушення обмежень щодо сумісництва та\nсуміщення з іншими видами діяльності\nПорушення особою встановлених законом обмежень щодо зайняття\nпідприємницькою чи іншою оплачуваною діяльністю (крім\nвикладацької, наукової та творчої діяльності, медичної та\nсуддівської практики, інструкторської практики із спорту) -\nтягне за собою накладення штрафу від п'ятдесяти до ста\nдвадцяти п'яти неоподатковуваних мінімумів доходів громадян з\nконфіскацією отриманого доходу від підприємницької діяльності чи\nвинагороди від роботи за сумісництвом.\nПорушення особою встановлених законом обмежень щодо входження\nдо складу органу управління чи наглядової ради підприємства або\nорганізації, що має на меті одержання прибутку (крім випадків,\nколи особа здійснює функції з управління акціями (частками,\nпаями), що належать державі, та представляє інтереси держави в\nраді товариства (спостережній раді), ревізійній комісії\nгосподарського товариства), -\nтягне за собою накладення штрафу від ста до двохсот\nнеоподатковуваних мінімумів доходів громадян з конфіскацією\nотриманого доходу від такої діяльності.\nПримітка. Суб'єктом правопорушень у цій статті є особи, зазначені\nу пункті 1 частини першої статті 4 Закону України \"Про\nзасади запобігання і протидії корупції\" ( 3206-17 ), за\nвинятком депутатів Верховної Ради Автономної Республіки\nКрим, депутатів місцевих рад (крім тих, які здійснюють\nсвої повноваження у відповідній раді на постійній\nоснові), членів Вищої ради юстиції (крім тих, які\nпрацюють у Вищій раді юстиції на постійній основі),\nнародних засідателів і присяжних.\n\nСтаття 172-5. Порушення встановлених законом обмежень\nщодо одержання дарунка (пожертви)\nПорушення встановлених законом обмежень щодо одержання\nдарунка (пожертви) -\nтягне за собою накладення штрафу від двадцяти п'яти до\nп'ятдесяти неоподатковуваних мінімумів доходів громадян з\nконфіскацією такого дарунка (пожертви).\nПорушення встановленої законом заборони щодо одержання\nдарунка (пожертви) -\nтягне за собою накладення штрафу від п'ятдесяти до ста\nнеоподатковуваних мінімумів доходів громадян з конфіскацією такого\nдарунка (пожертви).\nПримітка. Суб'єктом правопорушень у цій статті є особи, зазначені\nу пункті 1, підпунктах \"а\", \"б\" пункту 2 частини першої\nстатті 4 Закону України \"Про засади запобігання і\nпротидії корупції\" ( 3206-17 )."
    },
    {
      "provision_ref": "art172-6",
      "section": "172-6",
      "title": "Стаття 172-6. Порушення вимог фінансового контролю",
      "content": "Неподання або несвоєчасне подання декларації про майно,\nдоходи, витрати і зобов'язання фінансового характеру, передбаченої\nЗаконом України \"Про засади запобігання і протидії корупції\"\n( 3206-17 ), -\nтягне за собою накладення штрафу від десяти до двадцяти п'яти\nнеоподатковуваних мінімумів доходів громадян.\nНеповідомлення або несвоєчасне повідомлення про відкриття\nвалютного рахунку в установі банку-нерезидента -\nтягне за собою накладення штрафу від десяти до двадцяти п'яти\nнеоподатковуваних мінімумів доходів громадян.\nПримітка. Суб'єктом правопорушень у цій статті є особи, зазначені\nу пункті 1, підпункті \"а\" пункту 2 частини першої статті\n4 Закону України \"Про засади запобігання і протидії\nкорупції\" ( 3206-17 ).\n\nСтаття 172-7. Порушення вимог щодо повідомлення про конфлікт\nінтересів\nНеповідомлення особою безпосереднього керівника у випадках,\nпередбачених законом, про наявність конфлікту інтересів -\nтягне за собою накладення штрафу від десяти до ста п'ятдесяти\nнеоподатковуваних мінімумів доходів громадян.\nПримітка. 1. Суб'єктом правопорушень у цій статті є особи,\nзазначені у пункті 1, підпунктах \"а\", \"б\" пункту 2\nчастини першої статті 4 Закону України \"Про засади\nзапобігання і протидії корупції\" ( 3206-17 ).\n2. У цій статті під конфліктом інтересів слід розуміти\nсуперечність між особистими інтересами особи та її службовими\nповноваженнями, наявність яких може вплинути на об'єктивність або\nнеупередженість прийняття рішень, а також на вчинення чи\nневчинення дій під час виконання наданих їй службових повноважень.\nСтаття 172-8. Незаконне використання інформації, що стала\nвідома особі у зв'язку з виконанням службових\nповноважень\nНезаконне розголошення або використання в інший спосіб особою\nу своїх інтересах інформації, яка стала їй відома у зв'язку з\nвиконанням службових повноважень, -\nтягне за собою накладення штрафу від п'ятдесяти до ста\nнеоподатковуваних мінімумів доходів громадян.\nПримітка. Суб'єктом правопорушень у цій статті є особи, зазначені\nу пункті 1 частини першої статті 4 Закону України \"Про\nзасади запобігання і протидії корупції\" ( 3206-17 )."
    },
    {
      "provision_ref": "art172-9",
      "section": "172-9",
      "title": "Стаття 172-9. Невжиття заходів щодо протидії корупції",
      "content": "Невжиття передбачених законом заходів посадовою чи службовою\nособою органу державної влади, посадовою особою місцевого\nсамоврядування, юридичної особи, їх структурних підрозділів у разі\nвиявлення корупційного правопорушення -\nтягне за собою накладення штрафу від п'ятдесяти до ста\nдвадцяти п'яти неоподатковуваних мінімумів доходів громадян\";\n4) у статті 212-3:\nа) в абзаці першому частини першої:\nслово \"та\" виключити;\nб) доповнити словами \"та \"Про засади запобігання і протидії\nкорупції\";\nв) примітку виключити;\n5) статтю 221 викласти в такій редакції:\n\" Стаття 221. Районні, районні у місті, міські чи міськрайонні\nсуди (судді)\nСудді районних, районних у місті, міських чи міськрайонних\nсудів розглядають справи про адміністративні правопорушення,\nпередбачені частиною першою статті 41, статтями 41-1 - 41-3,\n42-1 - 42-3, частиною першою статті 44, статтями 44-1, 46-1, 46-2,\n51, 51-2, частинами другою, четвертою та п'ятою статті 85,\nстаттями 85-1, 88 - 88-2, 90, 91, 92-1, 96-1, 98, 101-103,\nчастиною першою статті 106-1, статтями 106-2, 107-1, частиною\nдругою статті 112, частинами третьою та шостою статті 121,\nчастиною четвертою статті 122, статтями 122-2, 122-4, 122-5,\nчастиною третьою статті 123, статтею 124, частиною четвертою\nстатті 127, частиною другою статті 127-1, статтею 130, частиною\nтретьою статті 133, статтею 139, частиною четвертою статті 140,\nстаттею 146, частиною другою статті 154, статтею 155-1, частинами\nпершою, третьою і четвертою статті 156, статтями 160, 160-2, 162,\n163-1 - 163-4, 163-12, 164, 164-3, 164-5 - 164-14 , 166-1 - 166-4,\n166-7 - 166-12 , 172-2 - 172-9, 173 - 173-2, 174, 177-2, частиною\nтретьою статті 178, частинами першою, другою і третьою статті 181,\nчастиною другою статті 182, статтями 184 - 185-11, 186-5 - 188-1,\n188-13, 188-14 , 188-16 , 188-17 , 188-19 , 188-22, 188-25, 188-27,\n188-28, 188-31, 188-32, 188-33, 188-34, 188-35, частиною першою\nстатті 189-1, статтями 190, 191, 193, 195-1 - 195-6, частиною\nпершою статті 203, статтями 204 - 206-1, 212-2 - 212-20 цього\nКодексу, а також справи про адміністративні правопорушення,\nвчинені особами віком від шістнадцяти до вісімнадцяти років\";\n6) статтю 250 доповнити частиною другою такого змісту:\n\"При провадженні у справах про адміністративні\nправопорушення, передбачені статтями 172-2 - 172-9 цього Кодексу,\nучасть прокурора у розгляді справи судом є обов'язковою\";\n7) у частині першій статті 255:\nа) у пункті 1:\nабзац другий викласти в такій редакції:\n\"органів внутрішніх справ (частина перша статті 44, статті\n44-1, 46-1, 46-2, 51, 51-2, 92, частина перша статті 106-1, стаття\n106-2, частини третя і шоста статті 121, частини третя і четверта\nстатті 122, статті 122-2, 122-4, 122-5, частина третя статті 123,\nстаття 124, частина четверта статті 127, стаття 130, частина третя\nстатті 133, стаття 136 (про порушення на автомобільному\nтранспорті), стаття 139, частина четверта статті 140, статті 148,\n151, 152, 154, 155, 155-2 - 156-2, 159, 160, 160-2, 162, 164 -\n164-11, 165-1, 165-2, 172-2 - 172-9, 173 - 173-2, 174, стаття\n175-1 (за винятком порушень, вчинених у місцях, заборонених\nрішенням відповідної сільської, селищної, міської ради), статті\n176, 177, 178 - 181-1, 181-3 - 185-2, 185-4 - 185-9, 186, 186-1,\n186-3, 186-5 - 187, 188-28, 189 - 196, частина перша статті 203,\nстатті 204, 205 - 206-1, 212-6, 212-7, 212-8, 212-10, 212-12,\n212-13, 212-14 , 212-20 )\";\nабзац \"органів Служби безпеки України (стаття 164 (у частині,\nщо стосується правопорушень у галузі господарської діяльності,\nліцензії на проведення якої видає ця Служба), статті 195-5, 212-2\n(крім пункту 9 частини першої), 212-5 і 212-6, 212-21 - 212-33)\"\nвикласти в такій редакції:\n\"органів Служби безпеки України (стаття 164 (у частині, що\nстосується правопорушень у галузі господарської діяльності,\nліцензії на проведення якої видає ця Служба), статті 172-2 -\n172-9, 195-5, 212-2 (крім пункту 9 частини першої), 212-5 і\n212-6)\";\nабзац \"органів державної податкової служби (статті 51-2,\n155-1, 163-1 - 163-4, 163-12, 164, 164-5, 177-2)\" викласти в такій\nредакції:\n\"органів державної податкової служби (статті 51-2, 155-1,\n163-1 - 163-4, 163-12, 164, 164-5, 172-2 - 172-9, 177-2)\";\nабзац \"органів управління Військової служби правопорядку у\nЗбройних Силах України (про правопорушення, вчинені\nвійськовослужбовцями, військовозобов'язаними та резервістами під\nчас проходження зборів, а також працівниками Збройних Сил України\nпід час виконання ними службових обов'язків - статті 44, 173, 174,\n182, 184-1, 185 і 185-7)\" викласти в такій редакції:\n\"органів управління Військової служби правопорядку у Збройних\nСилах України (про правопорушення, вчинені військовослужбовцями,\nвійськовозобов'язаними та резервістами під час проходження зборів,\nа також працівниками Збройних Сил України під час виконання ними\nслужбових обов'язків - статті 44, 172-2 - 172-9, 173, 174, 178,\n182, 184-1, 185 і 185-7)\";\nб) пункт 8 викласти в такій редакції:\n\"8) слідчий, особа, яка провадить дізнання, прокурор або\nуповноважена ним особа з числа працівників прокуратури (частина\nчетверта статті 184, стаття 185-4, частина друга статті 185-6,\nстатті 185-8, 185-11)\";\nв) пункт 11 викласти в такій редакції:\n\"11) прокурор або уповноважена ним особа з числа працівників\nпрокуратури (частина друга статті 127-1, статті 172-2 - 172-9,\n188-32, 188-35, 212-3)\";\n8) статтю 257 викласти в такій редакції:\n\" Стаття 257. Надіслання протоколу\nПротокол надсилається органу (посадовій особі),\nуповноваженому розглядати справу про адміністративне\nправопорушення.\nПротокол про вчинення адміністративного корупційного\nправопорушення разом з іншими матеріалами у триденний строк з\nмоменту його складення надсилається до місцевого загального суду\nза місцем вчинення корупційного правопорушення.\nУ разі вчинення корупційного правопорушення службовою особою,\nяка працює в апараті суду, протокол разом з іншими матеріалами\nнадсилаються до суду вищої інстанції для визначення підсудності.\nОсоба, яка склала протокол про вчинення адміністративного\nкорупційного правопорушення, одночасно з надісланням його до суду\nнадсилає прокурору, органу державної влади, органу місцевого\nсамоврядування, керівникові підприємства, установи чи організації,\nде працює особа, яка притягається до відповідальності,\nповідомлення про складення протоколу із зазначенням характеру\nвчиненого правопорушення та норми закону, яку порушено\";\n9) частину другу статті 268 викласти в такій редакції:\n\"При розгляді справ про адміністративні правопорушення,\nпередбачені частиною першою статті 44, статтями 51, 146, 160,\n160-2, 172-2 - 172-9, 173, частиною третьою статті 178, статтями\n185, 185-1, статтями 185-7, 187 цього Кодексу, присутність особи,\nяка притягається до адміністративної відповідальності, є\nобов'язковою. У разі ухилення від явки на виклик органу внутрішніх\nсправ або судді районного, районного у місті, міського чи\nміськрайонного суду цю особу може бути органом внутрішніх справ\n(міліцією) піддано приводу\";\n10) статтю 277 викласти в такій редакції:\n\" Стаття 277. Строки розгляду справ про адміністративні\nправопорушення\nСправа про адміністративне правопорушення розглядається у\nп'ятнадцятиденний строк з дня одержання органом (посадовою\nособою), правомочним розглядати справу, протоколу про\nадміністративне правопорушення та інших матеріалів справи.\nСправи про адміністративні правопорушення, передбачені\nстаттею 42-2, частиною першою статті 44, статтями 44-1, 106-1,\n106-2, 162, 173, 173-1, 173-2, 178, 185, частиною першою статті\n185-3, статтями 185-7, 185-10, 188-22, 203 - 206-1, розглядаються\nпротягом доби, статтями 146, 160, 160-2, 185-1, 212-7 - 212-20 - у\nтриденний строк, статтями 46-1, 51, 166-9, 176 і 188-34 - у\nп'ятиденний строк, статтями 101-103 цього Кодексу - у семиденний\nстрок.\nЗаконами України може бути передбачено й інші строки розгляду\nсправ про адміністративні правопорушення.\nСтрок розгляду адміністративних справ про адміністративні\nкорупційні правопорушення зупиняється судом у разі якщо особа,\nщодо якої складено протокол про адміністративне корупційне\nправопорушення, умисно ухиляється від явки до суду або з поважних\nпричин не може туди з'явитися (хвороба, перебування у відрядженні\nчи на лікуванні, у відпустці тощо)\";\n11) доповнити статтею 277-2 такого змісту:\n\" Стаття 277-2. Повідомлення про розгляд справи\nПовістка особі, яка притягається до адміністративної\nвідповідальності, вручається не пізніш як за три доби до дня\nрозгляду справи в суді, в якій зазначаються дата і місце розгляду\nсправи.\nІнші особи, які беруть участь у провадженні по справі про\nадміністративні правопорушення, повідомляються про день розгляду\nсправи в той же строк\";\n12) статтю 285 викласти в такій редакції:\n\" Стаття 285. Оголошення постанови по справі про\nадміністративне правопорушення і вручення копії\nпостанови\nПостанова оголошується негайно після закінчення розгляду\nсправи. Копія постанови протягом трьох днів вручається або\nвисилається особі, щодо якої її винесено.\nКопія постанови в той же строк вручається або висилається\nпотерпілому на його прохання.\nКопія постанови вручається під розписку. У разі якщо копія\nпостанови висилається, про це робиться відповідна відмітка у\nсправі.\nПо справах про порушення митних правил копія постанови\nвручається особам, щодо яких її винесено, в порядку, встановленому\nМитним кодексом України ( 92-15 ).\nУ випадках, передбачених статтею 258 цього Кодексу, копія\nпостанови уповноваженої посадової особи у справі про\nадміністративне правопорушення вручається особі, щодо якої її\nвинесено, на місці вчинення правопорушення.\nПо справах про адміністративні правопорушення, передбачені\nстаттями 174 і 191 цього Кодексу, щодо особи, якій вогнепальну\nзброю, а також бойові припаси ввірено у зв'язку з виконанням\nслужбових обов'язків або передано в тимчасове користування\nпідприємством, установою, організацією, суд надсилає копію\nпостанови, крім того, відповідному підприємству, установі або\nорганізації для відома і органу внутрішніх справ для розгляду\nпитання про заборону цій особі користуватися вогнепальною зброєю.\nПостанова суду про накладення адміністративного стягнення за\nадміністративне корупційне правопорушення у триденний строк з дня\nнабрання нею законної сили направляється відповідному органу\nдержавної влади, органу місцевого самоврядування, керівникові\nпідприємства, установи чи організації, державному чи виборному\nоргану, власнику юридичної особи або уповноваженому ним органу для\nвирішення питання про притягнення особи до дисциплінарної\nвідповідальності, усунення її згідно із законодавством від\nвиконання функцій держави, якщо інше не передбачено законом, а\nтакож усунення причин та умов, що сприяли вчиненню цього\nправопорушення\".\n3. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) статтю 18 викласти в такій редакції:\n\" Стаття 18. Суб'єкт злочину\n1. Суб'єктом злочину є фізична осудна особа, яка вчинила\nзлочин у віці, з якого відповідно до цього Кодексу може наставати\nкримінальна відповідальність.\n2. Спеціальним суб'єктом злочину є фізична осудна особа, яка\nвчинила у віці, з якого може наставати кримінальна\nвідповідальність, злочин, суб'єктом якого може бути лише певна\nособа.\n3. Службовими особами є особи, які постійно, тимчасово чи за\nспеціальним повноваженням здійснюють функції представників влади\nчи місцевого самоврядування, а також постійно чи тимчасово\nобіймають в органах державної влади, органах місцевого\nсамоврядування, на підприємствах, в установах чи організаціях\nпосади, пов'язані з виконанням організаційно-розпорядчих чи\nадміністративно-господарських функцій, або виконують такі функції\nза спеціальним повноваженням, яким особа наділяється повноважним\nорганом державної влади, органом місцевого самоврядування,\nцентральним органом державного управління із спеціальним статусом,\nповноважним органом чи повноважною службовою особою підприємства,\nустанови, організації, судом або законом.\n4. Службовими особами також визнаються посадові особи\nіноземних держав (особи, які обіймають посади в законодавчому,\nвиконавчому або судовому органі іноземної держави, у тому числі\nприсяжні засідателі, інші особи, які здійснюють функції держави\nдля іноземної держави, зокрема для державного органу або\nдержавного підприємства), іноземні третейські судді, особи,\nуповноважені вирішувати цивільні, комерційні або трудові спори в\nіноземних державах у порядку, альтернативному судовому, посадові\nособи міжнародних організацій (працівники міжнародної організації\nчи будь-які інші особи, уповноважені такою організацією діяти від\nїї імені), а також члени міжнародних парламентських асамблей,\nучасником яких є Україна, та судді і посадові особи міжнародних\nсудів\";\n2) статті 353 та 358 викласти в такій редакції:\n\" Стаття 353. Самовільне присвоєння владних повноважень або\nзвання службової особи\n1. Самовільне присвоєння владних повноважень або звання\nслужбової особи, поєднане із вчиненням будь-яких суспільно\nнебезпечних діянь, -\nкарається штрафом до ста неоподатковуваних мінімумів доходів\nгромадян або арештом на строк до шести місяців, або обмеженням\nволі на строк до трьох років.\n2. Те саме діяння, пов'язане з використанням форменого одягу\nчи службового посвідчення працівника правоохоронного органу, -\nкарається обмеженням волі на строк до чотирьох років або\nпозбавленням волі на строк до трьох років\";\n\" Стаття 358. Підроблення документів, печаток, штампів\nта бланків, збут чи використання підроблених\nдокументів, печаток, штампів\n1. Підроблення посвідчення або іншого офіційного документа,\nякий видається чи посвідчується підприємством, установою,\nорганізацією, громадянином-підприємцем, приватним нотаріусом,\nаудитором чи іншою особою, яка має право видавати чи посвідчувати\nтакі документи, і який надає права або звільняє від обов'язків, з\nметою використання його підроблювачем чи іншою особою або збут\nтакого документа, а також виготовлення підроблених печаток,\nштампів чи бланків підприємств, установ чи організацій незалежно\nвід форми власності, інших офіційних печаток, штампів чи бланків з\nтією самою метою або їх збут -\nкараються штрафом до ста неоподатковуваних мінімумів доходів\nгромадян або арештом на строк до шести місяців, або обмеженням\nволі на строк до двох років.\n2. Складання чи видача працівником юридичної особи будь-якої\nформи власності, який не є службовою особою, приватним\nпідприємцем, аудитором, експертом, оцінювачем, адвокатом або іншою\nособою, яка здійснює професійну діяльність, пов'язану з наданням\nпублічних послуг, завідомо підроблених офіційних документів, які\nпосвідчують певні факти, що мають юридичне значення або надають\nпевні права чи звільняють від обов'язків, підроблення з метою\nвикористання або збуту посвідчень, інших офіційних документів, що\nскладені у визначеній законом формі та містять передбачені законом\nреквізити, виготовлення підроблених офіційних печаток, штампів чи\nбланків з метою їх збуту або їх збут чи збут завідомо підроблених\nофіційних документів, у тому числі особистих документів особи, -\nкараються штрафом до двохсот неоподатковуваних мінімумів\nдоходів громадян або арештом на строк від трьох до шести місяців,\nабо обмеженням волі на строк до трьох років.\n3. Дії, передбачені частинами першою або другою цієї статті,\nвчинені повторно або за попередньою змовою групою осіб, -\nкараються обмеженням волі на строк до п'яти років або\nпозбавленням волі на той самий строк.\n4. Використання завідомо підробленого документа -\nкарається штрафом до п'ятдесяти неоподатковуваних мінімумів\nдоходів громадян або арештом на строк до шести місяців, або\nобмеженням волі на строк до двох років.\nПримітка. Під офіційним документом у цій статті та статтях 357 і\n366 цього Кодексу слід розуміти документи, що містять\nзафіксовану на будь-яких матеріальних носіях інформацію,\nяка підтверджує чи посвідчує певні події, явища або\nфакти, які спричинили чи здатні спричинити наслідки\nправового характеру, чи може бути використана як\nдокументи - докази у правозастосовчій діяльності, що\nскладаються, видаються чи посвідчуються повноважними\n(компетентними) особами органів державної влади,\nмісцевого самоврядування, об'єднань громадян, юридичних\nосіб незалежно від форми власності та\nорганізаційно-правової форми, а також окремими\nгромадянами, у тому числі самозайнятими особами, яким\nзаконом надано право у зв'язку з їх професійною чи\nслужбовою діяльністю складати, видавати чи посвідчувати\nпевні види документів, що складені з дотриманням\nвизначених законом форм та містять передбачені законом\nреквізити\";\n3) назву розділу XVII Особливої частини викласти в такій\nредакції:\n\" Розділ XVII\nЗЛОЧИНИ У СФЕРІ СЛУЖБОВОЇ ДІЯЛЬНОСТІ\nТА ПРОФЕСІЙНОЇ ДІЯЛЬНОСТІ, ПОВ'ЯЗАНОЇ\nЗ НАДАННЯМ ПУБЛІЧНИХ ПОСЛУГ\";\n4) статтю 364 викласти в такій редакції:\n\" Стаття 364. Зловживання владою або службовим становищем\n1. Зловживання владою або службовим становищем, тобто умисне,\nз корисливих мотивів чи в інших особистих інтересах або в\nінтересах третіх осіб використання службовою особою влади чи\nслужбового становища всупереч інтересам служби, якщо воно завдало\nістотної шкоди охоронюваним законом правам, свободам та інтересам\nокремих громадян або державним чи громадським інтересам, або\nінтересам юридичних осіб, -\nкарається виправними роботами на строк до двох років або\nарештом на строк до шести місяців, або обмеженням волі на строк до\nтрьох років, з позбавленням права обіймати певні посади чи\nзайматися певною діяльністю на строк до трьох років та зі штрафом\nвід двохсот п'ятдесяти до семисот п'ятдесяти неоподатковуваних\nмінімумів доходів громадян.\n2. Те саме діяння, якщо воно спричинило тяжкі наслідки, -\nкарається позбавленням волі на строк від трьох до шести років\nз позбавленням права обіймати певні посади чи займатися певною\nдіяльністю на строк до трьох років та зі штрафом від п'ятисот до\nтисячі неоподатковуваних мінімумів доходів громадян.\n3. Дії, передбачені частиною першою або другою цієї статті,\nякщо вони вчинені працівником правоохоронного органу, -\nкараються позбавленням волі на строк від п'яти до десяти\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна.\nПримітка. 1. Службовими особами у статтях 364, 365, 368, 368-2,\n369 цього Кодексу є особи, які постійно, тимчасово чи за\nспеціальним повноваженням здійснюють функції\nпредставників влади чи місцевого самоврядування, а також\nобіймають постійно чи тимчасово в органах державної\nвлади, органах місцевого самоврядування, на державних чи\nкомунальних підприємствах, в установах чи організаціях\nпосади, пов'язані з виконанням організаційно-розпорядчих\nчи адміністративно-господарських функцій, або виконують\nтакі функції за спеціальним повноваженням, яким особа\nнаділяється повноважним органом державної влади, органом\nмісцевого самоврядування, центральним органом державного\nуправління із спеціальним статусом, повноважним органом\nчи повноважною особою підприємства, установи,\nорганізації, судом або законом.\nДля цілей статей 364, 365, 368, 368-2, 369 цього Кодексу до\nдержавних та комунальних підприємств прирівнюються юридичні особи,\nу статутному фонді яких відповідно державна чи комунальна частка\nперевищує 50 відсотків або становить величину, що забезпечує\nдержаві чи територіальній громаді право вирішального впливу на\nгосподарську діяльність такого підприємства.\n2. Службовими особами також визнаються посадові особи\nіноземних держав (особи, які обіймають посади в законодавчому,\nвиконавчому або судовому органі іноземної держави, у тому числі\nприсяжні засідателі, інші особи, які здійснюють функції держави\nдля іноземної держави, зокрема для державного органу або\nдержавного підприємства), а також іноземні третейські судді,\nособи, уповноважені вирішувати цивільні, комерційні або трудові\nспори в іноземних державах у порядку, альтернативному судовому,\nпосадові особи міжнародних організацій (працівники міжнародної\nорганізації чи будь-які інші особи, уповноважені такою\nорганізацією діяти від її імені), члени міжнародних парламентських\nасамблей, учасником яких є Україна, та судді і посадові особи\nміжнародних судів.\n3. Істотною шкодою у статтях 364, 364-1, 365, 365-1, 365-2,\n367, якщо вона полягає у завданні матеріальних збитків, вважається\nтака шкода, яка в сто і більше разів перевищує неоподатковуваний\nмінімум доходів громадян.\n4. Тяжкими наслідками у статтях 364 - 367, якщо вони\nполягають у завданні матеріальних збитків, вважаються такі\nнаслідки, які у двісті п'ятдесят і більше разів перевищують\nнеоподатковуваний мінімум доходів громадян\";\n5) доповнити статтею 364-1 такого змісту:\n\" Стаття 364-1. Зловживання повноваженнями службовою особою\nюридичної особи приватного права незалежно від\nорганізаційно-правової форми\n1. Зловживання повноваженнями, тобто умисне, з метою\nодержання неправомірної вигоди для себе чи інших осіб використання\nвсупереч інтересам юридичної особи приватного права незалежно від\nорганізаційно-правової форми службовою особою такої юридичної\nособи своїх повноважень, якщо це завдало істотної шкоди\nохоронюваним законом правам або інтересам окремих громадян, або\nдержавним чи громадським інтересам, або інтересам юридичних\nосіб, -\nкарається штрафом від ста п'ятдесяти до чотирьохсот\nнеоподатковуваних мінімумів доходів громадян або виправними\nроботами на строк до одного року, або арештом на строк до трьох\nмісяців, або обмеженням волі на строк до двох років, з\nпозбавленням права обіймати певні посади чи займатися певною\nдіяльністю на строк до двох років.\n2. Те саме діяння, якщо воно спричинило тяжкі наслідки, -\nкарається штрафом від чотирьохсот до дев'ятисот\nнеоподатковуваних мінімумів доходів громадян або арештом на строк\nдо шести місяців, або позбавленням волі на строк від трьох до\nшести років, з позбавленням права обіймати певні посади чи\nзайматися певною діяльністю на строк до трьох років.\nПримітка. У статтях 364-1, 365-2, 368-2, 368-3, 368-4, 369-2 цього\nКодексу під неправомірною вигодою слід розуміти грошові\nкошти або інше майно, переваги, пільги, послуги,\nнематеріальні активи, що їх без законних на те підстав\nобіцяють, пропонують, надають або одержують безоплатно\nчи за ціною, нижчою за мінімальну ринкову\";\n6) статтю 365 викласти в такій редакції:\n\" Стаття 365. Перевищення влади або службових повноважень\n1. Перевищення влади або службових повноважень, тобто умисне\nвчинення службовою особою дій, які явно виходять за межі наданих\nїй прав чи повноважень, якщо вони завдали істотної шкоди\nохоронюваним законом правам, інтересам окремих громадян, державним\nчи громадським інтересам, інтересам юридичних осіб, -\nкарається виправними роботами на строк до двох років або\nобмеженням волі на строк до п'яти років, або позбавленням волі на\nстрок від двох до п'яти років, з позбавленням права обіймати певні\nпосади чи займатися певною діяльністю на строк до трьох років та\nзі штрафом від двохсот п'ятдесяти до п'ятисот неоподатковуваних\nмінімумів доходів громадян.\n2. Перевищення влади або службових повноважень, якщо воно\nсупроводжувалося насильством або погрозою застосування насильства,\nзастосуванням зброї чи спеціальних засобів або болісними і такими,\nщо ображають особисту гідність потерпілого, діями, за відсутності\nознак катування, -\nкарається позбавленням волі на строк від трьох до восьми\nроків з позбавленням права обіймати певні посади чи займатися\nпевною діяльністю на строк до трьох років та зі штрафом від\nп'ятисот до тисячі неоподатковуваних мінімумів доходів громадян.\n3. Дії, передбачені частинами першою або другою цієї статті,\nякщо вони спричинили тяжкі наслідки, -\nкараються позбавленням волі на строк від семи до десяти років\nз позбавленням права обіймати певні посади чи займатися певною\nдіяльністю на строк до трьох років та зі штрафом від семисот\nп'ятдесяти до тисячі п'ятисот неоподатковуваних мінімумів доходів\nгромадян\";\n7) доповнити статтями 365-1 та 365-2 такого змісту:\n\" Стаття 365-1. Перевищення повноважень службовою особою\nюридичної особи приватного права незалежно\nвід організаційно-правової форми\n1. Перевищення повноважень, тобто умисне вчинення службовою\nособою юридичної особи приватного права незалежно від\nорганізаційно-правової форми дій, які явно виходять за межі\nнаданих повноважень, якщо вони завдали істотної шкоди охоронюваним\nзаконом правам, інтересам окремих громадян, державним чи\nгромадським інтересам, інтересам юридичних осіб, -\nкарається виправними роботами на строк до одного року або\nобмеженням волі на строк до трьох років, або позбавленням волі на\nстрок до трьох років, з позбавленням права обіймати певні посади\nчи займатися певною діяльністю на строк до трьох років.\n2. Те саме діяння, якщо воно спричинило тяжкі наслідки, -\nкарається обмеженням волі на строк до п'яти років або\nпозбавленням волі на строк від чотирьох до семи років, з\nпозбавленням права обіймати певні посади чи займатися певною\nдіяльністю на строк до трьох років.\nСтаття 365-2. Зловживання повноваженнями особами, які надають\nпублічні послуги\n1. Зловживання своїми повноваженнями аудитором, нотаріусом,\nоцінювачем, іншою особою, яка не є державним службовцем, посадовою\nособою місцевого самоврядування, але здійснює професійну\nдіяльність, пов'язану з наданням публічних послуг, у тому числі\nпослуг експерта, арбітражного керуючого, незалежного посередника,\nчлена трудового арбітражу, третейського судді (під час виконання\nцих функцій), з метою отримання неправомірної вигоди для себе чи\nінших осіб, якщо це завдало істотної шкоди охоронюваним законом\nправам або інтересам окремих громадян, державним чи громадським\nінтересам або інтересам юридичних осіб, -\nкарається виправними роботами на строк до двох років або\nарештом на строк до шести місяців, або обмеженням волі на строк до\nтрьох років, з позбавленням права обіймати певні посади чи\nзайматися певною діяльністю на строк до трьох років.\n2. Те саме діяння, вчинене стосовно неповнолітньої чи\nнедієздатної особи, особи похилого віку або повторно, -\nкарається обмеженням волі на строк до п'яти років або\nпозбавленням волі на строк від трьох до п'яти років, з\nпозбавленням права обіймати певні посади чи займатися певною\nдіяльністю на строк до трьох років.\n3. Дії, передбачені частинами першою або другою цієї статті,\nякщо вони спричинили тяжкі наслідки, -\nкараються позбавленням волі на строк від п'яти до восьми\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна\nабо без такої\";\n8) статті 366 - 368 викласти в такій редакції:\n\" Стаття 366. Службове підроблення\n1. Складання, видача службовою особою завідомо неправдивих\nофіційних документів, внесення до офіційних документів завідомо\nнеправдивих відомостей, інше підроблення офіційних документів -\nкараються штрафом до двохсот п'ятдесяти неоподатковуваних\nмінімумів доходів громадян або обмеженням волі на строк до трьох\nроків, з позбавленням права обіймати певні посади чи займатися\nпевною діяльністю на строк до трьох років.\n2. Ті самі діяння, якщо вони спричинили тяжкі наслідки, -\nкараються позбавленням волі на строк від двох до п'яти років\nз позбавленням права обіймати певні посади чи займатися певною\nдіяльністю на строк до трьох років та зі штрафом від двохсот\nп'ятдесяти до семисот п'ятдесяти неоподатковуваних мінімумів\nдоходів громадян."
    },
    {
      "provision_ref": "art367",
      "section": "367",
      "title": "Стаття 367. Службова недбалість",
      "content": "1. Службова недбалість, тобто невиконання або неналежне\nвиконання службовою особою своїх службових обов'язків через\nнесумлінне ставлення до них, що завдало істотної шкоди\nохоронюваним законом правам, свободам та інтересам окремих\nгромадян, державним чи громадським інтересам або інтересам окремих\nюридичних осіб, -\nкарається штрафом від двохсот п'ятдесяти до п'ятисот\nнеоподатковуваних мінімумів доходів громадян або виправними\nроботами на строк до двох років, або обмеженням волі на строк до\nтрьох років, з позбавленням права обіймати певні посади чи\nзайматися певною діяльністю на строк до трьох років.\n2. Те саме діяння, якщо воно спричинило тяжкі наслідки, -\nкарається позбавленням волі на строк від двох до п'яти років\nз позбавленням права обіймати певні посади чи займатися певною\nдіяльністю на строк до трьох років та зі штрафом від двохсот\nп'ятдесяти до семисот п'ятдесяти неоподатковуваних мінімумів\nдоходів громадян або без такого."
    },
    {
      "provision_ref": "art368",
      "section": "368",
      "title": "Стаття 368. Одержання хабара",
      "content": "1. Одержання службовою особою в будь-якому вигляді хабара за\nвиконання чи невиконання в інтересах того, хто дає хабара, чи в\nінтересах третьої особи будь-якої дії з використанням наданої їй\nвлади чи службового становища -\nкарається штрафом від п'ятисот до семисот п'ятдесяти\nнеоподатковуваних мінімумів доходів громадян або виправними\nроботами на строк до одного року, або арештом на строк до шести\nмісяців, з позбавленням права обіймати певні посади чи займатися\nпевною діяльністю на строк до трьох років.\n2. Одержання хабара у значному розмірі -\nкарається штрафом від семисот п'ятдесяти до однієї тисячі\nп'ятисот неоподатковуваних мінімумів доходів громадян або\nпозбавленням волі на строк від двох до п'яти років, з позбавленням\nправа обіймати певні посади чи займатися певною діяльністю на\nстрок до трьох років.\n3. Одержання хабара у великому розмірі або службовою особою,\nяка займає відповідальне становище, або за попередньою змовою\nгрупою осіб, або повторно, або поєднане з вимаганням хабара, -\nкарається позбавленням волі на строк від п'яти до десяти\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна.\n4. Одержання хабара в особливо великому розмірі або службовою\nособою, яка займає особливо відповідальне становище, -\nкарається позбавленням волі на строк від восьми до дванадцяти\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна.\nПримітка. 1. Хабарем у значному розмірі вважається такий, що у\nп'ять і більше разів перевищує неоподатковуваний\nмінімум доходів громадян, у великому розмірі - такий,\nщо у двісті і більше разів перевищує\nнеоподатковуваний мінімум доходів громадян, в\nособливо великому розмірі - такий, що у п'ятсот і\nбільше разів перевищує неоподатковуваний мінімум\nдоходів громадян.\n2. Службовими особами, які займають відповідальне становище,\nє особи, зазначені у пункті 1 примітки до статті 364, посади яких\nзгідно зі статтею 25 Закону України \"Про державну службу\"\n( 3723-12 ) віднесені до третьої, четвертої, п'ятої та шостої\nкатегорій, а також судді, прокурори і слідчі, керівники,\nзаступники керівників органів державної влади та управління,\nорганів місцевого самоврядування, їх структурних підрозділів та\nодиниць. Службовими особами, які займають особливо відповідальне\nстановище, є особи, зазначені в частині першій статті 9 Закону\nУкраїни \"Про державну службу\" ( 3723-12 ), та особи, посади яких\nзгідно зі статтею 25 Закону України \"Про державну службу\"\n( 3723-12 ) віднесені до першої та другої категорій.\n3. Повторним у статті 368 цього Кодексу визнається злочин,\nвчинений особою, яка раніше вчинила будь-який із злочинів,\nпередбачених цією статтею, або злочинів, передбачених статтями\n368-3, 368-4, 369 цього Кодексу.\n4. Вимаганням хабара визнається вимагання службовою особою\nхабара з погрозою вчинення або невчинення з використанням влади чи\nслужбового становища дій, які можуть завдати шкоди правам чи\nзаконним інтересам того, хто дає хабара, або умисне створення\nслужбовою особою умов, за яких особа вимушена дати хабара з метою\nзапобігання шкідливим наслідкам щодо своїх прав і законних\nінтересів\";\n9) доповнити статтями 368-2 - 368-4 такого змісту:\n\" Стаття 368-2. Незаконне збагачення\n1. Одержання службовою особою неправомірної вигоди у значному\nрозмірі або передача нею такої вигоди близьким родичам за\nвідсутності ознак хабарництва (незаконне збагачення) -\nкарається штрафом від п'ятисот до тисячі неоподатковуваних\nмінімумів доходів громадян або обмеженням волі на строк до двох\nроків, з позбавленням права обіймати певні посади чи займатися\nпевною діяльністю на строк до трьох років.\n2. Незаконне збагачення, якщо його предметом була\nнеправомірна вигода у великих розмірах, -\nкарається обмеженням волі на строк від двох до п'яти років\nабо позбавленням волі на строк від трьох до п'яти років, з\nпозбавленням права обіймати певні посади чи займатися певною\nдіяльністю на строк до трьох років.\n3. Незаконне збагачення, якщо його предметом була\nнеправомірна вигода в особливо великих розмірах, -\nкарається позбавленням волі на строк від п'яти до десяти\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна.\nПримітка. Неправомірною вигодою у значному розмірі вважаються\nгрошові кошти або інше майно, переваги, пільги, послуги,\nнематеріальні активи, що їх без законних на те підстав\nобіцяють, пропонують, надають або одержують безоплатно\nчи за ціною, нижчою за мінімальну ринкову, на суму, що\nперевищує сто неоподатковуваних мінімумів доходів\nгромадян, у великому розмірі - на суму, що перевищує\nдвісті неоподатковуваних мінімумів доходів громадян, в\nособливо великому розмірі - на суму, що перевищує\nп'ятсот неоподатковуваних мінімумів доходів громадян.\n\nСтаття 368-3. Комерційний підкуп службової особи юридичної\nособи приватного права незалежно від\nорганізаційно-правової форми\n1. Пропозиція, надання або передача службовій особі юридичної\nособи приватного права незалежно від організаційно-правової форми\nнеправомірної вигоди за вчинення дій чи бездіяльність з\nвикористанням наданих їй повноважень в інтересах того, хто надає\nчи передає таку вигоду, або в інтересах третіх осіб -\nкарається штрафом від ста до двохсот п'ятдесяти\nнеоподатковуваних мінімумів доходів громадян або обмеженням волі\nна строк до двох років.\n2. Ті самі дії, вчинені повторно або за попередньою змовою\nгрупою осіб чи організованою групою, -\nкараються штрафом від трьохсот п'ятдесяти до семисот\nнеоподатковуваних мінімумів доходів громадян або обмеженням волі\nна строк до чотирьох років, або позбавленням волі на строк до\nчотирьох років.\n3. Одержання службовою особою юридичної особи приватного\nправа незалежно від організаційно-правової форми неправомірної\nвигоди за вчинення дій або бездіяльність з використанням наданих\nїй повноважень в інтересах того, хто передає чи надає таку вигоду,\nабо в інтересах третіх осіб -\nкарається штрафом від п'ятисот до тисячі неоподатковуваних\nмінімумів доходів громадян або обмеженням волі на строк до п'яти\nроків, або позбавленням волі на строк до трьох років, з\nпозбавленням права обіймати певні посади чи займатися певною\nдіяльністю на строк до двох років.\n4. Діяння, передбачене частиною третьою цієї статті, вчинене\nповторно або за попередньою змовою групою осіб чи поєднане з\nвимаганням неправомірної вигоди, -\nкарається позбавленням волі на строк від трьох до семи років\nз позбавленням права обіймати певні посади чи займатися певною\nдіяльністю на строк до трьох років та з конфіскацією майна.\n5. Особа, яка пропонувала, надала або передала неправомірну\nвигоду, звільняється від кримінальної відповідальності, якщо\nстосовно неї мало місце вимагання неправомірної вигоди або якщо\nпісля пропозиції, надання чи передачі неправомірної вигоди вона\nдобровільно заявила про те, що сталося, до порушення кримінальної\nсправи щодо неї органу, наділеному законом правом порушувати\nкримінальну справу.\nПримітка. 1. Повторним у статтях 368-3 та 368-4 визнається злочин,\nвчинений особою, яка раніше вчинила будь-який із\nзлочинів, передбачених цими статтями, а так само\nстаттями 368 та 369 цього Кодексу.\n2. Вимаганням згідно з частиною четвертою статей 368-3 та\n368-4 цього Кодексу визнається вимога надання, передачі\nнеправомірної вигоди з погрозою вчинення дій або бездіяльності з\nвикористанням свого службового становища стосовно особи, яка\nнадає, передає неправомірну вигоду, або умисне створення особою,\nяка виконує управлінські функції в юридичній особі приватного\nправа, умов, за яких особа вимушена надати, передати неправомірну\nвигоду з метою запобігання шкідливим наслідкам щодо своїх прав і\nзаконних інтересів."
    },
    {
      "provision_ref": "art368-4",
      "section": "368-4",
      "title": "Стаття 368-4. Підкуп особи, яка надає публічні послуги",
      "content": "1. Пропозиція, надання, передача аудитору, нотаріусу,\nоцінювачу, іншій особі, яка не є державним службовцем, посадовою\nособою місцевого самоврядування, але здійснює професійну\nдіяльність, пов'язану з наданням публічних послуг, у тому числі\nпослуг експерта, арбітражного керуючого, незалежного посередника,\nчлена трудового арбітражу, третейського судді (під час виконання\nцих функцій), неправомірної вигоди за вчинення дій або\nбездіяльність з використанням наданих їй повноважень в інтересах\nособи, яка пропонує, надає чи передає таку вигоду, або в інтересах\nтретіх осіб -\nкараються штрафом від ста до двохсот п'ятдесяти\nнеоподатковуваних мінімумів доходів громадян або обмеженням волі\nна строк до двох років.\n2. Ті самі дії, вчинені повторно або за попередньою змовою\nгрупою осіб чи організованою групою, -\nкараються штрафом від трьохсот п'ятдесяти до семисот\nнеоподатковуваних мінімумів доходів громадян або обмеженням волі\nна строк до п'яти років, або позбавленням волі на строк до трьох\nроків.\n3. Одержання аудитором, нотаріусом, експертом, оцінювачем,\nтретейським суддею або іншою особою, яка здійснює професійну\nдіяльність, пов'язану з наданням публічних послуг, а також\nнезалежним посередником чи арбітром при розгляді колективних\nтрудових спорів неправомірної вигоди за вчинення дій або\nбездіяльність з використанням наданих їй повноважень в інтересах\nособи, яка їх надає чи передає, -\nкарається штрафом від семисот п'ятдесяти до тисячі п'ятисот\nнеоподатковуваних мінімумів доходів громадян або позбавленням волі\nна строк від двох до п'яти років, з позбавленням права обіймати\nпевні посади чи займатися певною діяльністю на строк до трьох\nроків.\n4. Діяння, передбачене частиною третьою цієї статті, вчинене\nповторно або за попередньою змовою групою осіб чи поєднане з\nвимаганням неправомірної вигоди, -\nкарається позбавленням волі на строк від чотирьох до восьми\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією майна.\n5. Особа, яка пропонувала, надала, передала неправомірну\nвигоду, звільняється від кримінальної відповідальності, якщо\nстосовно неї мало місце вимагання неправомірної вигоди або якщо\nпісля пропозиції, надання чи передачі неправомірної вигоди вона\nдобровільно заявила про те, що сталося, до порушення кримінальної\nсправи щодо неї органу, наділеному законом правом порушувати\nкримінальну справу\";\n10) статтю 369 викласти в такій редакції:\n\" Стаття 369. Пропозиція або давання хабара\n1. Пропозиція хабара -\nкарається штрафом від ста до двохсот п'ятдесяти\nнеоподатковуваних мінімумів доходів громадян або обмеженням волі\nна строк до двох років.\n2. Давання хабара -\nкарається штрафом від двохсот п'ятдесяти до семисот\nп'ятдесяти неоподатковуваних мінімумів доходів громадян або\nобмеженням волі на строк від двох до п'яти років.\n3. Давання хабара, вчинене повторно, -\nкарається позбавленням волі на строк від трьох до шести років\nіз штрафом від п'ятисот до тисячі неоподатковуваних мінімумів\nдоходів громадян та з конфіскацією майна або без такої.\n4. Давання хабара службовій особі, яка займає відповідальне\nстановище, або за попередньою змовою групою осіб -\nкарається позбавленням волі на строк від чотирьох до восьми\nроків з конфіскацією майна або без такої.\n5. Давання хабара службовій особі, яка займає особливо\nвідповідальне становище, або організованою групою осіб чи її\nучасником -\nкарається позбавленням волі на строк від п'яти до десяти\nроків з конфіскацією майна або без такої.\n6. Особа, яка пропонувала чи дала хабар, звільняється від\nкримінальної відповідальності, якщо стосовно неї мало місце\nвимагання хабара або якщо після давання хабара вона добровільно\nзаявила про те, що сталося, до порушення кримінальної справи щодо\nнеї органу, наділеному законом правом порушувати кримінальну\nсправу.\nПримітка. Повторним у статті 369 визнається злочин, вчинений\nособою, яка раніше вчинила такий злочин або будь-який із\nзлочинів, передбачених статтями 368, 368-3 чи 368-4\nцього Кодексу\";\n11) доповнити статтею 369-2 такого змісту:\n\" Стаття 369-2. Зловживання впливом\n1. Пропозиція або надання неправомірної вигоди особі, яка\nпропонує чи обіцяє (погоджується) за таку вигоду вплинути на\nприйняття рішення особою, уповноваженою на виконання функцій\nдержави, -\nкарається штрафом від двохсот до п'ятисот неоподатковуваних\nмінімумів доходів громадян або обмеженням волі на строк від двох\nдо п'яти років.\n2. Одержання неправомірної вигоди за вплив на прийняття\nрішення особою, уповноваженою на виконання функцій держави, або\nпропозиція здійснити вплив за надання такої вигоди -\nкарається штрафом від семисот п'ятдесяти до однієї тисячі\nп'ятисот неоподатковуваних мінімумів доходів громадян або\nпозбавленням волі на строк від двох до п'яти років.\n3. Одержання неправомірної вигоди за вплив на прийняття\nрішення особою, уповноваженою на виконання функцій держави,\nпоєднане з вимаганням такої вигоди, -\nкарається позбавленням волі на строк від трьох до восьми\nроків з конфіскацією майна.\nПримітка. Особами, уповноваженими на виконання функцій держави, є\nособи, визначені в пунктах 1-3 частини першої статті 4\nЗакону України \"Про засади запобігання і протидії\nкорупції\" ( 3206-17 );\n12) статтю 370 викласти в такій редакції:\n\" Стаття 370. Провокація хабара або комерційного підкупу\n1. Провокація хабара або комерційного підкупу, тобто свідоме\nстворення службовою особою обставин і умов, що зумовлюють\nпропонування або одержання хабара чи неправомірної вигоди, щоб\nпотім викрити того, хто дав або отримав хабар або неправомірну\nвигоду, -\nкарається обмеженням волі на строк до п'яти років або\nпозбавленням волі на строк від двох до п'яти років, та зі штрафом\nвід двохсот п'ятдесяти до п'ятисот неоподатковуваних мінімумів\nдоходів громадян.\n2. Те саме діяння, вчинене службовою особою правоохоронних\nорганів, -\nкарається позбавленням волі на строк від трьох до семи років\nта зі штрафом від п'ятисот до семисот п'ятдесяти неоподатковуваних\nмінімумів доходів громадян\".\nII. Прикінцеві положення\n1. Цей Закон набирає чинності одночасно із Законом України\n\"Про засади запобігання і протидії корупції\" ( 3206-17 ).\n2. Зміни, внесені до Кримінально-процесуального кодексу\nУкраїни ( 1001-05 , 1002-05 , 1003-05 ), Кодексу України про\nадміністративні правопорушення ( 80731-10 , 80732-10 ) та\nКримінального кодексу України ( 2341-14 ) Законом України \"Про\nвнесення змін до деяких законодавчих актів України щодо\nвідповідальності за корупційні правопорушення\" ( 1508-17 )\n(Відомості Верховної Ради України, 2009 р., N 46, ст. 699), який\nвизнано таким, що втратив чинність, відповідно до Закону України\n\"Про визнання такими, що втратили чинність, деяких законів України\nщодо запобігання та протидії корупції\" від 21 грудня 2010 року\nN 2808-VI ( 2808-17 ), вважаються такими, що втратили чинність і\nвиключені з текстів зазначених кодексів з 5 січня 2011 року."
    }
  ],
  "definitions": []
}