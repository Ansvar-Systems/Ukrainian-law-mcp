{
  "id": "ua-law-2952-20",
  "type": "statute",
  "title": "Закон України (2952-20)",
  "title_en": "",
  "short_name": "2952-20",
  "status": "in_force",
  "issued_date": "2023-02-24",
  "url": "https://zakon.rada.gov.ua/laws/show/2952-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art27-3",
      "section": "27-3",
      "title": "Стаття 27-3. Прикриття державного кордону України",
      "content": "Прикриттям державного кордону України є сукупність заходів, спрямованих на відбиття вторгнення або нападу на територію України збройних сил іноземної держави або групи держав, забезпечення сприятливих умов для розгортання складових сил оборони сектору безпеки і оборони України і ведення ними воєнних (бойових) дій, а також для запобігання переходу через державний кордон України диверсійно-розвідувальних сил, збройних формувань іноземних держав та воєнізованих або збройних формувань, не передбачених законами України.\nПрикриття державного кордону України здійснюється з’єднаннями, військовими частинами і підрозділами Збройних Сил України, інших утворених відповідно до законів України військових формувань за рішенням Головнокомандувача Збройних Сил України та відповідно до Стратегічного плану застосування Збройних Сил України, інших складових сил оборони з відсічі збройній агресії проти України шляхом побудови оборони і ведення воєнних (бойових) дій безпосередньо в прикордонній смузі або в контрольованих прикордонних районах самостійно, спільно або у взаємодії з іншими державними органами, залученими відповідними органами військового управління Збройних Сил України до таких заходів.\nДо прикриття державного кордону України безпосередньо у прикордонній смузі або у контрольованих прикордонних районах органами військового управління Збройних Сил України у встановленому законом порядку можуть залучатися відповідні прикордонні загони, загони морської охорони Державної прикордонної служби України.\nВідповідно до Стратегічного плану застосування Збройних Сил України, інших складових сил оборони з відсічі збройній агресії проти України ділянки державного кордону, що охоронялися прикордонними загонами і підрозділами охорони державного кордону Державної прикордонної служби України, можуть передаватися для їх прикриття військовими частинами і підрозділами Збройних Сил України, інших утворених відповідно до законів України військових формувань у порядку, визначеному Верховним Головнокомандувачем Збройних Сил України.\nЗ’єднання, військові частини і підрозділи Збройних Сил України, інших утворених відповідно до законів України військових формувань та прикордонні загони, загони морської охорони Державної прикордонної служби України, які здійснюють прикриття державного кордону України, розпочинають воєнні дії відповідно до частини другої статті 4 Закону України \"Про оборону України\".\n5. Закон України \"Про природно-заповідний фонд України\" (Відомості Верховної Ради України, 1992 р., № 34, ст. 502 із наступними змінами) доповнити розділом XII \"Перехідні положення\" такого змісту:\n\" Розділ XII\n\nПЕРЕХІДНІ ПОЛОЖЕННЯ\n1. Установити, що на період дії воєнного стану в Україні або окремих її місцевостях та протягом одного року з дня його припинення чи скасування зміна меж, категорії та скасування статусу територій та об’єктів природно-заповідного фонду з метою будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій у межах прикордонної смуги проводяться органом, уповноваженим приймати рішення про створення чи оголошення територій та об’єктів природно-заповідного фонду відповідно до статті 53 цього Закону, на підставі клопотання центрального органу виконавчої влади, що реалізує державну політику у сфері охорони державного кордону України.\nКлопотання, передбачене абзацом першим цього пункту, має містити обґрунтування необхідності зміни меж, категорії та скасування статусу територій та об’єктів природно-заповідного фонду, відомості про місцезнаходження, розміри, характер використання, власників та користувачів природних ресурсів. Разом з клопотанням не вимагається подання експертного висновку, передбаченого статтею 54 цього Закону.\nДо клопотання додається картографічний матеріал, на якому відображено існуючу та проектну межі територій та об’єктів природно-заповідного фонду.\nЦентральний орган виконавчої влади, що реалізує державну політику у сфері охорони державного кордону України, протягом 10 робочих днів з дня прийняття уповноваженим органом рішення про зміну меж, категорії або скасування статусу територій та об’єктів природно-заповідного фонду подає копію клопотання та відповідний картографічний матеріал:\nщодо територій та об’єктів загальнодержавного значення - до центрального органу виконавчої влади, що забезпечує формування і реалізує державну політику у сфері охорони навколишнього природного середовища;\nщодо територій та об’єктів місцевого значення - до обласної, Київської або Севастопольської міської державної адміністрації, а на території Автономної Республіки Крим - до органу виконавчої влади Автономної Республіки Крим з питань охорони навколишнього природного середовища\".\n6. У Законі України \"Про виключну (морську) економічну зону України\" (Відомості Верховної Ради України, 1995 р., № 21, ст. 152 із наступними змінами):\n1) у частині першій статті 28 слово \"акт\" замінити словом \"протокол\";\n2) доповнити статтею 31 -1 такого змісту:\n\" Стаття 31 -1 . Посилення охорони суверенних прав України у виключній (морській) економічній зоні\nУ разі реальної загрози перешкоджання здійсненню Україною суверенних прав у її виключній (морській) економічній зоні з боку іноземної держави або групи держав для вжиття невідкладних заходів або для посилення спроможностей Державної прикордонної служби України щодо стабілізації та нормалізації обстановки у виключній (морській) економічній зоні України, запобігання виникненню кризових ситуацій воєнного характеру, нейтралізації та ліквідації реальної загрози здійснення збройних та інших провокацій можуть залучатися військові частини і підрозділи Збройних Сил України шляхом передачі їх в оперативне підпорядкування відповідних органів Державної прикордонної служби України.\nЗалучення військових частин і підрозділів Збройних Сил України до здійснення заходів з посилення охорони суверенних прав України в її виключній (морській) економічній зоні здійснюється за рішенням Головнокомандувача Збройних Сил України, прийнятим на підставі пропозицій Міністра внутрішніх справ України, відповідно до плану, завчасно розробленого центральним органом виконавчої влади, що реалізує державну політику у сфері охорони державного кордону України, спільно з визначеними Головнокомандувачем Збройних Сил України органами військового управління Збройних Сил України.\nВійськові частини і підрозділи Збройних Сил України не можуть залучатися до здійснення провадження у справах про правопорушення та оперативно-розшукової діяльності.\nУ разі залучення до здійснення заходів з посилення охорони суверенних прав України у її виключній (морській) економічній зоні на військовослужбовців Збройних Сил України покладаються обов’язки, передбачені пунктом 22 статті 19 Закону України \"Про Державну прикордонну службу України\", та поширюються права, передбачені пунктами 20-22 , 25-28 , 36 , 38 , 48 , 49 (крім права використовувати та застосовувати технічні засоби прикордонного контролю) частини першої статті 20 Закону України \"Про Державну прикордонну службу України\", статтями 19, 20 цього Закону\".\n7. Абзац третій частини другої статті 1 -1 Закону України \"Про Збройні Сили України\" (Відомості Верховної Ради України, 2000 р., № 48, ст. 410; 2012 р., № 25, ст. 264; 2019 р., № 46, ст. 301) викласти в такій редакції:\n\"зберігати, застосовувати і використовувати заходи примусу у випадках та порядку, передбачених статтями 21-21 -5 Закону України \"Про Державну прикордонну службу України\".\n8. У Законі України \"Про оборону України\" (Відомості Верховної Ради України, 2000 р., № 49, ст. 420 із наступними змінами):\n1) абзац п’ятнадцятий статті 3 викласти в такій редакції:\n\"здійснення охорони державного кордону України та її посилення у разі загострення обстановки, виникнення реальної загрози здійснення збройних та інших провокацій на державному кордоні України\";\n2) частину третю статті 11 після абзацу третього доповнити новим абзацом такого змісту:\n\"бере участь у плануванні Державною прикордонною службою України заходів з посилення охорони державного кордону, суверенних прав України у її виключній (морській) економічній зоні та організовує спільно із центральним органом виконавчої влади, що реалізує державну політику у сфері охорони державного кордону, залучення військових частин і підрозділів Збройних Сил України до здійснення таких заходів\".\nУ зв’язку з цим абзаци четвертий - двадцять третій вважати відповідно абзацами п’ятим - двадцять четвертим;\n3) статтю 12 доповнити частиною п’ятою такого змісту:\n\"Під час дії воєнного стану до участі у прикритті державного кордону України, ліквідації (нейтралізації) збройного конфлікту на державному кордоні України, міжнародного збройного конфлікту, відсічі збройній агресії проти України відповідними органами військового управління Збройних Сил України залучаються визначені у встановленому порядку прикордонні загони та/або загони морської охорони Державної прикордонної служби України\".\n9. Частину першу статті 1 Закону України \"Про відповідальність перевізників під час здійснення міжнародних пасажирських перевезень\" (Відомості Верховної Ради України, 2002 р., № 16, ст. 113; 2011 р., № 18, ст. 128) викласти в такій редакції:\n\"Підприємства (їх об’єднання), установи, організації та фізичні особи - підприємці, які здійснюють міжнародні пасажирські перевезення (далі - перевізники), за невиконання обов’язку перевірити перед початком міжнародного пасажирського перевезення наявність у пасажира паспортного документа, візи або інших документів, необхідних для в’їзду до держави прямування або транзиту, що призвело до перевезення чи спроби перевезення пасажира через державний кордон України без таких документів, несуть відповідальність у вигляді штрафу в розмірі сорока семи прожиткових мінімумів для працездатних осіб, встановленому на 1 січня календарного року, за кожного такого пасажира, але не більше шестисот таких прожиткових мінімумів за одне перевезення, а за ненадання або надання недостовірних даних реєстрації пасажирів - у розмірі п’ятдесяти таких прожиткових мінімумів за кожне перевезення\".\n10. У Законі України \"Про Державну прикордонну службу України\" (Відомості Верховної Ради України, 2003 р., № 27, ст. 208 із наступними змінами):\n1) у частині першій статті 2:\nабзаци сьомий і десятий викласти в такій редакції:\n\"участь у заходах, спрямованих на боротьбу з тероризмом\";\n\"координація у мирний час діяльності утворених відповідно до законів України військових формувань та відповідних правоохоронних органів, пов’язаної із захистом державного кордону України, відповідно до частини третьої статті 2 Закону України \"Про державний кордон України\";\nдоповнити абзацом одинадцятим такого змісту:\n\"координація діяльності державних органів, що здійснюють різні види контролю при перетинанні державного кордону України, пропуску до/з тимчасово окупованої території України або беруть участь у забезпеченні режиму державного кордону, прикордонного режиму і режиму в пунктах пропуску через державний кордон України та в контрольних пунктах в’їзду-виїзду\";\n2) у статті 9 :\nчастину першу доповнити словами \"участь в операціях з пошуку та рятування суден (кораблів) і людей, які зазнали лиха на морі; припинення у взаємодії з відповідними військовими частинами та підрозділами Збройних Сил України, інших утворених відповідно до законів України військових формувань, правоохоронними органами збройних та інших провокацій на державному кордоні України\";\nпісля частини першої доповнити новою частиною такого змісту:\n\"Під час дії воєнного стану загони морської охорони у встановленому законом порядку можуть залучатися відповідними органами військового управління Збройних Сил України до ліквідації (нейтралізації) збройного конфлікту на державному кордоні України, міжнародного збройного конфлікту, відсічі збройній агресії проти України\".\nУ зв’язку з цим частину другу вважати частиною третьою;\nчастину третю викласти в такій редакції:\n\"До складу загону морської охорони можуть входити дивізіони, групи, кораблі, катери, судна забезпечення та інші підрозділи\";\n3) у статті 10 :\nу частині другій:\nу першому реченні слова \"а також\" виключити і доповнити словами \"охорона та захист пунктів пропуску через державний кордон України, припинення у взаємодії з відповідними військовими частинами та підрозділами Збройних Сил України, інших утворених відповідно до законів України військових формувань, відповідними правоохоронними органами збройних та інших провокацій на державному кордоні України\";\nдоповнити другим реченням такого змісту: \"Під час дії воєнного стану прикордонні загони у встановленому законом порядку можуть залучатися відповідними органами військового управління Збройних Сил України до ліквідації (нейтралізації) збройного конфлікту на державному кордоні України, міжнародного збройного конфлікту, відсічі збройній агресії проти України\";\nчастину третю доповнити словами \"відділення інспекторів прикордонної служби та інші підрозділи\";\nчастину п’яту після слів \"контрольно-пропускні пункти\" доповнити словами \"відділи прикордонної служби\";\nу частині сьомій слова \"загони літаків та ланки вертольотів\" замінити словами \"авіаційні ланки\";\n4) у статті 19 :\nпункт 2 викласти в такій редакції:\n\"2) припинення у взаємодії із Збройними Силами України, іншими утвореними відповідно до законів України військовими формуваннями, відповідними правоохоронними органами збройних та інших провокацій на державному кордоні України, у тому числі шляхом безпосереднього ведення бойових дій\";\nу пункті 3 слова \"у відбитті вторгнення або нападу на територію України збройних сил іншої держави або групи держав\" замінити словами \"у ліквідації (нейтралізації) збройного конфлікту на державному кордоні України, міжнародного збройного конфлікту та відсічі збройній агресії проти України шляхом безпосереднього ведення бойових дій\";\nдоповнити пунктом 3 -1 такого змісту:\n\"3 -1 ) участь у заходах із забезпечення національної безпеки і оборони, відсічі і стримування збройної агресії проти України, протимінної діяльності, а також у заходах з відновлення територіальної цілісності у межах міжнародно визнаного державного кордону України\";\nу пункті 6 слова \"фіксації біометричних даних\" замінити словами \"у визначеному законодавством України порядку фіксації біометричних даних громадян України\";\nпункт 8 після слів \"контрольних пунктах в’їзду-виїзду\" доповнити словами \"а під час дії воєнного або надзвичайного стану - на блокпостах чи контрольних постах\";\nпункти 10, 15, 15 -1 і 15 -2 викласти в такій редакції:\n\"10) здійснення розвідувальної, інформаційно-аналітичної, адміністративно-юрисдикційної та оперативно-розшукової діяльності, а також здійснення контррозвідувальних заходів в інтересах забезпечення охорони та захисту державного кордону України\";\n\"15) прийняття у встановленому порядку рішень про примусове повернення в країну походження або третю країну іноземців та осіб без громадянства, затриманих за порушення законодавства України про державний кордон;\n15 -1 ) прийняття у встановленому порядку рішень про розміщення іноземців та осіб без громадянства у пунктах тимчасового перебування іноземців та осіб без громадянства, які незаконно перебувають на території України;\n15 -2 ) прийняття та виконання рішень про примусове видворення іноземців та осіб без громадянства, затриманих під час спроби або після незаконного перетинання державного кордону України\";\nпункт 16 після слів \"Служби безпеки України\" доповнити словами \"центральним органом виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, його територіальними органами чи територіальними підрозділами\";\n5) у частині першій статті 20:\nу пункті 17 слово \"паспортних\" виключити;\nу пункті 22 слова \"здійснювати плавання\" замінити словами \"здійснювати водолазні роботи та плавання\";\nу пункті 40 слова \"та органами місцевого самоврядування України\" замінити словами \"державними органами та органами місцевого самоврядування України\";\nпункт 44 викласти в такій редакції:\n\"44) безоплатно користуватися всіма видами міського пасажирського транспорту загального користування (крім таксі), у тому числі міським електричним транспортом, засобами залізничного, водного транспорту приміського сполучення та автобусами приміських маршрутів, а також попутним транспортом за наявності службового посвідчення встановленого зразка\";\nпункт 49 після слів \"сигналізаційні засоби\" доповнити словами \"спеціалізоване програмне забезпечення для здійснення аналітичної обробки фото- і відеоінформації, у тому числі для встановлення осіб та номерних знаків транспортних засобів\";\nу пункті 50 слово \"розблоковувати\" замінити словами \"тимчасово припиняти прикордонний контроль, розблоковувати\";\n6) статтю 28 після частини першої доповнити новою частиною такого змісту:\n\"Забезпечення озброєнням, військовою та іншою технікою, продовольством, речовим майном, іншими матеріальними та фінансовими ресурсами прикордонних загонів та загонів морської охорони, залучених відповідно до закону відповідними органами військового управління Збройних Сил України до прикриття державного кордону України, ліквідації (нейтралізації) збройного конфлікту на державному кордоні України, міжнародного збройного конфлікту, відсічі збройній агресії проти України, здійснюється у порядку, встановленому Кабінетом Міністрів України\".\nУ зв’язку з цим частини другу - четверту вважати відповідно частинами третьою - п’ятою.\n11. У Законі України \"Про прикордонний контроль\" (Відомості Верховної Ради України, 2010 р., № 6, ст. 46 із наступними змінами):\n1) у статті 2 :\nу пункті 3 частини четвертої слова \"правоохоронних органів\" замінити словами \"уповноважених державних органів\";\nдоповнити частиною шостою такого змісту:\n\"6. Здійснення прикордонного контролю може бути тимчасово припинено за рішенням начальника органу охорони державного кордону, а в невідкладних випадках - також начальника підрозділу охорони державного кордону, до зони відповідальності якого належить пункт пропуску (пункт контролю) через державний кордон, або його заступника, на час, необхідний для усунення обставин, що спричинили тимчасове припинення прикордонного контролю, але не більше ніж на 12 годин, у разі:\n1) блокування чи спроби блокування пунктів пропуску (пунктів контролю) через державний кордон України, збройного нападу на них чи їх захоплення;\n2) роззброєння чи спроби роззброєння прикордонних нарядів;\n3) виявлення ознак підготовки, вчинення або спроби вчинення терористичного акту;\n4) виникнення надзвичайних ситуацій техногенного чи природного характеру, що створюють загрозу життю і здоров’ю людей.\nУ разі неможливості поновлення здійснення прикордонного контролю протягом 12 годин після його тимчасового припинення рішення про тимчасове обмеження сполучення через державний кордон у пункті пропуску (пункті контролю) або про його тимчасове закриття приймається в порядку, встановленому законодавством та міжнародними договорами України\";\n2) у статті 7 :\nчастину третю після слів \"можуть проводити\" доповнити словами \"перевірку підтверджуючих документів та\";\nдоповнити частиною п’ятою такого змісту:\n\"5. З метою виявлення потенційних загроз національній безпеці України, підвищення рівня авіаційної безпеки, завчасного виявлення осіб, які переховуються від органів досудового розслідування та суду чи ухиляються від відбуття кримінальних покарань, уповноважені службові особи Державної прикордонної служби України здійснюють обробку наданих перевізниками даних реєстрації пасажирів. За ненадання або надання недостовірних даних реєстрації пасажирів перевізники несуть відповідальність, визначену законом\";\n3) у статті 8 :\nчастину першу доповнити пунктом 6 такого змісту:\n\"6) виконання ним вимог щодо строків перебування в Україні\";\nабзац третій частини другої виключити;\n4) у частині першій статті 10:\nу пункті 2 слова \"правоохоронних органів\" замінити словами \"уповноважених державних органів\";\nпункт 3 викласти в такій редакції:\n\"3) дотримання законодавства про правовий статус іноземців та осіб без громадянства\";\n5) у статті 14 :\nчастину третю викласти в такій редакції:\n\"3. Особа, якій відмовлено у перетинанні державного кордону, має право протягом одного місяця з дня прийняття відповідного рішення у передбаченому законом порядку оскаржити його до органу Державної прикордонної служби України вищого рівня або до адміністративного суду за місцем розташування відповідного органу. Оскарження зазначеного рішення не зупиняє його дії\";\nу частині четвертій:\nв абзаці першому слово \"скасовано\" замінити словами \"визнано недійсною\";\nв абзаці третьому слова \"до скасування візи\" замінити словами \"для визнання візи недійсною\";\nв абзаці четвертому слова \"Скасування візи\" замінити словами \"Визнання візи недійсною\", а слова \"Про скасування візи\" - словами \"Про визнання візи недійсною\";\nдоповнити частиною шостою такого змісту:\n\"6. За наявності підстав гуманітарного характеру, для забезпечення захисту національних інтересів або у зв’язку з виконанням міжнародних зобов’язань іноземцям, особам без громадянства або громадянам України, які не відповідають одній чи кільком умовам перетинання державного кордону України, Голова Державної прикордонної служби України або особа, яка виконує його обов’язки, може дозволити перетнути державний кордон\".\n12. У Законі України \"Про регулювання містобудівної діяльності\" (Відомості Верховної Ради України, 2011 р., № 34, ст. 343 із наступними змінами):\n1) абзац третій частини першої статті 4 доповнити словами \"а також прикордонні інженерно-технічні та фортифікаційні споруди, огорожі, прикордонні знаки, прикордонні просіки, комунікації\";\n2) розділ V \"Прикінцеві положення\" доповнити пунктом 9 -8 такого змісту:\n\"9 -8 . Установити, що на період дії воєнного стану в Україні або окремих її місцевостях та протягом одного року з дня його припинення чи скасування на відповідній території передача (надання) земельних ділянок із земель державної або комунальної власності для будівництва, експлуатації військових та інших оборонних об’єктів здійснюється без дотримання вимог абзаців чотирнадцятого - шістнадцятого частини третьої статті 24 цього Закону\".\n13. Абзац другий частини другої статті 5 Закону України \"Про біженців та осіб, які потребують додаткового або тимчасового захисту\" (Відомості Верховної Ради України, 2012 р., № 16, ст. 146; 2013 р., № 48, ст. 682) доповнити реченням такого змісту: \"Органи Державної прикордонної служби України не приймають заяви про визнання біженцем або особою, яка потребує додаткового захисту, та не пропускають на територію України іноземців та осіб без громадянства, стосовно яких уповноваженим органом прийнято рішення про заборону в’їзду в Україну, а також у разі перетинання заявником державного кордону України безпосередньо з території держави, в якій його життю або свободі не загрожує небезпека, а так само не приймають зазначені заяви у разі їх подання іноземцями або особами без громадянства під час дії воєнного стану, під час спроби або після незаконного перетинання державного кордону на виїзд з України до інших держав або особами, прийнятими в Україну відповідно до міжнародних договорів про реадмісію\".\n14. У Законі України \"Про правовий статус іноземців та осіб без громадянства\" (Відомості Верховної Ради України, 2012 р., № 19-20, ст. 179 із наступними змінами):\n1) у статті 26 :\nу частині першій слова і цифри \"з подальшим повідомленням протягом 24 годин прокурору про підстави прийняття такого рішення\" виключити;\nчастину сьому викласти в такій редакції:\n\"7. У разі прийняття рішення про примусове повернення іноземців та осіб без громадянства, які перебувають на території України на законних підставах, таким особам у паспортному документі проставляється відмітка про cкасування візи, вилучаються документи, що підтверджують законні підстави перебування в Україні, та вживаються заходи для скорочення строку тимчасового перебування на території України, скасування посвідки на тимчасове проживання в Україні або скасування дозволу на імміграцію в Україну та посвідки на постійне проживання в Україні\";\nабзац перший частини восьмої доповнити словами \"а так само не може бути застосовано до осіб, які не мають документів, що посвідчують особу та дають право на виїзд з України (такі іноземці та особи без громадянства затримуються у встановленому законом порядку з метою ідентифікації, документування та забезпечення передачі відповідно до міжнародних договорів України про реадмісію або примусового видворення відповідно до цього Закону)\";\n2) у статті 29 :\nназву викласти в такій редакції:\n\" Стаття 29. Реадмісія іноземців та осіб без громадянства\";\nчастину третю доповнити словами \"або якщо такий договір не має механізму реалізації чи не виконується\";\n3) у статті 30 :\nу частині першій:\nабзаци перший і другий викласти в такій редакції:\n\"1. Центральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, його територіальні органи та територіальні підрозділи, органи охорони державного кордону або органи Служби безпеки України можуть приймати рішення про примусове видворення з України іноземців та осіб без громадянства, якщо такі особи затримані за незаконне перетинання (спробу незаконного перетинання) державного кордону України або є обґрунтовані підстави вважати, що іноземець або особа без громадянства ухилятиметься від виконання рішення про примусове повернення, або якщо така особа не виконала у встановлений строк без поважних причин рішення про примусове повернення, а також в інших передбачених законом випадках.\nРішення про примусове видворення не приймається стосовно іноземців та осіб без громадянства, підстави для примусового видворення яких виявлені в пунктах пропуску (пунктах контролю) через державний кордон під час їх виїзду з України\";\nв абзаці третьому слово \"винесення\" замінити словом \"прийняття\";\nу частині другій слово \"суду\" виключити;\nчастину третю викласти в такій редакції:\n\"3. Центральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, або орган охорони державного кордону на підставі відповідного рішення суду має право розміщувати іноземців та осіб без громадянства, зазначених у частині першій цієї статті, у пунктах тимчасового перебування іноземців та осіб без громадянства, які незаконно перебувають на території України\";\nу частині п’ятій:\nабзац перший викласти в такій редакції:\n\"5. Рішення про примусове видворення іноземця або особи без громадянства виконується центральним органом виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, крім рішень, прийнятих органами охорони державного кордону, що виконуються такими органами. Контроль за правильністю і своєчасністю виконання рішення про примусове видворення здійснює орган, який прийняв таке рішення. З метою контролю за виконанням іноземцем або особою без громадянства рішення про примусове видворення службові особи органу охорони державного кордону або центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, здійснюють супровід такого іноземця або особи без громадянства\";\nв абзаці другому слова \"за зверненням\" замінити словами \"за рішенням\";\n4) у статті 32 :\nу назві слово \"видворенням\" замінити словами \"видворенням або реадмісією\";\nу частині першій:\nв абзаці першому слова \"відповідно до рішення суду\" виключити, а слово \"видворення\" в усіх відмінках замінити словами \"видворення або реадмісія\" у відповідному відмінку;\nв абзаці другому слово \"видворення\" в усіх відмінках замінити словами \"видворення або реадмісія\" у відповідному відмінку;\nчастину другу після слів \"строку перебування\" доповнити словами \"а також заклади вищої освіти, які запросили і прийняли на навчання іноземців або осіб без громадянства, затриманих за незаконне перетинання (спробу незаконного перетинання) державного кордону України\", а слово \"видворення\" замінити словами \"видворення або реадмісії\";\nу частинах третій - шостій слово \"видворення\" в усіх відмінках замінити словами \"видворення або реадмісія\" у відповідному відмінку;\nу частині сьомій слово \"суду\" виключити, а слово \"видворення\" замінити словами \"видворення або реадмісію\";\nу частині восьмій слово \"видворенням\" замінити словами \"видворенням або реадмісією\";\nдоповнити частиною дев’ятою такого змісту:\n\"9. Іноземцям та особам без громадянства, які не відшкодували витрати, пов’язані з їх примусовим видворенням або реадмісією, забороняється в’їзд на територію України до повного відшкодування таких витрат\".\n15. У Законі України \"Про національну безпеку України\" (Відомості Верховної Ради України, 2018 р., № 31, ст. 241):\n1) частину другу статті 16 доповнити словами \"посилення охорони державного кордону України та суверенних прав України у її виключній (морській) економічній зоні\";\n2) у частині шостій статті 18 слова \"у сфері безпеки\" замінити словами \"у сфері охорони\", а слова \"та охорони суверенних прав України в її виключній (морській) економічній зоні\" виключити.\nII. Прикінцеві положення\n1. Цей Закон набирає чинності з дня, наступного за днем його опублікування, крім підпункту 4 пункту 4 розділу I цього Закону, який набирає чинності через шість місяців з дня набрання чинності цим Законом.\n2. Кабінету Міністрів України у тримісячний строк з дня набрання чинності цим Законом:\nподати на розгляд Верховної Ради України пропозиції щодо приведення законодавчих актів України у відповідність із цим Законом;\nпривести свої нормативно-правові акти у відповідність із цим Законом;\nзабезпечити перегляд і приведення міністерствами та іншими центральними органами виконавчої влади їх нормативно-правових актів у відповідність із цим Законом.\nВ. ЗЕЛЕНСЬКИЙ"
    }
  ],
  "definitions": []
}