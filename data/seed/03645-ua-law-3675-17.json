{
  "id": "ua-law-3675-17",
  "type": "statute",
  "title": "Закон України (3675-17)",
  "title_en": "",
  "short_name": "3675-17",
  "status": "in_force",
  "issued_date": "2011-07-08",
  "url": "https://zakon.rada.gov.ua/laws/show/3675-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України щодо оподаткування товарів, призначених для підготовки\nта проведення в Україні фінальної частини\nчемпіонату Європи 2012 року з футболу\n( Відомості Верховної Ради України (ВВР), 2012, N 14, ст.88 )\n{ Із змінами, внесеними згідно з Кодексом\nN 4495-VI ( 4495-17 ) від 13.03.2012, ВВР, 2012, N 44-45,\nN 46-47, N 48, ст.552 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Кодексу\nN 4495-VI ( 4495-17 ) від 13.03.2012 }\n\n2. У розділі XX \"Перехідні положення\" Податкового кодексу\nУкраїни ( 2755-17 ) (Відомості Верховної Ради України, 2011 р.,\nNN 13-17 , ст. 112):\n1) пункт 19 підрозділу 2 (в редакції Закону України від\n21 квітня 2011 року N 3292-VI) ( 3292-17 ) доповнити абзацами\nтакого змісту:\n\"Тимчасово, до 1 вересня 2012 року, звільняються від\nоподаткування податком на додану вартість операції з ввезення на\nмитну територію України товарів, визначених нормами пункту \"щ-3\"\nстатті 19 Закону України \"Про Єдиний митний тариф\" ( 2097-12 ).\nОбсяги та порядок ввезення таких товарів затверджуються\nКабінетом Міністрів України.\nУ разі порушення цільового використання таких товарів або їх\nвідчуження на митній території України до платників податків\nзастосовуються штрафні (фінансові) санкції відповідно до вимог\nзакону\";\n2) пункт 22 підрозділу 4 (в редакції Закону України від\n21 квітня 2011 року N 3292-VI) ( 3292-17 ) доповнити абзацами\nтакого змісту:\n\"При визначенні прибутку для оподаткування не включаються до\nскладу доходів суми коштів, отриманих у період підготовки до\nпроведення фінальної частини чемпіонату Європи 2012 року з\nфутболу, визначений Законом України \"Про організацію та проведення\nфінальної частини чемпіонату Європи 2012 року з футболу в\nУкраїні\" ( 962-16 ), від державного підприємства \"Фінансування\nінфраструктурних проектів\" на безповоротній або поворотній основі\nюридичними особами, відповідальними за виконання завдань і\nзаходів, визначених Державною цільовою програмою підготовки та\nпроведення в Україні фінальної частини чемпіонату Європи 2012 року\nз футболу ( 357-2010-п ), відповідно до Порядку використання\nзапозичених коштів для виконання цієї програми ( 990-2010-п ),\nякий затверджується Кабінетом Міністрів України, та суми\nпроцентів, умовно нарахованих на суму отриманих коштів, визначених\nу цьому пункті.\nОкремий облік доходу (прибутку), який звільняється від\nоподаткування, здійснюється відповідно до пункту 152.11 статті 152\nцього Кодексу.\nТимчасово, на період дії державних гарантій за зобов'язаннями\nдержавного підприємства \"Фінансування інфраструктурних проектів\",\nне включається при визначенні об'єкта оподаткування позитивне\n(від'ємне) значення курсових різниць від перерахунку коштів,\nзапозичених цим підприємством під державні гарантії для виконання\nДержавної цільової програми підготовки та проведення в Україні\nфінальної частини чемпіонату Європи 2012 року з футболу\n( 357-2010-п ), відповідно до Порядку використання запозичених\nкоштів для виконання цієї програми ( 990-2010-п ), який\nзатверджується Кабінетом Міністрів України\".\nII. Прикінцеві положення\n1. Цей Закон набирає чинності з дня, наступного за днем його\nопублікування.\n2. Пункт 1 і підпункт 1 пункту 2 розділу I цього Закону\nвводяться в дію одночасно з набранням чинності нормативно-правовим\nактом Кабінету Міністрів України щодо визначення обсягів та\nпорядку ввезення товарів, що підпадають під пільговий режим\nоподаткування, прийнятим на виконання статті 1 цього Закону.\n\nПрезидент України В.ЯНУКОВИЧ\n\nм. Київ, 8 липня 2011 року\nN 3675-VI\n\nПро внесення змін до деяких законодавчих актів України щодо оподаткування товарів, призначених для підготовки та проведення в Україні фінальної частини чемпіонату Європи 2012 року з футболу\nЗакон України від 08.07.2011 № 3675-VI\n\nРедакція від 01.06.2012 , підстава — 4495-VI\nПостійна адреса:\nhttps://zakon.rada.gov.ua/go/3675-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}