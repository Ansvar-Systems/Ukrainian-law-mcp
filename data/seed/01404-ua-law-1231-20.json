{
  "id": "ua-law-1231-20",
  "type": "statute",
  "title": "Закон України (1231-20)",
  "title_en": "",
  "short_name": "1231-20",
  "status": "in_force",
  "issued_date": "2021-02-16",
  "url": "https://zakon.rada.gov.ua/laws/show/1231-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо посилення відповідальності за окремі правопорушення у сфері безпеки дорожнього руху\n\n(Відомості Верховної Ради (ВВР), 2021, № 21, ст.188)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) у частині другій статті 13 слова і цифри \"частинами першою, другою і третьою статті 130, статтею\" замінити цифрами \"130\";\n\n2) у частині першій статті 14 -2 слова \"автоматичному режимі, або за порушення правил зупинки, стоянки, паркування транспортних засобів, зафіксовані в режимі фотозйомки (відеозапису) (за допомогою технічних засобів, що дають змогу здійснювати фотозйомку або відеозапис та функціонують згідно із законодавством про захист інформації в інформаційно-телекомунікаційних системах)\" замінити словами \"автоматичному режимі (за допомогою технічних засобів - приладів контролю за дотриманням правил дорожнього руху з функціями фото-, відеофіксації, які функціонують згідно із законодавством про захист інформації в інформаційно-телекомунікаційних системах), або за порушення правил зупинки, стоянки, паркування транспортних засобів, зафіксовані в режимі фотозйомки (відеозапису) (за допомогою технічних засобів з функціями запису, зберігання, відтворення і передачі фото-, відеоінформації)\";\n\n3) частину першу статті 21 після слів \"крім посадової особи\" доповнити словами і цифрами \"та особи, яка вчинила правопорушення, передбачені частинами другою - четвертою статті 126 та статтею 130\";\n\n4) статтю 22 доповнити приміткою такого змісту:\n\n\"Примітка. Положення цієї статті не застосовуються до правопорушень, передбачених частиною четвертою статті 121, частиною п’ятою статті 122, статтями 122 -2 , 122 -4 , частиною третьою статті 123, частинами другою - четвертою статті 126 та статтею 130 цього Кодексу\";\n\n5) статтю 30 після частини другої доповнити новою частиною такого змісту:\n\n\"Якщо особою, позбавленою права керування транспортним засобом, до закінчення строку дії такого стягнення вчинено нове адміністративне правопорушення, за яке застосовано стягнення у виді позбавлення права керування транспортним засобом, до стягнення за вчинення нового адміністративного правопорушення приєднується невідбута частина стягнення. При цьому загальний строк позбавлення права керування транспортним засобом може перевищувати гранично допустимий строк, передбачений частиною другою цієї статті\".\n\nУ зв’язку з цим частини третю - шосту вважати відповідно частинами четвертою - сьомою;\n\n6) у статті 38 :\n\nу частині другій слова \"крім справ про адміністративні правопорушення, зазначені у частинах третій - п’ятій цієї статті\" замінити словами \"крім справ про адміністративні правопорушення, зазначені у частинах третій - шостій цієї статті\";\n\nпісля частини п’ятої доповнити новою частиною такого змісту:\n\n\"Адміністративне стягнення за вчинення правопорушень, передбачених статтею 130 цього Кодексу, може бути накладено протягом одного року з дня його вчинення\".\n\nУ зв’язку з цим частину шосту вважати частиною сьомою;\n\n7) у статті 121 :\n\nв абзаці другому частини п’ятої слово \"трьох\" замінити словом \"тридцяти\";\n\nв абзаці другому частини шостої слово \"десяти\" замінити словом \"п’ятдесяти\";\n\nв абзаці другому частини сьомої слово \"п’ятнадцяти\" замінити словом \"ста\";\n\n8) у статті 122 :\n\nв абзаці другому частини першої слово \"п’ятнадцяти\" замінити словом \"двадцяти\";\n\nв абзаці другому частини другої слова \"двадцяти п’яти\" замінити словом \"тридцяти\";\n\nу частині третій:\n\nв абзаці першому слова \"Перевищення встановлених обмежень швидкості руху транспортних засобів більш як на п’ятдесят кілометрів на годину, ненадання\" замінити словом \"Ненадання\";\n\nв абзаці другому слово \"тридцяти\" замінити словом \"сорока\";\n\nпісля частини третьої доповнити новою частиною такого змісту:\n\n\"Перевищення встановлених обмежень швидкості руху транспортних засобів більш як на п’ятдесят кілометрів на годину -\n\nтягне за собою накладення штрафу в розмірі ста неоподатковуваних мінімумів доходів громадян\".\n\nУ зв’язку з цим частини четверту - шосту вважати відповідно частинами п’ятою - сьомою;\n\nу частині п’ятій:\n\nв абзаці першому слова \"першою, другою або третьою\" замінити словами \"першою - четвертою\";\n\nв абзаці другому слово \"сорока\" замінити словами \"вісімдесяти п’яти\";\n\nу першому реченні примітки слово \"третьою\" замінити словом \"четвертою\";\n\n9) в абзаці другому статті 122 -4 слово \"п’ятнадцяти\" замінити словом \"двохсот\", а слова \"громадські роботи на строк від тридцяти до сорока годин\" - словами \"позбавлення права керування транспортними засобами на строк від одного до двох років\";\n\n10) в абзаці другому статті 124 слово \"двадцяти\" замінити словом \"п’ятдесяти\";\n\n11) статтю 126 викласти в такій редакції:\n\n\" Стаття 126. Керування транспортним засобом особою, яка не має відповідних документів на право керування таким транспортним засобом або не пред’явила їх для перевірки, або стосовно якої встановлено тимчасове обмеження у праві керування транспортними засобами\n\nКерування транспортним засобом особою, яка не має при собі або не пред’явила у спосіб, який дає можливість поліцейському прочитати та зафіксувати дані, що містяться в посвідченні водія відповідної категорії, реєстраційному документі на транспортний засіб, а також полісі (договорі) обов’язкового страхування цивільно-правової відповідальності власників наземних транспортних засобів (страхового сертифіката \"Зелена картка\"), або не пред’явила електронне посвідчення водія та електронне свідоцтво про реєстрацію транспортного засобу, чинний внутрішній електронний договір зазначеного виду обов’язкового страхування у візуальній формі страхового поліса, а також інших документів, передбачених законодавством, -\n\nтягне за собою накладення штрафу в розмірі двадцяти п’яти неоподатковуваних мінімумів доходів громадян.\n\nКерування транспортним засобом особою, яка не має права керування таким транспортним засобом, або передача керування транспортним засобом особі, яка не має права керування таким транспортним засобом, -\n\nтягнуть за собою накладення штрафу в розмірі двохсот неоподатковуваних мінімумів доходів громадян.\n\nКерування транспортним засобом особою, стосовно якої встановлено тимчасове обмеження у праві керування транспортними засобами, -\n\nтягне за собою позбавлення права керування транспортними засобами на строк від трьох до шести місяців.\n\nКерування транспортним засобом особою, позбавленою права керування транспортними засобами, -\n\nтягне за собою накладення штрафу в розмірі однієї тисячі двохсот неоподатковуваних мінімумів доходів громадян.\n\nПовторне протягом року вчинення порушень, передбачених частинами другою - четвертою цієї статті, -\n\nтягне за собою накладення штрафу в розмірі двох тисяч чотирьохсот неоподатковуваних мінімумів доходів громадян з позбавленням права керування транспортним засобом на строк від п’яти до семи років та з оплатним вилученням транспортного засобу чи без такого.\n\nПримітка. Положення частин першої та другої цієї статті не застосовуються до осіб, які у встановленому порядку навчаються водінню транспортного засобу\";\n\n12) у статті 127 :\n\nв абзаці другому частини першої слова \"попередження або\" виключити, а слово \"трьох\" замінити словом \"п’ятнадцяти\";\n\nв абзаці другому частини другої слово \"п’яти\" замінити словом \"двадцяти\";\n\nв абзаці другому частини третьої слово \"восьми\" замінити словом \"сорока\";\n\nв абзаці другому частини четвертої слово \"десяти\" замінити словом \"п’ятдесяти\";\n\n13) статтю 130 викласти в такій редакції:\n\n\" Стаття 130. Керування транспортними засобами або суднами особами, які перебувають у стані алкогольного, наркотичного чи іншого сп’яніння або під впливом лікарських препаратів, що знижують їх увагу та швидкість реакції\n\nКерування транспортними засобами особами в стані алкогольного, наркотичного чи іншого сп’яніння або під впливом лікарських препаратів, що знижують їх увагу та швидкість реакції, а також передача керування транспортним засобом особі, яка перебуває в стані такого сп’яніння чи під впливом таких лікарських препаратів, а так само відмова особи, яка керує транспортним засобом, від проходження відповідно до встановленого порядку огляду на стан алкогольного, наркотичного чи іншого сп’яніння або щодо вживання лікарських препаратів, що знижують увагу та швидкість реакції, -\n\nтягнуть за собою накладення штрафу на водіїв у розмірі однієї тисячі неоподатковуваних мінімумів доходів громадян з позбавленням права керування транспортними засобами на строк один рік і на інших осіб - накладення штрафу в розмірі однієї тисячі неоподатковуваних мінімумів доходів громадян.\n\nПовторне протягом року вчинення будь-якого з порушень, передбачених частиною першою цієї статті, -\n\nтягне за собою накладення штрафу на водіїв у розмірі двох тисяч неоподатковуваних мінімумів доходів громадян з позбавленням права керування транспортними засобами на строк три роки та з оплатним вилученням транспортного засобу чи без такого або адміністративний арешт на строк десять діб з позбавленням права керування транспортними засобами на строк три роки та з оплатним вилученням транспортного засобу чи без такого і на інших осіб - накладення штрафу у розмірі двох тисяч неоподатковуваних мінімумів доходів громадян з оплатним вилученням транспортного засобу чи без такого або адміністративний арешт на строк десять діб з оплатним вилученням транспортного засобу чи без такого.\n\nДії, передбачені частиною першою цієї статті, вчинені особою, яка двічі протягом року піддавалася адміністративному стягненню за керування транспортними засобами у стані алкогольного, наркотичного чи іншого сп’яніння або під впливом лікарських препаратів, що знижують її увагу та швидкість реакції, за відмову від проходження відповідно до встановленого порядку огляду на стан алкогольного, наркотичного чи іншого сп’яніння або щодо вживання лікарських препаратів, що знижують увагу та швидкість реакції, -\n\nтягнуть за собою накладення штрафу на водіїв у розмірі трьох тисяч неоподатковуваних мінімумів доходів громадян з позбавленням права керування транспортними засобами на строк десять років та з конфіскацією транспортного засобу, який є у приватній власності порушника, або адміністративний арешт на строк п’ятнадцять діб з позбавленням права керування транспортними засобами на строк десять років та з конфіскацією транспортного засобу, який є у приватній власності порушника, і на інших осіб - накладення штрафу у розмірі трьох тисяч неоподатковуваних мінімумів доходів громадян з конфіскацією транспортного засобу, який є у приватній власності порушника, або адміністративний арешт на строк п’ятнадцять діб з конфіскацією транспортного засобу, який є у приватній власності порушника.\n\nВживання особою, яка керувала транспортним засобом, після дорожньо-транспортної пригоди за її участю алкоголю, наркотичних засобів, психотропних речовин, їх аналогів, а також лікарських препаратів, виготовлених на їх основі (крім тих, що входять до офіційно затвердженого складу аптечки або призначені медичним працівником), або після того, як транспортний засіб був зупинений на вимогу поліцейського, до проведення уповноваженою особою медичного огляду з метою встановлення стану алкогольного, наркотичного чи іншого сп’яніння або щодо вживання лікарських препаратів, що знижують його увагу та швидкість реакції, чи до прийняття рішення про звільнення від проведення такого огляду, -\n\nтягне за собою накладення штрафу на водіїв у розмірі двох тисяч неоподатковуваних мінімумів доходів громадян або адміністративний арешт на строк п’ятнадцять діб, з позбавленням права керування транспортними засобами на строк три роки і на інших осіб - накладення штрафу у розмірі двох тисяч неоподатковуваних мінімумів доходів громадян або адміністративний арешт на строк п’ятнадцять діб.\n\nКерування річковими, морськими, малими, спортивними суднами або водними мотоциклами особами в стані алкогольного, наркотичного чи іншого сп’яніння або під впливом лікарських препаратів, що знижують їх увагу та швидкість реакції, а так само передача керування судном особі, яка перебуває в стані такого сп’яніння чи під впливом таких лікарських препаратів, а також відмова осіб, які керують річковими, морськими, малими, спортивними суднами або водними мотоциклами, від проходження відповідно до встановленого порядку огляду на стан алкогольного, наркотичного чи іншого сп’яніння або щодо вживання лікарських препаратів, що знижують увагу та швидкість реакції, -\n\nтягнуть за собою накладення штрафу в розмірі однієї тисячі неоподатковуваних мінімумів доходів громадян або громадські роботи на строк від сорока до шістдесяти годин, або адміністративний арешт на строк десять діб, з позбавленням права керування всіма видами плавучих засобів на строк від одного до трьох років.\n\nДії, передбачені частиною п’ятою цієї статті, вчинені особами, які не мають права керування річковими, морськими, малими, спортивними суднами або водними мотоциклами, -\n\nтягнуть за собою накладення штрафу в розмірі однієї тисячі п’ятисот неоподатковуваних мінімумів доходів громадян або адміністративний арешт на строк від десяти до п’ятнадцяти діб.\n\nВживання особою, яка керувала річковим, морським, малим, спортивним судном або водним мотоциклом, після аварійної події за її участю алкоголю, наркотичних засобів, психотропних речовин, їх аналогів, а також лікарських препаратів, виготовлених на їх основі (крім тих, що входять до офіційно затвердженого складу аптечки або призначені медичним працівником), або після того, як судно було зупинено на вимогу поліцейського або іншої уповноваженої законом посадової особи до проведення уповноваженою особою медичного огляду з метою встановлення стану алкогольного, наркотичного чи іншого сп’яніння або щодо вживання лікарських препаратів, що знижують його увагу та швидкість реакції, чи до прийняття рішення про звільнення від проведення такого огляду -\n\nтягне за собою накладення штрафу на осіб, які мають право керування річковими, морськими, малими, спортивними суднами або водними мотоциклами, у розмірі однієї тисячі двохсот неоподатковуваних мінімумів доходів громадян з позбавленням права керування всіма видами плавучих засобів на строк три роки і на інших осіб - накладення штрафу у розмірі однієї тисячі двохсот неоподатковуваних мінімумів доходів громадян\";\n\n14) у частинах першій і третій статті 219 слова і цифри \"шостою статті 122\" замінити словами і цифрами \"сьомою статті 122\";\n\n15) у статті 221 слова і цифри \"частиною четвертою статті 122\" замінити словами і цифрами \"частиною п’ятою статті 122\";\n\n16) у частині першій статті 222 слова і цифри \"п’ята і шоста статті 122\" замінити словами і цифрами \"четверта, шоста і сьома статті 122\";\n\n17) у частині першій статті 235 -1 слова і цифри \"і третьою статті 122\" замінити словами і цифрами \"третьою і четвертою статті 122\";\n\n18) у статті 255 :\n\nв абзаці другому пункту 1 частини першої слова \"внутрішніх справ (Національної поліції)\" замінити словами \"Національної поліції\", а слова і цифри \"частина четверта і шоста статті 122\" - словами і цифрами \"частини п’ята і сьома статті 122\";\n\nу пункті 11 частини другої слова і цифри \"частина четверта статті 122\" замінити словами і цифрами \"частина п’ята статті 122\";\n\n19) у статті 265 -1 :\n\nу частині першій слова \"працівник уповноваженого підрозділу\" замінити словом \"поліцейський\";\n\nчастину другу викласти в такій редакції:\n\n\"Після закінчення тримісячного строку тимчасового вилучення посвідчення водія, у випадках, якщо судом не прийнято рішення щодо позбавлення водія права керування транспортним засобом або якщо справа про адміністративне правопорушення не розглянута у встановлений законом строк, особа має право звернутися за отриманням вилученого документа, а в разі вчинення правопорушення, передбаченого статтею 130 цього Кодексу, - за продовженням строку тимчасового дозволу на право керування транспортними засобами на новий тримісячний строк. Після закінчення річного строку тимчасового вилучення посвідчення водія, у випадках, якщо судом не прийнято рішення щодо позбавлення водія права керування транспортним засобом або якщо справа про адміністративне правопорушення не розглянута в установлений законом строк, особа має право звернутися за отриманням вилученого документа. Такі звернення особи є обов’язковими для виконання незалежно від стадії вирішення справи про адміністративне правопорушення\";\n\n20) у частині першій статті 265 -2 :\n\nслова і цифри \"четвертою, п’ятою та шостою статті 122\" замінити словами і цифрами \"п’ятою, шостою і сьомою статті 122\";\n\nдоповнити третім реченням такого змісту: \"У разі фіксації обставин тимчасового затримання транспортного засобу в режимі фотозйомки (відеозапису) таке затримання відбувається без присутності понятих\";\n\n21) у статті 265 -4 :\n\nчастину першу доповнити третім реченням такого змісту: \"У разі фіксації обставин тимчасового затримання транспортного засобу в режимі фотозйомки (відеозапису) таке затримання відбувається без присутності понятих\";\n\nу частині другій слова і цифри \"шостою статті 122\" замінити словами і цифрами \"сьомою статті 122\";\n\n22) у статті 266 :\n\nназву та частину першу після слова \"річковими\" доповнити словом \"морськими\";\n\nчастину другу викласти в такій редакції:\n\n\"Огляд водія (судноводія) на стан алкогольного, наркотичного чи іншого сп’яніння або перебування під впливом лікарських препаратів, що знижують увагу та швидкість реакції, проводиться поліцейським з використанням спеціальних технічних засобів. Під час проведення огляду осіб поліцейський застосовує технічні засоби відеозапису, а в разі неможливості застосування таких засобів огляд проводиться у присутності двох свідків. Матеріали відеозапису обов’язково долучаються до протоколу про адміністративне правопорушення\";\n\n23) у частині другій статті 277 слова і цифри \"шостою статті 122\" замінити словами і цифрами \"сьомою статті 122\";\n\n24) у частині третій статті 279 -1 слова і цифри \"шостою статті 122\" замінити словами і цифрами \"сьомою статті 122\";\n\n25) у частині першій статті 317 слова і цифри \"зазначеними у пунктах 2-4 частини другої статті 222 цього Кодексу\" виключити;\n\n26) доповнити статтею 317 -1 такого змісту:\n\n\" Стаття 317 -1 . Порядок виконання постанови про позбавлення права керування транспортним засобом\n\nВиконання постанови про позбавлення права керування транспортним засобом здійснюється шляхом вилучення посвідчення водія на строк позбавлення права керування транспортними засобами та внесення до єдиної інформаційної системи Міністерства внутрішніх справ України відомостей про позбавлення права керування транспортним засобом на строк, визначений постановою, та про вилучення посвідчення водія.\n\nОсоба вважається позбавленою права керування транспортним засобом після набрання законної сили рішенням суду про позбавлення цього права.\n\nЯкщо посвідчення водія не було тимчасово вилучено в порядку, передбаченому статтею 265 -1 цього Кодексу, особа, позбавлена права керування транспортним засобом, зобов’язана негайно здати посвідчення водія до уповноважених органів Національної поліції.\n\nУ разі виявлення в особи посвідчення водія, яке підлягає здачі, його вилучення здійснюється поліцейським.\n\nПісля закінчення строку позбавлення права керування транспортним засобом посвідчення водія повертається в порядку, визначеному Кабінетом Міністрів України\".\n\n2. У Кримінальному кодексі України (Відомості Верховної Ради України, 2001 р., № 25-26, ст. 131):\n\n1) статтю 45 після слів \"крім корупційних кримінальних правопорушень\" доповнити словами \"порушень правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n2) статтю 46 після слів \"крім корупційних кримінальних правопорушень\" доповнити словами \"порушень правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n3) частину першу статті 47 після слів \"крім корупційних кримінальних правопорушень\" доповнити словами \"порушень правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n4) статтю 48 після слів \"крім корупційних кримінальних правопорушень\" доповнити словами \"порушень правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n5) частину першу статті 55 доповнити абзацом четвертим такого змісту:\n\n\"Позбавлення права керувати транспортними засобами як додаткове покарання призначається на строк до десяти років\";\n\n6) частину четверту статті 74 після слів \"крім корупційних кримінальних правопорушень\" доповнити словами \"порушень правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n7) частину першу статті 75 після слів \"за корупційне кримінальне правопорушення\" доповнити словами \"порушення правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n8) у частині третій статті 81:\n\nпункт 1 після слів \"крім корупційних кримінальних правопорушень\" доповнити словами \"порушення правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\nпункт 2 після слів \"корупційний нетяжкий злочин\" доповнити словами \"порушення правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n9) у частині четвертій статті 82:\n\nпункт 1 після слів \"крім корупційних кримінальних правопорушень\" доповнити словами \"порушення правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\nпункт 2 після слів \"корупційний нетяжкий злочин\" доповнити словами \"порушення правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n10) перше речення частини четвертої статті 86 після слів \"вчиненні корупційних кримінальних правопорушень\" доповнити словами \"порушенні правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n11) частину третю статті 87 після слів \"вчинення корупційних кримінальних правопорушень\" доповнити словами \"порушення правил безпеки дорожнього руху або експлуатації транспорту особами, які керували транспортними засобами у стані алкогольного, наркотичного чи іншого сп’яніння або перебували під впливом лікарських препаратів, що знижують увагу та швидкість реакції\";\n\n12) доповнити статтею 286 -1 такого змісту:\n\n\" Стаття 286 -1 . Порушення правил безпеки дорожнього руху або експлуатації транспорту особами, які керують транспортними засобами в стані сп’яніння\n\n1. Порушення правил безпеки дорожнього руху або експлуатації транспорту особою, яка керує транспортним засобом у стані алкогольного, наркотичного чи іншого сп’яніння або під впливом лікарських препаратів, що знижують увагу та швидкість реакції, що спричинило потерпілому середньої тяжкості тілесне ушкодження, -\n\nкараються позбавленням волі на строк до трьох років з позбавленням права керувати транспортними засобами на строк від трьох до п’яти років.\n\n2. Ті самі діяння, вчинені в стані алкогольного, наркотичного чи іншого сп’яніння або під впливом лікарських препаратів, що знижують увагу та швидкість реакції, якщо вони заподіяли потерпілому тяжке тілесне ушкодження, -\n\nкараються позбавленням волі на строк від трьох до восьми років з позбавленням права керувати транспортними засобами на строк від п’яти до восьми років.\n\n3. Діяння, передбачені частиною першою цієї статті, вчинені в стані алкогольного, наркотичного чи іншого сп’яніння або під впливом лікарських препаратів, що знижують увагу та швидкість реакції, якщо вони спричинили смерть потерпілого, -\n\nкараються позбавленням волі на строк від п’яти до десяти років з позбавленням права керувати транспортними засобами на строк від п’яти до десяти років.\n\n4. Діяння, передбачені частиною першою цієї статті, вчинені в стані алкогольного, наркотичного чи іншого сп’яніння або під впливом лікарських препаратів, що знижують увагу та швидкість реакції, якщо вони спричинили загибель кількох осіб, -\n\nкараються позбавленням волі на строк від семи до дванадцяти років з позбавленням права керувати транспортними засобами на строк від семи до десяти років\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Внести зміни до таких законів України:\n\n1) у Законі України \"Про дорожній рух\" (Відомості Верховної Ради України, 1993 р., № 31, ст. 338 із наступними змінами):\n\nа) у частині другій статті 16:\n\nабзаци другий і третій замінити п’ятьма абзацами такого змісту:\n\n\"мати при собі посвідчення водія, реєстраційний документ на транспортний засіб, а у випадках, передбачених законодавством, - поліс обов’язкового страхування цивільно-правової відповідальності власників наземних транспортних засобів (страховий сертифікат \"Зелена картка\"), пред’явити у спосіб, який дає можливість поліцейському прочитати та зафіксувати дані, що містяться в посвідченні водія, реєстраційному документі на транспортний засіб, або пред’явити електронне посвідчення водія та електронне свідоцтво про реєстрацію транспортного засобу, чинний внутрішній електронний договір зазначеного виду обов’язкового страхування у візуальній формі страхового поліса (на електронному або паперовому носії, або відображення інформації про його наявність в електронному свідоцтві про реєстрацію транспортного засобу), а також інші документи, передбачені законодавством;\n\nвиконувати передбачені законом вимоги поліцейського, а водії військових транспортних засобів - поліцейського або посадових осіб військової інспекції безпеки дорожнього руху Військової служби правопорядку у Збройних Силах України, що даються в межах їх компетенції, передбаченої чинним законодавством, Правилами дорожнього руху та іншими нормативними актами. У випадку подання сигналу про зупинку водій зобов’язаний:\n\nа) зупинити транспортний засіб з дотриманням вимог Правил дорожнього руху ;\n\nб) тримати руки в полі зору поліцейського або посадових осіб військової інспекції безпеки дорожнього руху Військової служби правопорядку у Збройних Силах України і не виходити з транспортного засобу без дозволу;\n\nна вимогу поліцейського, а водії військових транспортних засобів - поліцейського або посадових осіб військової інспекції безпеки дорожнього руху Військової служби правопорядку у Збройних Силах України пред’явити у спосіб, який дає можливість поліцейському прочитати та зафіксувати дані, що містяться в посвідченні водія відповідної категорії, реєстраційний документ на транспортний засіб, а у випадках, передбачених законодавством, - поліс обов’язкового страхування цивільно-правової відповідальності власників наземних транспортних засобів (страховий сертифікат \"Зелена картка\") або пред’явити електронне посвідчення водія та електронне свідоцтво про реєстрацію транспортного засобу, чинний внутрішній електронний договір зазначеного виду обов’язкового страхування у візуальній формі страхового поліса (на паперовому чи електронному носії або відображення інформації про його наявність в електронному свідоцтві про реєстрацію транспортного засобу), інші документи, що визначені законодавством\".\n\nУ зв’язку з цим абзаци четвертий - чотирнадцятий вважати відповідно абзацами сьомим - сімнадцятим;\n\nб) частину першу статті 18 доповнити абзацами шостим і сьомим такого змісту:\n\n\"під час зупинки транспортного засобу на вимогу поліцейського знаходитися на своєму місці до відповідного розпорядження або вимоги поліцейського;\n\nна вимогу поліцейського вийти з транспортного засобу\";\n\nв) абзац четвертий частини першої статті 52 -3 після слова \"організація\" доповнити словами \"в установленому порядку\", а після слова \"спеціального\" - словами \"та спеціалізованого\";\n\n2) у Законі України \"Про Національну поліцію\" (Відомості Верховної Ради України, 2015 р., № 40-41, ст. 379):\n\nа) абзац перший частини першої статті 32 викласти в такій редакції:\n\n\"1. Поліцейський має право вимагати в особи пред’явлення нею документів, що посвідчують особу, та/або документів, що підтверджують відповідне право особи, у спосіб, який дає можливість поліцейському прочитати та зафіксувати дані, що містяться в документах, у таких випадках\";\n\nб) у статті 40 :\n\nназву після слів \"мають функції\" доповнити словами \"виявлення радіаційних, хімічних, біологічних та ядерних загроз\";\n\nабзац перший і пункт 1 частини першої викласти в такій редакції:\n\n\"1. Поліція для забезпечення публічної безпеки і порядку може закріплювати на однострої, у/на службових транспортних засобах, у тому числі без кольорографічних схем, розпізнавальних знаків та написів, монтувати/розміщувати по зовнішньому периметру доріг і будівель фото- і відеотехніку, у тому числі техніку, що працює в автоматичному режимі, технічні засоби з виявлення та/або фіксації правопорушень, радіаційних, хімічних, біологічних та ядерних загроз, а також використовувати інформацію, отриману з фото- і відеотехніки, що перебуває в чужому володінні, з метою:\n\n1) запобігання правопорушенню, виявлення або фіксування правопорушення, охорони та захисту публічної безпеки, особистої безпеки осіб і власності від протиправних посягань\";\n\nчастину другу викласти в такій редакції:\n\n\"2. Інформація про змонтовану/розміщену фототехніку і відеотехніку, технічні засоби з виявлення та/або фіксації правопорушень, радіаційних, хімічних, біологічних та ядерних загроз повинна бути розміщена на видному місці\";\n\nдоповнити частиною третьою такого змісту:\n\n\"3. Строки та порядок зберігання матеріалів фото- і кінозйомки, відеозапису встановлюються Міністерством внутрішніх справ України\".\n\n3. Кабінету Міністрів України у шестимісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 лютого 2021 року\n\n№ 1231-IX\n\nПро внесення змін до деяких законодавчих актів України щодо посилення відповідальності за окремі правопорушення у сфері безпеки дорожнього руху\nЗакон України від 16.02.2021 № 1231-IX\n\nПрийняття від 16.02.2021\nПостійна адреса:\nhttps://zakon.rada.gov.ua/go/1231-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}