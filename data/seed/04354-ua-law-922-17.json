{
  "id": "ua-law-922-17",
  "type": "statute",
  "title": "Закон України (922-17)",
  "title_en": "",
  "short_name": "922-17",
  "status": "in_force",
  "issued_date": "2009-02-04",
  "url": "https://zakon.rada.gov.ua/laws/show/922-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Про втрату чинності Закону, як такого що не відповідає\nКонституції України (є неконституційним), див. Рішення\nКонституційного Суду N 29-рп/2009 ( v029p710-09 )\nвід 24.11.2009 }\nПро внесення змін до деяких законів України\nщодо запобігання негативним наслідкам\nвпливу світової фінансової кризи\nна розвиток агропромислового комплексу\n( Відомості Верховної Ради України (ВВР), 2009, N 26, ст. 323 )\n{ Із змінами, внесеними згідно із Законом\nN 2591-VI ( 2591-17 ) від 07.10.2010, ВВР, 2011, N 9, ст.58\nКодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про державну підтримку сільського\nгосподарства України\" ( 1877-15 ) (Відомості Верховної Ради\nУкраїни, 2004 р., N 49, ст. 527; 2005 р., N 29, ст. 381):\n1) пункт 9.2 статті 9 доповнити підпунктом 9.2.6 такого\nзмісту:\n\"9.2.6. З метою забезпечення надходження коштів до\nспеціального фонду державного бюджету Аграрний фонд має право\nздійснювати реалізацію об'єктів державного цінового регулювання,\nвикористовуючи сприятливу ринкову кон'юнктуру\";\n2) у статті 14:\nу пункті 14.2:\nпідпункт 14.2.4 викласти у такій редакції:\n\"14.2.4. Зерно, яке є об'єктом державного цінового\nрегулювання або під обсяг якого була одержана бюджетна позика у\nрежимі державних заставних закупівель, зберігається виключно у\nсертифікованому зерновому складі (зерносховищі, елеваторі). Плата\nза таке зберігання не може перевищувати 2 відсотки від вартості\nтакого зерна, розрахованої від мінімальної закупівельної ціни (у\nрозрахунку за кожні 30 календарних днів такого зберігання кожної\nметричної одиниці виміру її обсягу)\";\nдоповнити підпунктом 14.2.5 такого змісту:\n\"14.2.5. Кабінет Міністрів України встановлює режим цінового\nрегулювання вартості таких послуг:\nа) ветеринарної медицини (проведення лабораторних досліджень,\nоформлення ветеринарного сертифіката або свідоцтва);\nб) хлібної інспекції (огляд та оформлення сертифікатів);\nв) карантинної інспекції (огляд та оформлення сертифікатів,\nпроведення фумігації).\nПри цьому вартість таких послуг не може перевищувати ціну,\nрозраховану за 20-відсотковою нормою рентабельності до понесених\nвитрат на їх надання. Недотримання вимог цієї статті тягне за\nсобою відповідальність, встановлену законом\";\n3) у статті 17:\nназву викласти у такій редакції:\n\" Стаття 17. Аграрні біржі\";\nу пункті 17.1:\nпідпункт \"б\" виключити;\nу першому реченні підпункту \"в\" слова \"є Кабінет Міністрів\"\nзамінити словами \"може бути Кабінет Міністрів\", а у другому\nреченні слова \"за рахунок свого резервного фонду\" виключити;\nабзац перший підпункту \"ґ\" викласти у такій редакції:\n\"ґ) якщо засновником аграрної біржі є Кабінет Міністрів\nУкраїни в особі Аграрного фонду, то інші, ніж Аграрний фонд, члени\nаграрної біржі не мають права приймати рішення щодо\";\n4) пункт 5 статті 18 виключити.\n2. У розділі III \"Прикінцеві положення\" Закону України від\n31 жовтня 2008 року N 639-VI ( 639-17 ) \"Про першочергові заходи\nщодо запобігання негативним наслідкам фінансової кризи та про\nвнесення змін до деяких законодавчих актів України\":\n1) пункт 2 доповнити словами і цифрами \"крім пунктів 4, 5 та\n11 розділу II цього Закону\";\n2) доповнити пунктами 11 та 12 такого змісту:\n\"11. Договір між Національним банком України та банком про\nпідтримання ліквідності через відповідні інструменти\nрефінансування (у тому числі при наданні стабілізаційного кредиту)\nукладається з урахуванням таких особливостей:\nа) якщо банк має у складі кредитного портфеля заборгованість\nпозичальників - сільськогосподарських товаровиробників, то така\nзаборгованість вважається добровільно пролонгованою цим банком на\nстрок, не менший строку, на який надається таке рефінансування\n(але не менший ніж 365 днів);\nб) норми підпункту \"а\" цього пункту поширюються на\nзаборгованість, яка класифікується Національним банком України як\nсубстандартна або сумнівна, що виникла станом на 1 січня\n2009 року;\nв) достатнім забезпеченням рефінансування (у частині\nсубстандартної або сумнівної заборгованості) вважається подвійне\nскладське свідоцтво, заставні, а також застава майна та майнових\nправ сільськогосподарського товаровиробника такому банку;\nг) при отриманні рефінансування від Національного банку\nУкраїни банк протягом наступних п'яти робочих днів зобов'язаний\nповідомити позичальника про можливість внесення змін до кредитного\nдоговору (укладення додаткового договору) з метою його пролонгації\n(реструктуризації) за умовами цього пункту. Незалежно від\nфактичної дати внесення таких змін (укладення додаткового\nдоговору) кредит вважається пролонгованим з моменту отримання\nбанком відповідного рефінансування від Національного банку\nУкраїни.\nПорушення банком строків надання такого повідомлення або\nвідмова внести відповідні зміни до кредитного договору (укласти з\nпозичальником додатковий договір) протягом 30 робочих днів з\nмоменту отримання відповідного рефінансування вважається\nпорушенням істотних умов договору між Національним банком України\nта таким банком про підтримання ліквідності через відповідні\nінструменти рефінансування (у тому числі при наданні\nстабілізаційного кредиту), що тягне за собою безумовне дострокове\nповернення такого рефінансування Національному банку України у\nзагальній сумі.\nНаціональний банк України забезпечує виконання норм цього\nпункту.\n11.1. Зазначена пролонгація здійснюється на таких умовах:\nа) за процентною ставкою, яка існувала на момент надання\nтакого кредиту, якщо згодом менша ставка не була погоджена\nсторонами кредитного договору;\nб) протягом такої пролонгації вартість застави (за її\nнаявності) не переоцінюється у бік зменшення. При цьому, якщо\nзаставодавець порушує умови пролонгованого кредитного договору,\nбанк-заставодержатель має право запропонувати заставодавцю\nдоповнити такий кредитний договір (укласти додатковий договір) із\nзастереженням про задоволення вимог заставодержателя у досудовому\nпорядку, внаслідок чого право заставодавця на звернення стягнення\nна предмет застави виникає не раніше 90 календарного дня,\nнаступного за днем, в якому припускається таке порушення;\nв) форма (спосіб) нарахування та погашення процентів, а також\nпогашення основного боргу може бути зміненою лише за погодженням з\nпозичальником та не може висуватися як передумова отримання такої\nпролонгації;\nг) не дозволяється запровадження будь-яких додаткових\nкомісій, плат та відшкодувань на користь банку, а також\nзастосування штрафних санкцій до позичальника у зв'язку з такою\nпролонгацією. Це правило поширюється також на випадки дострокового\nпогашення такого пролонгованого кредиту за рішенням позичальника.\n11.2. Не вважається підставою для збільшення категорії ризику\nза кредитом, який було пролонговано або реструктуризовано шляхом\nзменшення розміру процентів або основної суми заборгованості\nсільськогосподарського товаровиробника.\n11.3. Банк, який має у складі кредитного портфеля\nзаборгованість позичальників - сільськогосподарських\nтоваровиробників, але не звертався до Національного банку України\nза отриманням рефінансування, зобов'язаний запропонувати таким\nпозичальникам внести зміни до кредитного договору (укласти\nдодатковий договір) на умовах пролонгації, визначених цим пунктом.\nНаявність таких змін (додаткових договорів) є підставою для\nнадання такому банку відповідного рефінансування від Національного\nбанку України.\n11.4. Для цілей цього пункту сільськогосподарським\nтоваровиробником вважається особа, визначена у статті 8-1 Закону\nУкраїни \"Про податок на додану вартість\" ( 168/97-ВР ).\n11.5. Норми цього пункту поширюються також на заборгованість\nсільськогосподарських товаровиробників перед лізингодавцями -\nбанками України за фінансовим лізингом сільськогосподарської\nтехніки за кодами УКТ ЗЕД 8432-8436, 8701 10-8701 30, 8701 90\n( 2371г-14 ).\n11.6. Норми законів України \"Про Національний банк України\"\n( 679-14 ), \"Про банки і банківську діяльність\" ( 2121-14 ), \"Про\nзаставу\" ( 2654-12 ) діють з урахуванням норм цього пункту.\n11.7. Рекомендувати банкам надати торгівлі та переробним\nпідприємствам цільові кредити для розрахунків з постачальниками\nмолочної та м'ясної продукції та з селянами за сировину.\n12. Передбачити заборону на продаж земель\nсільськогосподарського призначення до 1 січня 2010 року\".\n\n{ Пункт 3 розділу I втратив чинність на підставі Закону\nN 2591-VI ( 2591-17 ) від 07.10.2010 }\n\n{ Пункт 4 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\nII. Прикінцеві положення\n1. Цей Закон набирає чинності з дня його опублікування.\n2. Встановити, що норми Закону України \"Про операції з\nдавальницькою сировиною у зовнішньоекономічних відносинах\"\n( 327/95-ВР ) не поширюються на товари, які підпадають під\nвизначення 1-24 груп УКТ ЗЕД ( 2371а-14 ).\n3. Кабінету Міністрів України:\nзабезпечити фінансування видатків за програмами підтримки\nрозвитку підприємств агропромислового комплексу у помісячному\nрозписі асигнувань;\nна підставі даних Національного банку України провести аналіз\nрозрахунків за кредитами, наданими на користь\nсільськогосподарських товаровиробників, та у разі необхідності\nневідкладно подати до Верховної Ради України законопроект для\nпродовження процедури врегулювання заборгованості за такими\nкредитами у спосіб, передбачений пунктом 11 розділу III\n\"Прикінцеві положення\" Закону України \"Про першочергові заходи\nщодо запобігання негативним наслідкам фінансової кризи та про\nвнесення змін до деяких законодавчих актів України\" ( 639-17 );\nзабезпечити введення в дію протягом 15 днів з дня набрання\nчинності цим Законом розроблених першочергових державних\nстандартів на м'ясну продукцію: ДСТУ 4427:2005 \"Ковбаси\nсирокопчені та сиров'ялені. Загальні технічні умови\";\nДСТУ 4433:2005 \"Ковбаси смажені. Загальні технічні умови\";\nДСТУ 4435:2005 \"Ковбаси напівкопчені. Загальні технічні умови\";\nДСТУ 4436:2005 \"Ковбаси варені, сосиски, сардельки, хлібці м'ясні.\nЗагальні технічні умови\".\n\nПрезидент України В.ЮЩЕНКО\n\nм. Київ, 4 лютого 2009 року\nN 922-VI\n\nПро внесення змін до деяких законів України щодо запобігання негативним наслідкам впливу світової фінансової кризи на розвиток агропромислового комплексу\nЗакон України від 04.02.2009 № 922-VI\n\nРедакція від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/922-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}