{
  "id": "ua-law-2743-19",
  "type": "statute",
  "title": "Закон України (2743-19)",
  "title_en": "",
  "short_name": "2743-19",
  "status": "in_force",
  "issued_date": "2019-06-06",
  "url": "https://zakon.rada.gov.ua/laws/show/2743-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо правового статусу іноземців та осіб без громадянства, які брали участь у захисті територіальної цілісності та недоторканності України\n\n(Відомості Верховної Ради (ВВР), 2019, № 26, ст.107)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про громадянство України\" (Відомості Верховної Ради України, 2001 р., № 13, ст. 65 із наступними змінами):\n\n1) у статті 1 :\n\nа) абзац десятий після слів \"тимчасове проживання на території України\" доповнити словами \"або мають військовий квиток осіб рядового, сержантського і старшинського складу, виданий іноземцю чи особі без громадянства, які в установленому порядку уклали контракт про проходження військової служби у Збройних Силах України\";\n\nб) після абзацу сімнадцятого доповнити новим абзацом такого змісту:\n\n\"декларація про відмову від іноземного громадянства особи, яка отримала посвідку на тимчасове проживання на підставі частини двадцятої статті 4 Закону України \"Про правовий статус іноземців та осіб без громадянства\", - документ, у якому іноземець засвідчує свою відмову від громадянства (підданства) іншої держави або громадянств (підданств) інших держав\".\n\nУ зв’язку з цим абзаци вісімнадцятий - двадцятий вважати відповідно абзацами дев’ятнадцятим - двадцять першим;\n\n2) частину першу статті 8 доповнити четвертим реченням такого змісту: \"Іноземці із числа осіб, зазначених у частині двадцятій статті 4 Закону України \"Про правовий статус іноземців та осіб без громадянства\", замість зобов’язання припинити іноземне громадянство подають декларацію про відмову від іноземного громадянства особи, яка отримала посвідку на тимчасове проживання на підставі частини двадцятої статті 4 Закону України \"Про правовий статус іноземців та осіб без громадянства\";\n\n3) у статті 9 :\n\nа) пункт 2 частини другої після абзацу третього доповнити новим абзацом такого змісту:\n\n\"Іноземці із числа осіб, зазначених у частині двадцятій статті 4 Закону України \"Про правовий статус іноземців та осіб без громадянства\", замість зобов’язання припинити іноземне громадянство подають декларацію про відмову від іноземного громадянства особи, яка отримала посвідку на тимчасове проживання на підставі частини двадцятої статті 4 Закону України \"Про правовий статус іноземців та осіб без громадянства\".\n\nУ зв’язку з цим абзаци четвертий та п’ятий вважати відповідно абзацами п’ятим та шостим;\n\nб) у частині третій слова \"і на осіб\" замінити словами \"на осіб\" та доповнити словами \"і на осіб, які отримали посвідку на тимчасове проживання на підставі частини двадцятої статті 4 Закону України \"Про правовий статус іноземців та осіб без громадянства\";\n\nв) після частини п’ятої доповнити новою частиною такого змісту:\n\n\"Положення частини п’ятої цієї статті не застосовуються до іноземців та осіб без громадянства, зазначених у частині двадцятій статті 4 Закону України \"Про правовий статус іноземців та осіб без громадянства\", якщо компетентні органи України у порядку, визначеному Кабінетом Міністрів України, встановлять, що такі рішення прийняті з політичних мотивів правоохоронними та/або судовими органами держави, яка вчинила акт агресії проти України, або держави, яка не визнає територіальну цілісність та суверенітет України або відмовляється визнавати протиправність посягань на територіальну цілісність та суверенітет України, зокрема, голосувала проти Резолюції Генеральної Асамблеї Організації Об’єднаних Націй \"Про територіальну цілісність України\" від 27 березня 2014 року № 68/262\".\n\nУ зв’язку з цим частини шосту і сьому вважати відповідно частинами сьомою і восьмою.\n\n2. У Законі України \"Про правовий статус іноземців та осіб без громадянства\" (Відомості Верховної Ради України, 2012 р., № 19-20, ст. 179 із наступними змінами):\n\n1) статтю 4 доповнити частинами двадцятою і двадцять першою такого змісту:\n\n\"20. Іноземці та особи без громадянства, які надавали інструкторську (стрілецьку, тактичну, медичну, радіотехнічну, вибухотехнічну та іншу) допомогу підрозділам Збройних Сил України, інших утворених відповідно до законів України військових формувань, правоохоронних органів спеціального призначення, Міністерства внутрішніх справ України, залученим до проведення антитерористичної операції, перебуваючи безпосередньо у районах її проведення, та/або залученим до здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, перебуваючи безпосередньо у районах їх проведення, або добровольчим формуванням, що були утворені або самоорганізувалися для захисту незалежності, суверенітету та територіальної цілісності України та спільно з вищезазначеними підрозділами брали безпосередню участь в антитерористичній операції, забезпеченні її проведення, перебуваючи безпосередньо в районах антитерористичної операції у період її проведення, а також які брали участь у виконанні бойових або службових завдань антитерористичної операції та/або заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях спільно із вищезазначеними підрозділами та добровольчими формуваннями та отримали посвідку на тимчасове проживання, вважаються такими, які перебувають на території України на законних підставах, у тому числі у випадках, якщо термін дії паспортного документа закінчився або він підлягає обміну, на час до завершення тимчасової окупації Російською Федерацією території України у значенні Закону України \"Про особливості державної політики із забезпечення державного суверенітету України на тимчасово окупованих територіях у Донецькій та Луганській областях\".\n\n21. Іноземці або особи без громадянства, зазначені у частині двадцятій статті 4 цього Закону, на дату звернення за оформленням посвідки на тимчасове проживання та до дня її отримання вважаються такими, які перебувають на території України на законних підставах\";\n\n2) у статті 5 :\n\nа) у частині третій слова \"та вісімнадцятій\" замінити словами \"вісімнадцятій та двадцятій\";\n\nб) після частини шістнадцятої доповнити новою частиною такого змісту:\n\n\"17. Підставою для видачі посвідки на тимчасове проживання для осіб, зазначених у частині двадцятій статті 4 цього Закону, є заява іноземця або особи без громадянства та один із таких документів:\n\n1) подання Міністерства оборони України, іншого центрального органу виконавчої влади, що здійснює керівництво військовими формуваннями, утвореними відповідно до законів України, або правоохоронного органу чи державного органу спеціального призначення з правоохоронними функціями, які виконували завдання антитерористичної операції, здійснювали заходи із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях;\n\n2) клопотання командира підрозділу Збройних Сил України, інших утворених відповідно до законів України військових формувань, правоохоронних органів, державного органу спеціального призначення з правоохоронними функціями, що виконував завдання антитерористичної операції, здійснював заходи із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, оформлене за зразком та у порядку, встановленому Кабінетом Міністрів України.\n\nУ разі отримання письмової відмови у наданні подання чи клопотання, передбачених пунктами 1 і 2 цієї частини, іноземець та особа без громадянства може подати разом із відповідною заявою рішення суду про встановлення факту його належності до осіб, зазначених у частині двадцятій статті 4 цього Закону\".\n\nУ зв’язку з цим частини сімнадцяту - дев’ятнадцяту вважати відповідно частинами вісімнадцятою - двадцятою;\n\nв) у частині вісімнадцятій:\n\nв абзаці першому слово \"шістнадцятою\" замінити словом \"сімнадцятою\";\n\nпункт 2 доповнити реченням такого змісту: \"Іноземці або особи без громадянства, зазначені у частині двадцятій статті 4 цього Закону, можуть подавати паспортний документ, термін дії якого закінчився або який підлягає обміну, у разі якщо за отриманням нового документа особа зобов’язана звернутися до органів державної влади країни громадянської належності або країни попереднього постійного проживання, якщо така країна вчинила акт агресії проти України або не визнає територіальну цілісність та суверенітет України, або відмовляється визнавати протиправність посягань на територіальну цілісність та суверенітет України, зокрема, голосувала проти Резолюції Генеральної Асамблеї Організації Об’єднаних Націй \"Про територіальну цілісність України\" від 27 березня 2014 року № 68/262\";\n\n3) у статті 5 -1 :\n\nа) частину першу доповнити пунктом 4 -1 такого змісту:\n\n\"4 -1 ) у випадку, визначеному частиною двадцятою статті 4 цього Закону, - три роки\";\n\nб) частину другу доповнити реченням такого змісту: \"Це положення не поширюється на іноземців та осіб без громадянства, зазначених у частині двадцятій статті 4 цього Закону\";\n\n4) частину восьму статті 26 доповнити абзацом другим такого змісту:\n\n\"Іноземці та особи без громадянства, зазначені у частині двадцятій статті 4 цього Закону, не можуть бути примусово повернуті в країну походження або третю країну, яка вчинила акт агресії проти України, або в країну, яка не визнає територіальну цілісність та суверенітет України або відмовляється визнавати протиправність посягань на територіальну цілісність та суверенітет України, зокрема, голосувала проти Резолюції Генеральної Асамблеї Організації Об’єднаних Націй \"Про територіальну цілісність України\" від 27 березня 2014 року № 68/262\".\n\nII. Прикінцеві та перехідні положення\n\n1. Цей Закон набирає чинності через два місяці з дня його опублікування.\n\n2. Іноземці та особи без громадянства, зазначені у частині двадцятій статті 4 Закону України \"Про правовий статус іноземців та осіб без громадянства\", мають право протягом шести місяців з дня набрання чинності цим Законом звернутися до центрального органу виконавчої влади, що реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, із заявою про оформлення посвідки на тимчасове проживання.\n\n3. Іноземці та особи без громадянства, які зазначені у частині двадцятій статті 4 Закону України \"Про правовий статус іноземців та осіб без громадянства\", за умови отримання ними одного з документів, зазначених у частині сімнадцятій статті 5 Закону України \"Про правовий статус іноземців та осіб без громадянства\", та мають дозвіл на імміграцію в Україну, для отримання посвідки на постійне проживання або її обміну в установленому порядку можуть подавати паспортний документ, термін дії якого закінчився або який підлягає обміну, у разі якщо за отриманням нового документа особа зобов’язана звернутися до органів державної влади країни громадянської належності або країни попереднього постійного проживання, якщо така країна вчинила акт агресії проти України або не визнає територіальну цілісність та суверенітет України, або відмовляється визнавати протиправність посягань на територіальну цілісність та суверенітет України, зокрема, голосувала проти Резолюції Генеральної Асамблеї Організації Об’єднаних Націй \"Про територіальну цілісність України\" від 27 березня 2014 року № 68/262.\n\n4. Рекомендувати Президенту України привести свої нормативно-правові акти у відповідність із цим Законом.\n\n5. Кабінету Міністрів України протягом двох місяців з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n6 червня 2019 року\n\n№ 2743-VIII\n\nПро внесення змін до деяких законів України щодо правового статусу іноземців та осіб без громадянства, які брали участь у захисті територіальної цілісності та недоторканності України\nЗакон України від 06.06.2019 № 2743-VIII\n\nПрийняття від 06.06.2019\nПостійна адреса:\nhttps://zakon.rada.gov.ua/go/2743-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}