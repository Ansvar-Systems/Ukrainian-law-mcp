{
  "id": "ua-law-1368-19",
  "type": "statute",
  "title": "Закон України (1368-19)",
  "title_en": "",
  "short_name": "1368-19",
  "status": "in_force",
  "issued_date": "2016-05-17",
  "url": "https://zakon.rada.gov.ua/laws/show/1368-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо індексації розміру аліментів, визначеного судом у твердій грошовій сумі\n\n(Відомості Верховної Ради (ВВР), 2016, № 26, ст.517)\n\n{Із змінами, внесеними згідно із Законом\n\n№ 1404-VIII від 02.06.2016 , ВВР, 2016, № 30, ст.542}\n\nВерховна Рада України постановляє :\n\nI. Внести зміни до таких законів України:\n\n1. У Законі України \"Про індексацію грошових доходів населення\" (Відомості Верховної Ради України, 2003 р., № 15, ст. 111; 2015 р., № 6, ст. 40):\n\n1) частину першу статті 2 доповнити абзацом сьомим такого змісту:\n\n\"розмір аліментів, визначений судом у твердій грошовій сумі\";\n\n2) статтю 5 доповнити частиною сьомою такого змісту:\n\n\"Індексація розміру аліментів, визначеного судом у твердій грошовій сумі, проводиться за рахунок коштів платника аліментів\";\n\n3) статтю 9 після частини першої доповнити новою частиною такого змісту:\n\n\"Індексація розміру аліментів, визначеного судом у твердій грошовій сумі, здійснюється підприємствами, установами, організаціями, фізичними особами, фізичними особами - підприємцями, які проводять відповідні відрахування аліментів із доходу платника аліментів\".\n\nУ зв’язку з цим частину другу вважати частиною третьою.\n\n{Пункт 2 розділу I втратив чинність на підставі Закону № 1404-VIII від 02.06.2016 }\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n17 травня 2016 року\n\n№ 1368-VIII\n\nПро внесення змін до деяких законів України щодо індексації розміру аліментів, визначеного судом у твердій грошовій сумі\nЗакон України від 17.05.2016 № 1368-VIII\n\nРедакція від 05.10.2016 , підстава — 1404-VIII\nПостійна адреса:\nhttps://zakon.rada.gov.ua/go/1368-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}