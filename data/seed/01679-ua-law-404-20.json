{
  "id": "ua-law-404-20",
  "type": "statute",
  "title": "Закон України (404-20)",
  "title_en": "",
  "short_name": "404-20",
  "status": "in_force",
  "issued_date": "2019-12-19",
  "url": "https://zakon.rada.gov.ua/laws/show/404-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо забезпечення особистого голосування народними депутатами України на пленарних засіданнях Верховної Ради України\n\n(Відомості Верховної Ради (ВВР), 2020, № 35, ст.253)\n\nВерховна Рада України постановляє :\n\nI. Внести зміни до таких законодавчих актів України:\n\n1. Кримінальний кодекс України (Відомості Верховної Ради України, 2001 р., № 25-26, ст. 131) доповнити статтею 364 -2 такого змісту:\n\n\" Стаття 364 -2 . Здійснення народним депутатом України на пленарному засіданні Верховної Ради України голосування замість іншого народного депутата України\n\nУмисне здійснення народним депутатом України на пленарному засіданні Верховної Ради України голосування замість іншого народного депутата України (неособисте голосування) -\n\nкарається штрафом від трьох тисяч до п’яти тисяч неоподатковуваних мінімумів доходів громадян\".\n\n2. Закон України \"Про статус народного депутата України\" (Відомості Верховної Ради України, 2001 р., № 42, ст. 212 із наступними змінами) доповнити статтею 39 такого змісту:\n\n\" Стаття 39 . Відповідальність народного депутата України за невиконання своїх обов’язків\n\nЗа невиконання своїх обов’язків народний депутат України несе відповідальність, встановлену законом\".\n\n3. У Регламенті Верховної Ради України , затвердженому Законом України \"Про Регламент Верховної Ради України\" (Відомості Верховної Ради України, 2010 р., №№ 14-17, ст. 133 із наступними змінами):\n\n1) частину першу статті 27 доповнити пунктом 9 -1 такого змісту:\n\n\"9 -1 ) надає доручення Апарату Верховної Ради щодо підготовки повідомлення про виявлене порушення народним депутатом вимог щодо особистого голосування\";\n\n2) статтю 37 доповнити частиною сьомою такого змісту:\n\n\"7. Порушення народним депутатом встановлених законом вимог щодо особистого голосування тягне за собою відповідальність, встановлену законом\";\n\n3) частину третю статті 47 викласти в такій редакції:\n\n\"3. Голосування здійснюється народним депутатом особисто за допомогою електронної системи шляхом голосування \"за\", \"проти\" або \"утримався\" в залі засідань Верховної Ради або у визначеному для таємного голосування місці біля залу для пленарних засідань. Апарат Верховної Ради забезпечує відеофіксацію голосування народними депутатами під час пленарних засідань Верховної Ради. У разі виявлення на пленарному засіданні народним депутатом факту порушення вимог щодо особистого голосування шляхом голосування замість іншого народного депутата розгляд питання порядку денного на його вимогу зупиняється. Головуючий на пленарному засіданні встановлює присутність відповідного народного депутата у залі засідань Верховної Ради, а в разі його відсутності повідомляє Верховну Раду про виявлений факт порушення вимог щодо особистого голосування і доручає Лічильній комісії вилучити картку такого народного депутата та передати її головуючому на пленарному засіданні і проводить повторне голосування щодо пропозиції, яка ставилася на голосування останньою. Після проведення повторного голосування головуючий надає доручення Апарату Верховної Ради невідкладно підготувати повідомлення про виявлене порушення народним депутатом вимог щодо особистого голосування. Таке повідомлення разом із протоколом, стенограмою відповідного пленарного засідання, а також його відеозаписом після його підготовки надається Голові Верховної Ради для направлення до Державного бюро розслідувань.\n\nУ разі виявлення на пленарному засіданні журналістом, акредитованим при Верховній Раді, факту порушення вимог щодо особистого голосування шляхом голосування замість іншого народного депутата, такий журналіст має право подати заяву до Апарату Верховної Ради про виявлений факт разом з відповідними матеріалами фотозйомки або відеозапису\";\n\n4) частину шосту статті 51 доповнити абзацом другим такого змісту:\n\n\"У разі виявлення факту порушення вимог щодо особистого голосування застосовуються процедури, передбачені частиною третьою статті 47 цього Регламенту\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nВ.ЗЕЛЕНСЬКИЙ\n\nм. Київ\n\n19 грудня 2019 року\n\n№ 404-IX\n\nПро внесення змін до деяких законодавчих актів України щодо забезпечення особистого голосування народними депутатами України на пленарних засіданнях Верховної Ради України\nЗакон України від 19.12.2019 № 404-IX\n\nПрийняття від 19.12.2019\nПостійна адреса:\nhttps://zakon.rada.gov.ua/go/404-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}