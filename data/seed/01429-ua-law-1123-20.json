{
  "id": "ua-law-1123-20",
  "type": "statute",
  "title": "Закон України (1123-20)",
  "title_en": "",
  "short_name": "1123-20",
  "status": "in_force",
  "issued_date": "2020-12-18",
  "url": "https://zakon.rada.gov.ua/laws/show/1123-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до статті 77 Основ законодавства України про охорону здоров’я щодо пільг та підвищення оплати праці професіоналів з вищою немедичною освітою, які працюють в системі охорони здоров’я\n\n(Відомості Верховної Ради (ВВР), 2021, № 12, ст.98)\n\nВерховна Рада України постановляє:\n\nI. Статтю 77 Основ законодавства України про охорону здоров’я (Відомості Верховної Ради України, 1993 р., № 4, ст. 19 із наступними змінами) доповнити частиною третьою такого змісту:\n\n\"Пункти \"б\", \"в\", \"д\", \"е\", \"є\", \"ж\", \"з\", \"і\", \"ї\", \"й\", \"к\", \"л\", \"м\" та \"н\" частини першої цієї статті поширюються на професіоналів з вищою немедичною освітою, які працюють у закладах охорони здоров’я. Перелік посад професіоналів з вищою немедичною освітою у закладах охорони здоров’я та кваліфікаційні характеристики таких посад визначаються центральним органом виконавчої влади, що забезпечує формування державної політики у сфері охорони здоров’я\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування, та вводиться в дію через місяць з дня набрання ним чинності.\n\n2. Кабінету Міністрів України з дня набрання чинності цим Законом установити доплати до заробітної плати професіоналам з вищою немедичною освітою, які працюють у закладах охорони здоров’я та безпосередньо зайняті на роботах з ліквідації захворювання серед людей на гостру респіраторну хворобу COVID-19, спричинену коронавірусом SARS-CoV-2, на період здійснення заходів, спрямованих на запобігання виникненню і поширенню, локалізацію та ліквідацію спалахів, епідемій та пандемій гострої респіраторної хвороби COVID-19, спричиненої коронавірусом SARS-CoV-2, визначений у рішенні Кабінету Міністрів України про встановлення карантину, до завершення здійснення зазначених заходів у розмірі, встановленому для лікарів, які безпосередньо зайняті на роботах з ліквідації захворювання серед людей на коронавірусну хворобу (COVID-19).\n\n3. Кабінету Міністрів України:\n\n1) у триденний строк з дня набрання чинності цим Законом доручити Міністерству охорони здоров’я України внести зміни до:\n\nДовідника кваліфікаційних характеристик професій працівників Випуск 78 \"Охорона здоров’я\" , затвердженого наказом Міністерства охорони здоров’я України від 29 березня 2002 року № 117, визначивши кваліфікаційні характеристики для посад професіоналів з вищою немедичною освітою, які працюють у закладах охорони здоров’я;\n\n2) у місячний строк з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n18 грудня 2020 року\n\n№ 1123-IX\n\nПро внесення зміни до статті 77 Основ законодавства України про охорону здоров'я щодо пільг та підвищення оплати праці професіоналів з вищою немедичною освітою, які працюють в системі охорони здоров'я\nЗакон України від 18.12.2020 № 1123-IX\n\nПрийняття від 18.12.2020\nПостійна адреса:\nhttps://zakon.rada.gov.ua/go/1123-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}