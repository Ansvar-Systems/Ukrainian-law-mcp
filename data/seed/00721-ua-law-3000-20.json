{
  "id": "ua-law-3000-20",
  "type": "statute",
  "title": "Закон України (3000-20)",
  "title_en": "",
  "short_name": "3000-20",
  "status": "in_force",
  "issued_date": "2023-03-21",
  "url": "https://zakon.rada.gov.ua/laws/show/3000-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення, Кримінального кодексу України та інших законів України щодо врегулювання окремих питань діяльності Національної поліції України під час дії воєнного стану\n\n(Відомості Верховної Ради (ВВР), 2023, № 64, ст.220)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) статтю 15 доповнити частиною шостою такого змісту:\n\n\"За вчинення військових адміністративних правопорушень поліцейські поліції особливого призначення Національної поліції України, які під час дії воєнного стану залучені до безпосередньої участі в бойових діях, несуть відповідальність, передбачену статтями 172 -10 і 172 -19 глави 13-Б цього Кодексу, за умови, якщо ці правопорушення не тягнуть за собою кримінальну відповідальність. До поліцейських не може бути застосовано арешт з утриманням на гауптвахті\";\n\n2) у частині першій статті 255:\n\nабзац другий пункту 1 після цифр \"172 -9-2 \" доповнити цифрами та словами \"172 -10 і 172 -19 (про правопорушення, вчинені поліцейськими поліції особливого призначення Національної поліції України під час дії воєнного стану)\";\n\nу пункті 14 слово та цифри \"(статті 172 -10 -172 -20 )\" замінити словами та цифрами \"(статті 172 -10 -172 -20 , крім правопорушень, вчинених поліцейськими поліції особливого призначення Національної поліції України під час дії воєнного стану)\";\n\n3) пункт 1 частини другої статті 262 після слова \"мобілізацію\" доповнити словами \"у разі вчинення поліцейськими поліції особливого призначення Національної поліції України військових адміністративних правопорушень під час дії воєнного стану\".\n\n2. У статті 401 Кримінального кодексу України (Відомості Верховної Ради України, 2001 р., № 25-26, ст. 131):\n\nчастину другу доповнити абзацом другим такого змісту:\n\n\"Поліцейські поліції особливого призначення Національної поліції України, які під час дії воєнного стану залучені до безпосередньої участі у бойових діях, несуть відповідальність за статтями 402, 403, 414-416, 422, 427, 429, 430, 432-435 цього розділу\";\n\nчастину четверту після слів \"цього розділу\" доповнити словами \"крім поліцейських поліції особливого призначення Національної поліції України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України в місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n3. Внести зміни до таких законів України:\n\n1) частину першу статті 2 Закону України \"Про правовий режим майна у Збройних Силах України\" (Відомості Верховної Ради України, 1999 р., № 48, ст. 407; 2002 р., № 29, ст. 193; 2014 р., № 12, ст. 179) після слів \"існування яких передбачено законом\" доповнити словами \"Національної поліції України та Державної прикордонної служби України\";\n\n2) у статті 1 Закону України \"Про оборону України\" (Відомості Верховної Ради України, 2000 р., № 49, ст. 420 із наступними змінами):\n\nабзац третій після слова \"військовослужбовців\" доповнити словами \"поліцейських поліції особливого призначення Національної поліції України\";\n\nабзац двадцять п’ятий після слів \"сил оборони\" доповнити словами \"а також поліції особливого призначення Національної поліції України\";\n\n3) у Законі України \"Про Національну поліцію\" (Відомості Верховної Ради України, 2015 р., № 40-41, ст. 379 із наступними змінами):\n\nу статті 19 :\n\nчастину першу доповнити словами \"а також з урахуванням бойового імунітету, визначеного Законом України \"Про оборону України\";\n\nдоповнити частиною четвертою такого змісту:\n\n\"4. Поліцейські поліції особливого призначення, які під час дії воєнного стану залучені до безпосередньої участі в бойових діях, у разі вчинення військових адміністративних або військових кримінальних правопорушень несуть відповідно адміністративну або кримінальну відповідальність згідно із законом\";\n\nу статті 24 :\n\nчастину другу після слів \"беруть участь\" доповнити словами \"в обороні України\";\n\nу частині третій слово \"підпорядковуються\" замінити словами \"можуть підпорядковуватися за рішенням керівника поліції\";\n\nдоповнити частиною четвертою такого змісту:\n\n\"4. Під час дії воєнного стану поліція особливого призначення в ході відсічі збройної агресії проти України за рішенням військового командування, погодженим з керівником поліції або уповноваженою ним особою, може брати участь в обороні України відповідно до Закону України \"Про оборону України\" шляхом безпосереднього ведення бойових дій\";\n\nрозділ V доповнити статтею 46 -1 такого змісту:\n\n\" Стаття 46 -1 . Застосування поліцейськими поліції особливого призначення зброї та бойової техніки під час здійснення заходів із забезпечення національної безпеки і оборони, відсічі і стримування збройної агресії проти України\n\n1. Поліцейські поліції особливого призначення під час дії воєнного стану в разі залучення до здійснення заходів із забезпечення національної безпеки і оборони, відсічі і стримування збройної агресії проти України, а також при виконанні завдань щодо участі в обороні держави мають право застосовувати і використовувати зброю та бойову техніку в установлених для з’єднань, військових частин та підрозділів Збройних Сил України порядку та випадках.\n\n2. Положення цієї статті не поширюється на уповноважених осіб інших правоохоронних органів, які іншими законами України наділені правом застосовувати зброю відповідно до цього Закону\".\n\nПрезидент України\n\nВ. ЗЕЛЕНСЬКИЙ\n\nм. Київ\n\n21 березня 2023 року\n\n№ 3000-IX\n\nПро внесення змін до Кодексу України про адміністративні правопорушення, Кримінального кодексу України та інших законів України щодо врегулювання окремих питань діяльності Національної поліції України під час дії воєнного стану\nЗакон України від 21.03.2023 № 3000-IX\n\nПрийняття від 21.03.2023\nПостійна адреса:\nhttps://zakon.rada.gov.ua/go/3000-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}