{
  "id": "ua-law-3024-14",
  "type": "statute",
  "title": "Закон України (3024-14)",
  "title_en": "",
  "short_name": "3024-14",
  "status": "in_force",
  "issued_date": "2002-02-07",
  "url": "https://zakon.rada.gov.ua/laws/show/3024-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до Закону України\n\"Про передачу об'єктів права державної\nта комунальної власності\"\n( Відомості Верховної Ради України (ВВР), 2002, N 26, ст.173 )\n\nВерховна Рада України п о с т а н о в л я є :\n1. Частину першу статті 7 Закону України \"Про передачу\nоб'єктів права державної та комунальної власності\" ( 147/98-ВР )\n(Відомості Верховної Ради України, 1998 р., N 34, ст. 228;\n2000 р., N 5, ст. 35; 2001 р., N 9, ст. 39) викласти в такій\nредакції:\n\"1. З державної у комунальну власність передаються безоплатно\nтакі об'єкти:\nжитлові будинки (разом із вбудованими та прибудованими\nнежилими приміщеннями) та гуртожитки (в тому числі не завершені\nбудівництвом);\nнавчальні заклади, заклади культури (крім кінотеатрів),\nфізичної культури та спорту, охорони здоров'я (крім санаторіїв,\nпрофілакторіїв, будинків відпочинку та аптек), соціального\nзабезпечення, дитячі оздоровчі табори, в тому числі не завершені\nбудівництвом;\nпідприємства міського і приміського транспорту, шляхового\nгосподарства, а також акції (частки, паї) господарських товариств,\nстворених на базі їх майна (у разі якщо щодо них не було прийнято\nрішення про закріплення їх у державній власності);\nаеропорти цивільної та колишні аеропорти військової авіації,\nякі не мають можливості самостійно забезпечувати свою\nсертифікаційну придатність, за поданням Міністерства транспорту\nУкраїни та Міністерства оборони України;\nоб'єкти соціальної інфраструктури державного спеціалізованого\nпідприємства \"Чорнобильська АЕС\", що розташовані на території\nміста Славутич, та інші об'єкти (будівлі, споруди, приміщення, у\nтому числі об'єкти незавершеного будівництва), які необхідні для\nреалізації інвестиційних проектів у межах спеціальної економічної\nзони \"Славутич\" з метою створення додаткових робочих місць.\nБезоплатно можуть передаватися також інші об'єкти права\nдержавної власності, визначені статтею 2 цього Закону, якщо такі\nоб'єкти не менше двох разів пропонувалися до продажу конкурентними\nспособами приватизації, але не були реалізовані\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 7 лютого 2002 року\nN 3024-III\n\nПро внесення зміни до Закону України \"Про передачу об'єктів права державної та комунальної власності\"\nЗакон України від 07.02.2002 № 3024-III\n\nПрийняття від 07.02.2002\nПостійна адреса:\nhttps://zakon.rada.gov.ua/go/3024-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}