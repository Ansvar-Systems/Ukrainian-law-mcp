{
  "id": "ua-law-232-20",
  "type": "statute",
  "title": "Закон України (232-20)",
  "title_en": "",
  "short_name": "232-20",
  "status": "in_force",
  "issued_date": "2019-10-29",
  "url": "https://zakon.rada.gov.ua/laws/show/232-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо забезпечення інженерно-технічного облаштування та утримання державного кордону\n\n(Відомості Верховної Ради (ВВР), 2019, № 51, ст.379)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Водному кодексі України (Відомості Верховної Ради України, 1995 р., № 24, ст. 189):\n\n1) частину другу статті 85 після слова \"надаються\" доповнити словами \"військовим частинам Державної прикордонної служби України з метою забезпечення національної безпеки і оборони для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій\";\n\n2) у статті 86 :\n\nчастину першу після слів \"гідрометричних споруд\" доповнити словами \"інженерно-технічних і фортифікаційних споруд, огорож, прикордонних знаків, прикордонних просік, комунікацій\";\n\nу частині другій слова \"зайнятих морями\" замінити словами \"зайнятих морями, а також робіт, пов’язаних з будівництвом, облаштуванням та утриманням інженерно-технічних і фортифікаційних споруд, огорож, прикордонних знаків, прикордонних просік, комунікацій\";\n\n3) у пункті 4 частини другої статті 89 слова \"гідрометричних та лінійних\" замінити словами \"гідрометричних та лінійних, а також інженерно-технічних і фортифікаційних споруд, огорож, прикордонних знаків, прикордонних просік, комунікацій\";\n\n4) частину третю статті 90 доповнити словами \"а також інженерно-технічних і фортифікаційних споруд, огорож, прикордонних знаків, прикордонних просік, комунікацій\".\n\n2. У Земельному кодексі України (Відомості Верховної Ради України, 2002 р., № 3-4, ст. 27):\n\n1) частину третю статті 59 доповнити пунктом \"г\" такого змісту:\n\n\"г) військовим частинам Державної прикордонної служби України у межах прикордонної смуги з метою забезпечення національної безпеки і оборони для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій\";\n\n2) у пункті \"г\" частини другої статті 61 слова \"гідрометричних та лінійних\" замінити словами \"гідрометричних та лінійних, а також інженерно-технічних і фортифікаційних споруд, огорож, прикордонних знаків, прикордонних просік, комунікацій\";\n\n3) частину третю статті 62 доповнити словами \"а також інженерно-технічних і фортифікаційних споруд, огорож, прикордонних знаків, прикордонних просік, комунікацій\";\n\n4) частину третю статті 77 доповнити абзацом другим такого змісту:\n\n\"У межах прикордонної смуги з метою забезпечення національної безпеки і оборони, дотримання режиму державного кордону військовим частинам Державної прикордонної служби України для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій надаються в постійне користування земельні ділянки шириною 30-50 метрів уздовж лінії державного кордону на суші, по берегу української частини прикордонної річки, озера або іншої водойми\";\n\n5) частину першу статті 208 після слів \"документації із землеустрою\" доповнити словами \"у разі використання земельних ділянок для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій\".\n\n3. Статтю 22 Закону України \"Про державний кордон України\" (Відомості Верховної Ради України, 1992 р., № 2, ст. 5; 1996 р., № 37, ст. 167; 2003 р., № 27, ст. 209) після частини другої доповнити новою частиною такого змісту:\n\n\"У межах прикордонної смуги з метою забезпечення національної безпеки і оборони, дотримання режиму державного кордону військовим частинам Державної прикордонної служби України для будівництва, облаштування та утримання інженерно-технічних і фортифікаційних споруд, огорож, прикордонних знаків, прикордонних просік, комунікацій надаються в постійне користування земельні ділянки шириною 30-50 метрів уздовж лінії державного кордону на суші, по берегу української частини прикордонної річки, озера або іншої водойми\".\n\nУ зв’язку з цим частину третю вважати частиною четвертою.\n\nII. Прикінцеві положення\n\n1. Цей Закон набирає чинності з 1 січня 2020 року.\n\n2. Кабінету Міністрів України у тримісячний строк з дня набрання чинності цим Законом:\n\nзатвердити державну цільову програму облаштування державного кордону щодо будівництва інженерно-технічних і фортифікаційних споруд, огорож, прикордонних знаків, прикордонних просік, комунікацій Державної прикордонної служби України, передбачивши в державному бюджеті необхідні видатки для реалізації зазначеної програми;\n\nзабезпечити прийняття нормативно-правових актів, необхідних для реалізації положень цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n29 жовтня 2019 року\n\n№ 232-IX\n\nПро внесення змін до деяких законодавчих актів України щодо забезпечення інженерно-технічного облаштування та утримання державного кордону\nЗакон України від 29.10.2019 № 232-IX\n\nПрийняття від 29.10.2019\nПостійна адреса:\nhttps://zakon.rada.gov.ua/go/232-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}