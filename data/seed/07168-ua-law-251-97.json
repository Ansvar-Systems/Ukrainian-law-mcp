{
  "id": "ua-law-251-97",
  "type": "statute",
  "title": "Закон України (251/97-ВР)",
  "title_en": "",
  "short_name": "251/97-ВР",
  "status": "in_force",
  "issued_date": "1997-05-13",
  "url": "https://zakon.rada.gov.ua/laws/show/251/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art14",
      "section": "14",
      "title": "Стаття 14. Справи, підсудні Вищому арбітражному суду",
      "content": "Вищий арбітражний суд розглядає справи у спорах:\n1) у яких однією із сторін є вищий чи центральний орган\nвиконавчої влади, Національний банк України, Верховна Рада\nАвтономної Республіки Крим або Рада міністрів Автономної\nРеспубліки Крим, обласні, Київська та Севастопольська міські ради\nабо обласні, Київська та Севастопольська міські державні\nадміністрації;\n2) матеріали яких містять державну таємницю;\n3) що прямо віднесені до його підсудності законами України,\nміжнародними договорами України, згода на обов'язковість яких\nнадана Верховною Радою України.\nВищий арбітражний суд може в межах підвідомчості справ\nарбітражним судам України прийняти до свого провадження будь-яку\nсправу\".\n9. У статті 15:\nу назві статті слово \"підвідомчість\" замінити словом\n\"підсудність\";\nу частині другій слова \"ненормативного характеру\" виключити;\nдоповнити статтю після частини третьої новою частиною такого\nзмісту:\n\"Якщо юридичну особу представляє уповноважений нею\nвідособлений підрозділ, територіальна підсудність спору\nвизначається з урахуванням частин першої - третьої цієї статті\nзалежно від місцезнаходження відособленого підрозділу\".\nУ зв'язку з цим частини четверту та п'яту вважати відповідно\nчастинами п'ятою та шостою.\n10. У статті 16:\nу назві статті слово \"підвідомчість\" замінити словом\n\"підсудність\";\nу частині першій слово \"компетенції\" замінити словом\n\"підсудності\";\nдоповнити статтю частиною другою такого змісту:\n\"Справи у спорах про право власності на майно або про\nвитребування майна з чужого незаконного володіння чи про усунення\nперешкод у користуванні майном розглядаються арбітражним судом\nАвтономної Республіки Крим, арбітражними судами областей, міст\nКиєва та Севастополя за місцезнаходженням майна\".\n11. У назві та тексті статті 17 слова \"за підвідомчістю\",\n\"при непідвідомчості\", \"підвідомчості\", \"підвідомчістю\", \"про\nпідвідомчість\" замінити відповідно словами \"за підсудністю\", \"при\nнепідсудності\", \"підсудності\", \"підсудністю\", \"про підсудність\".\n12. Із статті 18 слово \"арбітр\" виключити.\n13. У статті 20:\nчастину першу доповнити реченням такого змісту: \"Суддя, який\nбрав участь в розгляді справи, не може брати участі у перевірці\nрішення, ухвали у цій справі в порядку нагляду, а так само в\nновому розгляді справи у разі скасування рішення, ухвали,\nприйнятої за його участю\";\nчастину п'яту викласти в такій редакції:\n\"Питання про відвід судді вирішується головою арбітражного\nсуду або заступником голови арбітражного суду, а про відвід\nзаступника голови - головою арбітражного суду, який виносить з\nцього приводу ухвалу в триденний строк з дня надходження заяви.\nЯкщо голова арбітражного суду прийняв справу до свого провадження,\nпитання про його відвід вирішується президією Вищого арбітражного\nсуду України в триденний строк з дня надходження заяви про\nвідвід\".\n14. У частині першій статті 21 слова \"які є юридичними\nособами\" замінити словами \"зазначені у статті 1 цього Кодексу\".\n15. Статті 28 і 29 викласти в такій редакції:\n\" Стаття 28. Представники сторін і третіх осіб\nСправи юридичних осіб в арбітражному суді ведуть їх органи,\nщо діють у межах повноважень, наданих їм законодавством та\nустановчими документами, через свого представника.\nКерівники підприємств та організацій, інші особи,\nповноваження яких визначені законодавством або установчими\nдокументами, подають арбітражному суду документи, що посвідчують\nїх посадове становище.\nПредставниками юридичних осіб можуть бути також інші особи,\nповноваження яких підтверджуються довіреністю від імені\nпідприємства, організації. Довіреність видається за підписом\nкерівника або іншої уповноваженої ним особи та посвідчується\nпечаткою підприємства, організації.\nПовноваження сторони або третьої особи від імені юридичної\nособи може здійснювати її відособлений підрозділ, якщо таке право\nйому надано установчими або іншими документами.\nГромадяни можуть вести свої справи в арбітражному суді\nособисто або через представників, повноваження яких\nпідтверджуються нотаріально посвідченою довіреністю."
    },
    {
      "provision_ref": "art29",
      "section": "29",
      "title": "Стаття 29. Участь в арбітражному процесі прокурора",
      "content": "Прокурор може вступити у справу в будь-якій стадії процесу,\nякщо цього вимагає захист інтересів держави. Про свою участь у\nсправі прокурор повідомляє арбітражний суд письмово, а в судовому\nзасіданні - також і усно.\nУчасть прокурора в арбітражному процесі є обов'язковою: у\nсправах, порушених за його заявою, у разі коли це передбачено\nзаконом або визначено за необхідне арбітражним судом.\nПрокурор, який бере участь в арбітражному процесі, має право\nзнайомитися з матеріалами справи, робити з них витяги, знімати\nкопії, брати участь у судових засіданнях, подавати докази, брати\nучасть у дослідженні доказів, заявляти клопотання, давати\nпояснення у справі, заперечувати проти клопотань і доводів інших\nучасників арбітражного процесу, підтримувати поданий позов та\nвідмовлятися від нього, одержувати копії рішень, ухвал, постанов,\nопротестовувати у встановленому цим Кодексом порядку незаконні та\nнеобгрунтовані рішення, ухвали, постанови арбітражного суду,\nвносити подання про перегляд рішень, ухвал, постанов арбітражного\nсуду за нововиявленими обставинами, а також користується іншими\nпроцесуальними правами, наданими йому цим Кодексом та Законом\nУкраїни \"Про прокуратуру\" ( 1789-12 ).\nВідмова прокурора від поданого ним позову, зменшення розміру\nпозовних вимог, зміна підстави або предмета позову не позбавляють\nпозивача права підтримувати позовні вимоги\".\n16. Доповнити статтю 31 після частини першої новою частиною\nтакого змісту:\n\"Права, обов'язки та відповідальність судового експерта\nвизначаються цим Кодексом та Законом України \"Про судову\nекспертизу\" ( 4038-12 ).\nУ зв'язку з цим частини другу - сьому вважати відповідно\nчастинами третьою - восьмою.\n17. У статті 54:\nчастину першу викласти в такій редакції:\n\"Позовна заява подається до арбітражного суду в письмовій\nформі і підписується керівником підприємства, організації,\nдержавного чи іншого органу, іншою особою, повноваження якої\nвизначені законодавством або установчими документами, прокурором\nчи його заступником, громадянином - суб'єктом підприємницької\nдіяльності або його представником\";\nдоповнити частину другу пунктом 2-1 такого змісту:\n\"2-1) документи, що підтверджують за громадянином статус\nсуб'єкта підприємницької діяльності\".\n18. Частину другу статті 62 викласти в такій редакції:\n\"Про відмову в прийнятті позовної заяви виноситься ухвала,\nяка надсилається сторонам, прокурору чи його заступнику, якщо вони\nє заявниками, не пізніше п'яти днів з дня надходження заяви\".\n19. Частину другу статті 63 викласти в такій редакції:\n\"Суддя повертає позовну заяву не пізніше п'яти днів з дня її\nнадходження, про що виносить ухвалу. Ухвалу про повернення\nпозовної заяви може бути перевірено в порядку нагляду\".\n20. У статті 69:\nдоповнити статтю після частини першої новою частиною такого\nзмісту:\n\"Спір про стягнення заборгованості за опротестованим векселем\nмає бути вирішено арбітражним судом у строк не більше одного\nмісяця від дня одержання позовної заяви\".\nУ зв'язку з цим частини другу та третю вважати відповідно\nчастинами третьою та четвертою;\nдоповнити статтю частиною п'ятою такого змісту:\n\"Про продовження строку вирішення спору виноситься ухвала\".\n21. Частину першу статті 70 викласти в такій редакції:\n\"Розгляд справ в арбітражному суді здійснюється суддею\nодноособово\".\n22. Статті 71 і 72 викласти в такій редакції:\n\" Стаття 71. Рівність та змагальність сторін\nПравосуддя в господарських відносинах здійснюється на засадах\nрівності усіх учасників судового процесу перед законом і судом,\nзмагальності сторін та свободи в наданні ними суду своїх доказів і\nу доведенні перед судом їх переконливості."
    },
    {
      "provision_ref": "art72",
      "section": "72",
      "title": "Стаття 72. Гласність арбітражного процесу",
      "content": "Вирішення спорів в арбітражному суді є відкритим та повністю\nфіксується технічними засобами, за винятком випадків, коли це\nсуперечить інтересам охорони державної, комерційної та банківської\nтаємниці або коли проти цього є обгрунтовані заперечення однієї чи\nобох сторін\".\n23. Частини першу і третю статті 74 викласти в такій\nредакції:\n\"Порядок ведення засідання визначається суддею, а в разі\nрозгляду справи трьома суддями - суддею, головуючим у засіданні\";\n\"У засіданні заслуховуються представники позивача і\nвідповідача та інші особи, які беруть участь у засіданні\".\n24. Частину першу статті 80 доповнити пунктом 1-1 такого\nзмісту:\n\"1-1) відсутній предмет спору\".\n25. Статтю 82 викласти в такій редакції:\n\" Стаття 82. Прийняття рішення\nПри вирішенні господарського спору по суті (задоволення\nпозову, відмова в позові повністю або частково) арбітражний суд\nприймає рішення.\nРішення приймається в засіданні суддею за результатами\nобговорення всіх обставин справи, а якщо спір вирішується трьома\nсуддями - більшістю голосів суддів.\nРішення викладається у письмовій формі та підписується всіма\nсуддями, які брали участь у засіданні. У разі розгляду справи\nтрьома суддями суддя, не згодний з рішенням, зобов'язаний викласти\nу письмовій формі свою окрему думку, що приєднується до справи\".\n26. У частині першій статті 83 слова \"і суспільства, а також\nвідмовляє в задоволенні вимог сторін, якщо ці вимоги грунтуються\nна акті державного чи іншого органу, що не відповідає\nзаконодавству\" виключити.\n27. Абзац перший частини першої статті 84 викласти в такій\nредакції:\n\"Рішення арбітражного суду ухвалюється іменем України і\nскладається із вступної, описової, мотивувальної і резолютивної\nчастин, при цьому\".\n28. Статті 85 і 99 викласти в такій редакції:\n\" Стаття 85. Оголошення рішення\nПрийняте рішення оголошується суддею у засіданні після\nзакінчення розгляду справи. Суддя має право оголосити тільки\nрезолютивну частину рішення, яка повинна бути викладена в\nписьмовій формі, підписана суддею (суддями) і приєднана до\nсправи\";\n\" Стаття 99. Право на звернення до пленуму Вищого арбітражного\nсуду про перевірку в порядку нагляду постанови\nпрезидії Вищого арбітражного суду з\nгосподарського спору\nГолова Вищого арбітражного суду України, Генеральний прокурор\nУкраїни мають право принести у пленум Вищого арбітражного суду\nпротест на постанову, прийняту президією Вищого арбітражного суду.\nПісля обговорення протесту пленумом Вищого арбітражного суду\nприймається постанова в порядку, передбаченому статтею 15 Закону\nУкраїни \"Про арбітражний суд\".\n29. У статті 100:\nчастину першу викласти в такій редакції:\n\"Заява про перевірку рішення, ухвали, постанови в порядку\nнагляду подається до арбітражного суду, який розглянув справу.\nЯкщо перевірка у порядку нагляду здійснюється Вищим арбітражним\nсудом, заява разом із справою надсилається відповідним арбітражним\nсудом Вищому арбітражному суду не пізніше п'яти днів з дня\nнадходження заяви\";\nдоповнити статтю після частини першої новою частиною такого\nзмісту:\n\"Протест прокурора чи його заступника подається до\nарбітражного суду, до компетенції якого належить перевірка\nрішення, ухвали, постанови в порядку нагляду\".\nУ зв'язку з цим частини другу - п'яту вважати відповідно\nчастинами третьою - шостою.\n30. Частину першу статті 104 викласти в такій редакції:\n\"Перевірка рішення, ухвали, постанови в порядку нагляду може\nздійснюватися арбітражним судом за участю сторін. Перевірка\nрішення, ухвали, постанови в порядку нагляду у справі, порушеній\nза позовом прокурора чи його заступника, або на підставі протесту\nпрокурора чи його заступника, здійснюється за участю прокурора чи\nйого заступника. Нез'явлення сторін, прокурора чи його заступника\nне є перешкодою для перевірки рішення, ухвали, постанови в порядку\nнагляду\".\n31. Частини першу і третю статті 108 викласти в такій\nредакції:\n\"За наслідками перевірки в порядку нагляду рішення чи ухвали\nарбітражного суду Автономної Республіки Крим, арбітражного суду\nобласті, міст Києва та Севастополя ухвалюється іменем України\nмотивована постанова\";\n\"За наслідками перевірки рішення, ухвали, постанови в порядку\nнагляду судова колегія Вищого арбітражного суду ухвалює іменем\nУкраїни мотивовану постанову, яку підписують усі судді, що брали\nучасть у перевірці\".\n32. Частину п'яту статті 113 викласти в такій редакції:\n\"Якщо заяву, подання прокурора чи його заступника подано\nпісля закінчення встановленого строку або без доказів надіслання\nїї копії і доданих до неї документів іншим сторонам, а також про\nсплату в необхідних випадках державного мита, заява, подання\nпрокурора чи його заступника до розгляду не приймаються і\nповертаються заявникові\".\n33. У статті 121:\nчастину першу після слів \"за заявою сторони\" доповнити\nсловами \"поданням прокурора чи його заступника\";\nперше речення частини третьої доповнити словами \"яка може\nбути перевірена в порядку нагляду\".\n34. Статті 5, 56, 66, 91, 97, 98, 100, 101, 105, 113 після\nслів \"прокурора\", \"прокурор\", \"Генеральний прокурор України\",\n\"прокурор Республіки Крим, прокурор області та міст Києва та\nСевастополя\", \"Генерального прокурора України\", \"прокурором\",\n\"прокурору\" доповнити відповідно словами \"чи його заступника\", \"чи\nйого заступник\", \"чи його заступники\", \"і їх заступники\", \"чи його\nзаступників\", \"чи його заступником\", \"чи його заступнику\".\n35. У тексті Кодексу слова \"арбітр\", \"арбітри\" у всіх\nвідмінках замінити словами \"суддя\", \"судді\" у відповідних\nвідмінках; слова \"арбітражна колегія\" замінити словами \"судова\nколегія\" у відповідних відмінках; слова \"Республіка Крим\" замінити\nсловами \"Автономна Республіка Крим\" у відповідних відмінках; слова\n\"експерт\" і \"експертиза\" замінити відповідно словами \"судовий\nексперт\" і \"судова експертиза\" у відповідних відмінках."
    }
  ],
  "definitions": []
}