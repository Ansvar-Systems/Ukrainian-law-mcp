{
  "id": "ua-law-3196-20",
  "type": "statute",
  "title": "Закон України (3196-20)",
  "title_en": "",
  "short_name": "3196-20",
  "status": "in_force",
  "issued_date": "2023-06-29",
  "url": "https://zakon.rada.gov.ua/laws/show/3196-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення щодо вдосконалення законодавства у сфері міграції\n\n(Відомості Верховної Ради (ВВР), 2023, № 80, ст.296)\n\nВерховна Рада України постановляє:\n\nI. Внести до Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) такі зміни:\n\n1. Доповнити статтею 185 -15 такого змісту:\n\n\"Стаття 185 -15 . Невиконання законних вимог посадових осіб центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів\n\nНевиконання законних вимог посадових осіб центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, під час здійснення ними своїх повноважень щодо запобігання та протидії нелегальній (незаконній) міграції або контролю за діяльністю органів реєстрації місця проживання (перебування) -\n\nтягне за собою накладення штрафу на громадян від п’ятдесяти до ста неоподатковуваних мінімумів доходів громадян і на посадових осіб - від ста до ста п’ятдесяти неоподатковуваних мінімумів доходів громадян.\n\nТе саме діяння, вчинене повторно протягом року після накладення адміністративного стягнення, -\n\nтягне за собою накладення штрафу на громадян від ста до ста п’ятдесяти неоподатковуваних мінімумів доходів громадян і на посадових осіб - від ста п’ятдесяти до двохсот неоподатковуваних мінімумів доходів громадян\".\n\n2. У статті 202 :\n\n1) абзац другий викласти в такій редакції:\n\n\"тягне за собою накладення штрафу на громадян від п’ятдесяти до ста неоподатковуваних мінімумів доходів громадян і на посадових осіб - від ста до ста п’ятдесяти неоподатковуваних мінімумів доходів громадян\";\n\n2) доповнити частиною другою такого змісту:\n\n\"Ті самі дії, вчинені особою, яку протягом року було піддано адміністративному стягненню за порушення, передбачене частиною першою цієї статті, -\n\nтягнуть за собою накладення штрафу на громадян від ста до двохсот неоподатковуваних мінімумів доходів громадян і на посадових осіб - від ста п’ятдесяти до трьохсот неоподатковуваних мінімумів доходів громадян\".\n\n3. Статті 203 , 204 і 205 викласти в такій редакції:\n\n\"Стаття 203. Порушення іноземцями та особами без громадянства законодавства про правовий статус іноземців та осіб без громадянства\n\nПеревищення іноземцем або особою без громадянства встановленого строку перебування в Україні не більш як на 30 днів, а так само недодержання ними встановлених законодавством вимог транзитного проїзду через територію України або вимог декларування чи реєстрації місця проживання (перебування) -\n\nтягнуть за собою накладення штрафу від ста до двохсот неоподатковуваних мінімумів доходів громадян.\n\nПеревищення іноземцем або особою без громадянства встановленого строку перебування в Україні більш як на 30 днів, а так само проживання на території України без документів на право проживання (перебування) в Україні, за недійсними документами чи документами, термін дії яких закінчився, -\n\nтягнуть за собою накладення штрафу від двохсот до трьохсот неоподатковуваних мінімумів доходів громадян.\n\nДії, передбачені частиною першою або другою цієї статті, вчинені особою, яку протягом року було піддано адміністративному стягненню за такі самі порушення, -\n\nтягнуть за собою накладення штрафу від трьохсот до чотирьохсот неоподатковуваних мінімумів доходів громадян.\n\nПримітка. Дія цієї статті не поширюється на неповнолітніх осіб, на випадки проживання (перебування) на території України без документів на право проживання (перебування) в Україні у зв’язку з їх втратою або викраденням у разі, якщо іноземець або особа без громадянства письмово повідомили про це центральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, у визначений законом строк, а також на випадки, якщо іноземці або особи без громадянства з наміром отримати притулок чи бути визнаними в Україні біженцями або особами, які потребують додаткового або тимчасового захисту, під час в’їзду в Україну незаконно перетнули державний кордон України і перебувають на території України протягом часу, необхідного для звернення із заявою про надання притулку чи заявою про визнання біженцем або особою, яка потребує додаткового захисту\";\n\n\"Стаття 204. Незаконне сприяння іноземцям або особам без громадянства в ухиленні від виїзду з України\n\nНезаконне сприяння іноземцям або особам без громадянства в ухиленні від виїзду з України після закінчення строку перебування чи проживання або в незаконному отриманні документів на право перебування чи проживання в Україні -\n\nтягне за собою накладення штрафу на громадян від двохсот до трьохсот неоподатковуваних мінімумів доходів громадян і на посадових осіб - від трьохсот до чотирьохсот неоподатковуваних мінімумів доходів громадян\";\n\n\"Стаття 205. Невиконання обов’язків приймаючої сторони\n\nУмисне невжиття приймаючою стороною заходів для своєчасного подання іноземцями або особами без громадянства заяв для оформлення документів на право проживання (перебування) в Україні чи неповідомлення у встановлений законом строк про припинення підстав для тимчасового проживання чи тимчасового перебування в Україні іноземців та осіб без громадянства, яких вона запросила в Україну чи приймає в Україні, -\n\nтягне за собою накладення штрафу на громадян від п’ятдесяти до ста неоподатковуваних мінімумів доходів громадян і на посадових осіб - від ста до двохсот неоподатковуваних мінімумів доходів громадян.\n\nДії, передбачені частиною першою цієї статті, вчинені особою, яку протягом року було піддано адміністративному стягненню за такі самі порушення, -\n\nтягнуть за собою накладення штрафу на громадян від ста до ста п’ятдесяти неоподатковуваних мінімумів доходів громадян і на посадових осіб - від двохсот до трьохсот неоподатковуваних мінімумів доходів громадян.\n\nПримітка. Під приймаючою стороною слід розуміти громадян України, іноземців та осіб без громадянства, які постійно або тимчасово проживають в Україні, посадових осіб українських підприємств, установ та організацій, представництв (філій) іноземних та міжнародних підприємств, установ, організацій, органів державної влади, органів місцевого самоврядування, які запросили в Україну чи приймають в Україні іноземців та осіб без громадянства\".\n\n4. Статтю 206 виключити.\n\n5. У статті 221 цифри \"185 -13 , 185 -14 \" замінити цифрами \" 185 -13 -185 -15 \", а після цифр і слова \"195 -1 -195 -6 , статтями\" доповнити цифрами \" 204 \".\n\n6. У частині першій статті 222 -1 слова \"правил перебування в Україні і транзитного проїзду через її територію\" замінити словами \"законодавства про правовий статус іноземців та осіб без громадянства\", а слова і цифри \"стаття 202, частина друга статті 203, стаття 203 -1 \" - словом і цифрами \" статті 202-203 -1 \".\n\n7. Статтю 222 -2 викласти в такій редакції:\n\n\"Стаття 222 -2 . Центральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів\n\nЦентральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, розглядає справи про адміністративні правопорушення, пов’язані з порушенням законодавства про паспорт громадянина України, паспорт громадянина України для виїзду за кордон, законодавства про правовий статус іноземців та осіб без громадянства, невиконанням рішення про заборону в’їзду в Україну ( статті 200 , 201 , 203 (крім порушень, виявлених у пункті пропуску (пункті контролю) через державний кордон України або контрольному пункті в’їзду-виїзду), стаття 203 -1 (крім порушень, виявлених у пункті пропуску (пункті контролю) через державний кордон України, контрольному пункті в’їзду-виїзду або контрольованому прикордонному районі), стаття 205 ).\n\nВід імені центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, розглядати справи про адміністративні правопорушення і накладати адміністративні стягнення мають право керівник, заступники керівника центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, інші уповноважені керівником посадові особи цього органу\".\n\n8. У статті 255 :\n\n1) абзац \"територіальних органів і територіальних підрозділів центрального органу виконавчої влади, що реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб (частина четверта статті 185 -3 )\" пункту 1 частини першої викласти в такій редакції:\n\n\"центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів ( частина четверта статті 185 -3 , статті 185 -15 , 204 )\";\n\n2) пункт 16 частини другої викласти в такій редакції:\n\n\"16) посадові особи органів Державної прикордонної служби України ( частини перша і третя статті 85, статті 121 -1 , 195 , 205 )\".\n\n9. У частині другій статті 262:\n\n1) у пункті 2 слова \"порушення правил перебування іноземців та осіб без громадянства в Україні і транзитного проїзду через територію України\" замінити словами \"порушення законодавства про правовий статус іноземців та осіб без громадянства\";\n\n2) пункт 7 викласти в такій редакції:\n\n\"7) посадовими особами, уповноваженими на те центральним органом виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, - у разі порушення законодавства про правовий статус іноземців та осіб без громадянства, невиконання рішення про заборону в’їзду в Україну, невиконання законних вимог посадових осіб центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, під час здійснення ними своїх повноважень щодо запобігання та протидії нелегальній (незаконній) міграції\".\n\n10. У частині другій статті 263 слова \"а також іноземців та осіб без громадянства, які не виконали рішення про заборону в’їзду в Україну, порушили правила перебування в Україні або транзитного проїзду через територію України\" замінити словами \"а також іноземців та осіб без громадянства, які порушили законодавство про правовий статус іноземців та осіб без громадянства або не виконали рішення про заборону в’їзду в Україну\".\n\nІІ. Прикінцеві положення\n\n1. Цей Закон набирає чинності через один місяць з дня його опублікування, але не раніше дня набрання чинності Законом України \"Про внесення змін до деяких законодавчих актів України щодо вдосконалення законодавства у сфері міграції\" від 1 грудня 2022 року № 2813-IX .\n\n2. У тексті Кодексу слова \"центральний орган виконавчої влади, що реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб\" у всіх відмінках замінити словами \"центральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів\" у відповідному відмінку.\n\nПрезидент України\n\nВ. ЗЕЛЕНСЬКИЙ\n\nм. Київ\n\n29 червня 2023 року\n\n№ 3196-IX\n\nПро внесення змін до Кодексу України про адміністративні правопорушення щодо вдосконалення законодавства у сфері міграції\nЗакон України від 29.06.2023 № 3196-IX\n\nПрийняття від 29.06.2023\nПостійна адреса:\nhttps://zakon.rada.gov.ua/go/3196-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}