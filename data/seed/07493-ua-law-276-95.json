{
  "id": "ua-law-276-95",
  "type": "statute",
  "title": "Закон України (276/95-ВР)",
  "title_en": "",
  "short_name": "276/95-ВР",
  "status": "in_force",
  "issued_date": "1995-07-07",
  "url": "https://zakon.rada.gov.ua/laws/show/276/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art4",
      "section": "4",
      "title": "Стаття 4. Здійснення депутатських повноважень",
      "content": "Народний депутат України здійснює свої повноваження на\nпостійній основі. Статус депутата несумісний з зайняттям будь-якої\nіншої виробничої або службової посади, за винятком викладацької,\nнаукової та іншої творчої роботи.\nНародний депутат не може:\nзалучатись як експерт органами попереднього слідства,\nпрокуратури, суду;\nодержувати від іноземних урядів та іноземних і українських\nустанов, організацій та підприємств незалежно від форм власності\nподарунки і винагороди, крім випадків, пов'язаних з викладацькою,\nнауковою та іншою творчою роботою;\nвикористовувати свій депутатський мандат у цілях, не\nпов'язаних з депутатською діяльністю.\nНародний депутат України зобов'язаний також дотримувати\nінших вимог та обмежень, які встановлюються законодавством про\nборотьбу з корупцією.\nЗайняття депутатом посади, не сумісної з депутатським\nмандатом, веде до припинення депутатських повноважень у\nвстановленому законодавством порядку\".\n3. Статтю 5 виключити.\n4. У частині третій статті 7 слово \"законом\" замінити словами\n\"чинним законодавством\".\n5. У статті 12:\n1) у частині першій слова \"дати офіційне роз'яснення з\nпитань, віднесених до їх компетенції\" замінити словами \"дати\nофіційну відповідь з питань, віднесених до їх компетенції, якщо\nйого попередні депутатські звернення до них не були задоволені\";\n2) частини третю і четверту викласти в такій редакції:\n\"Запит подається в письмовій формі Голові Верховної Ради\nУкраїни через Секретаріат Верховної Ради України.\nВерховна Рада України приймає рішення про доцільність\nнаправлення депутатського запиту відповідному органу або посадовій\nособі, до яких його звернуто. Це рішення має бути підтримано не\nменше 1/5 частиною від фактичної кількості народних депутатів,\nповноваження яких визнані і не припинені у встановленому Законом\nпорядку\";\n3) частини п'яту, шосту і сьому викласти в такій редакції:\n\"Орган або посадова особа, до яких звернуто запит,\nзобов'язані дати офіційну письмову відповідь не пізніш як у\n15-денний термін з дня його одержання або інший термін,\nвстановлений Верховною Радою. Якщо запит з об'єктивних причин не\nможе бути розглянуто у встановлений термін, то орган або посадова\nособа зобов'язані письмово повідомити про це Голову Верховної Ради\nта народного депутата, який вніс запит, і запропонувати інший\nтермін, який не повинен перевищувати одного місяця після\nодержання запиту.\nВідповідь на депутатський запит надсилається Голові Верховної\nРади та депутату, який його вніс, і оголошується на засіданні\nВерховної Ради головуючим або посадовою особою, до якої звернуто\nзапит.\nДепутат має право дати оцінку відповіді на свій депутатський\nзапит. По відповіді на депутатський запит може бути проведено\nобговорення, якщо на ньому наполягає не менше 1/5 частини від\nфактичної кількості народних депутатів, повноваження яких визнані\nі не припинені у встановленому Законом порядку\";\n4) частину восьму доповнити словами \"або уповноважені ними\nособи\".\n6. Статтю 15 викласти в такій редакції:\n\" Стаття 15. Право народних депутатів України об'єднуватися\nв депутатські групи (фракції)\nДепутати мають право об'єднуватися в депутатські групи\n(фракції).\nПорядок утворення та особливості діяльності депутатських груп\n(фракцій) у Верховній Раді визначаються Регламентом Верховної Ради\nУкраїни ( 129а/94-ВР , 129б/94-ВР ) та іншими законодавчими актами\nУкраїни, що регулюють депутатську діяльність. Депутатські групи\n(фракції) мають право обнародувати інформацію про свою діяльність\nв офіційних виданнях Верховної Ради.\nДепутатським групам (фракціям) надається можливість мати\nконсультантів, правовий статус і умови діяльності яких\nвизначаються Положенням про консультанта депутатської групи\n(фракції) ( 378/95-ВР ), що затверджується Верховною Радою\nУкраїни\".\n7. У статті 24:\n1) у частині другій слова \"громадськості, а також\nпредставників\" замінити словами \"представників об'єднань\nгромадян\";\n2) частину другу після слів \"в установах і організаціях\"\nдоповнити словами \"незалежно від форм власності і\nпідпорядкування\".\n8. У статті 26:\n1) у частині третій слово \"її\" замінити словом \"державні\";\n2) частину третю після слів \"підприємства, установи і\nорганізації\" доповнити словами \"незалежно від форм власності і\nпідпорядкування\".\n9. Статтю 27 викласти в такій редакції:\n\" Стаття 27. Недоторканність народного депутата України\nНародний депутат України не може бути притягнутий до\nкримінальної відповідальності, заарештований або підданий заходам\nадміністративного стягнення, що накладаються у судовому порядку,\nбез його письмової згоди або згоди Верховної Ради України, а в\nперіод між сесіями Верховної Ради України - Президії Верховної\nРади України з наступним затвердженням Верховною Радою України.\nНе допускаються догляд, обшук, затримання, огляд особистих\nречей і багажу, транспорту, жилого чи службового приміщення\nдепутата, а також порушення таємниці кореспонденції,\nпрослуховування телефонних переговорів та застосування інших\nзаходів, що обмежують свободу депутата.\nДепутат після закінчення строку повноважень може бути\nпритягнутий до кримінальної або адміністративної відповідальності\nза порушення закону, яке було вчинено ним в період виконання\nдепутатських повноважень, лише в порядку, передбаченому\nзаконодавством щодо народного депутата України.\nКримінальну справу щодо народного депутата України може бути\nпорушено тільки Генеральним прокурором України\".\n10. У статті 32:\n1) частини першу і другу викласти в такій редакції:\n\"Народному депутату України після закінчення строку його\nповноважень, а також у разі дострокового їх припинення за\nособистою заявою про складення ним депутатських повноважень\nнадається попередня робота (посада), а в разі неможливості цього\n(ліквідація підприємства, установи, організації, скорочення посади\nабо чисельності працівників) - йому має бути надано державною\nслужбою зайнятості іншу рівноцінну роботу.\nВерховна Рада України забезпечує працевлаштування народного\nдепутата України після закінчення строку його повноважень.\nВерховна Рада України забезпечує колишньому депутату на період\nйого працевлаштування заробітну плату, яку отримує народний\nдепутат України, але не більше одного року, а у разі навчання чи\nперекваліфікації - на строк до двох років. При неможливості\nпрацевлаштування після зазначеного вище строку за колишнім\nнародним депутатом зберігається 50 процентів заробітної плати, яку\nотримують народні депутати України, до досягнення ним пенсійного\nвіку за умови, що робочий стаж його перевищує 20 років\";\n2) у частинах п'ятій і шостій слова \"дійсній\" і \"дійсну\"\nвиключити;\n3) частини сьому і десяту викласти в такій редакції:\n\"Депутат протягом п'яти років після закінчення його\nповноважень не може бути у порядку дисциплінарного стягнення\nзвільнений з роботи з ініціативи власника підприємства,\nорганізації, установи або уповноваженого ним органу, з військової\nслужби, служби в органах Міністерства внутрішніх справ, Служби\nбезпеки України - з ініціативи командування, виключений з колгоспу\nта іншого кооперативу, навчального закладу, понижений у посаді чи\nу званні без попередньої згоди Верховної Ради України\";\n\"Працюючі члени сім'ї народного депутата України, залученого\nна постійну роботу у Верховну Раду України, якщо вони від'їжджають\nз ним до Києва, за їх бажанням звільняються з попереднього місця\nроботи і повертаються назад у порядку переводу. Їм подається\nдопомога у працевлаштуванні відповідно до професії чи\nспеціальності. На період працевлаштування, але на строк не більше\nтрьох місяців, за ними зберігається середня заробітна плата за\nпопереднім місцем роботи за рахунок Верховної Ради України\";\n4) частину одинадцяту після слів \"запрошених на роботу\"\nдоповнити словами \"в іншу місцевість\";\n5) у частині п'ятнадцятій слова \"умовах і\" виключити;\n6) частину шістнадцяту викласти в такій редакції:\n\"При досягненні пенсійного віку колишньому народному депутату\nУкраїни призначається пенсія відповідно до Закону України \"Про\nдержавну службу\" ( 3723-12 ) виходячи з розміру заробітної плати,\nвстановленої для працюючих народних депутатів України, з\nурахуванням передбачених для них надбавок, незалежно від\nмінімально необхідного стажу державної служби. За ним зберігаються\nмедичне обслуговування, забезпечення путівками для лікування, що\nбуло встановлено на той час для народних депутатів України\".\n11. Статті 35, 38, 41, 42, 43 викласти в такій редакції:\n\" Стаття 35. Референти-консультанти народного депутата\nУкраїни\nДепутат може мати до десяти референтів-консультантів,\nправовий статус і умови діяльності яких визначаються Положенням\nпро референта-консультанта народного депутата України ( 571-12 ),\nщо затверджується Верховною Радою України. Референти-консультанти\nперебувають у штаті підприємств, установ, організацій або\nзараховуються за заявою депутата до штату місцевої Ради народних\nдепутатів або до штату Секретаріату Верховної Ради України в\nмежах фонду заробітної плати, встановленого Верховною Радою\nУкраїни.\nДепутат може також мати референтів-консультантів, які\nдопомагають йому на громадських засадах.\nПерсональний підбір референтів-консультантів і організація їх\nроботи та розподіл місячного фонду заробітної плати здійснюються\nособисто народним депутатом.\nУ межах загального фонду, виділеного депутату для оплати\nпраці референтів-консультантів і не використаного ним для цієї\nмети, депутат має право оплачувати за договорами виконання певних\nробіт чи надання йому послуг, пов'язаних із здійсненням\nдепутатських повноважень\";\n\" Стаття 38. Надання народному депутату України\nслужбової жилої площі\nНа період виконання постійної роботи у Верховній Раді та її\nорганах депутату створюються для цього належні житлові умови.\nДепутатам надаються на відповідний період у Києві службові жилі\nприміщення для спільного проживання з членами сім'ї.\nПорядок надання службових жилих приміщень та користування\nними встановлюється Верховною Радою України.\nДепутат має право на додаткову службову жилу площу у вигляді\nокремої кімнати, умебльованої і обладнаної як кабінет.\nЗа народним депутатом України і членами його сім'ї\nзберігається право на жилу площу, яку вони займають за місцем їх\nпостійного проживання, на весь період його роботи як народного\nдепутата у Верховній Раді України.\nДепутати після переходу на постійну роботу у Верховну Раду\nУкраїни і члени їх сімей, які перебувають на обліку потребуючих\nполіпшення житлових умов за місцем попередньої роботи чи\nпостійного проживання, з обліку не знімаються.\nПроживання в готелі разом з депутатом, який не має службової\nжилої площі в Києві, в період роботи сесії Верховної Ради дружини\n(чоловіка) та інших членів його сім'ї оплачується за рахунок\nкошторису витрат Верховної Ради України\";\n\" Стаття 41. Відповідальність за невиконання законних\nвимог народного депутата України\nНевиконання посадовими та іншими особами державних органів та\nорганів об'єднань громадян, підприємств, установ та організацій\nнезалежно від форм власності і підпорядкування законних вимог\nдепутата або створення перешкод у його роботі, а так само\nнедотримання без поважних причин встановлених цим Законом строків\nнадання інформації або надання йому завідомо неправдивої\nінформації, якщо відсутні ознаки кримінального діяння, тягне за\nсобою адміністративну відповідальність, встановлену чинним\nзаконодавством.\nСтаття 42. Відповідальність за вплив на народного депутата\nУкраїни, членів його сім'ї та родичів\nВплив на депутата, членів його сім'ї та близьких родичів\n(один з подружжя, батьки і діти) з метою перешкодити виконанню\nдепутатських обов'язків або добитися прийняття рішення на чиюсь\nкористь, якщо відсутні ознаки кримінального діяння, тягне за\nсобою адміністративну відповідальність, встановлену чинним\nзаконодавством.\nСтаття 43. Відповідальність за посягання на честь,\nгідність народного депутата України\nОбраза народного депутата України або наклеп щодо нього, а\nтак само вплив на депутата, членів його сім'ї та близьких родичів\nшляхом погрози вбивством, насильством чи знищенням майна або у\nбудь-якій іншій формі тиску з метою перешкодити виконанню\nдепутатських обов'язків чи добитися рішення на чиюсь користь тягне\nза собою кримінальну відповідальність, встановлену чинним\nзаконодавством\".\n12. Статтю 44 після слова \"відповідальність\" доповнити\nсловами \"встановлену чинним законодавством\".\n13. Статтю 45 викласти в такій редакції:\n\" Стаття 45. Відповідальність за порушення гарантій трудових\nправ народного депутата України\nПорушення посадовими особами підприємств, установ та\nорганізацій незалежно від форм власності і підпорядкування\nвстановлених цим Законом гарантій трудових прав депутата, депутата\nіз числа військовослужбовців чи інших категорій громадян, служба\nяких регулюється статутами та положеннями, а також встановлених\nцим Законом прав депутатів після закінчення їх депутатських\nповноважень, якщо відсутні ознаки кримінального діяння, тягне за\nсобою адміністративну відповідальність, встановлену чинним\nзаконодавством\".\nII. Цей Закон набирає чинності з дня його опублікування."
    }
  ],
  "definitions": []
}