{
  "id": "ua-law-403-18",
  "type": "statute",
  "title": "Закон України (403-18)",
  "title_en": "",
  "short_name": "403-18",
  "status": "in_force",
  "issued_date": "2013-07-04",
  "url": "https://zakon.rada.gov.ua/laws/show/403-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України та інших законів України щодо об’єктів нерухомості\n\n(Відомості Верховної Ради (ВВР), 2014, № 20-21, ст.709)\n\n{Із змінами, внесеними згідно із Законом\n\n№ 145-IX від 02.10.2019 , ВВР, 2019, № 46, ст.302}\n\nВерховна Рада України постановляє:\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. У пункті 57.1 статті 57 :\n\nпісля абзацу четвертого доповнити двома новими абзацами такого змісту:\n\n\"На суму сплачених авансових внесків з податку на прибуток при виплаті дивідендів відповідно до пункту 153.3 статті 153 цього Кодексу (в тому числі за наслідками попередніх звітних (податкових) періодів) зменшується сума авансових внесків з податку на прибуток, визначених цим пунктом.\n\nЯкщо сума авансових внесків з податку на прибуток, сплачена при виплаті дивідендів відповідно до пункту 153.3 статті 153 цього Кодексу, перевищує суму авансових внесків з податку на прибуток, визначених цим пунктом, сума перевищення зараховується у зменшення авансових внесків, визначених цим пунктом, у наступних звітних місяцях до повного її погашення\".\n\nУ зв’язку з цим абзаци п’ятий - одинадцятий вважати абзацами сьомим - тринадцятим;\n\nабзац дванадцятий викласти в такій редакції:\n\n\"При цьому дванадцятимісячний період для сплати авансових внесків визначається починаючи з березня поточного звітного (податкового) року по лютий наступного звітного (податкового) року включно\";\n\nдоповнити абзацом чотирнадцятим такого змісту:\n\n\"Податкова декларація та розрахунок щомісячних авансових внесків за базовий звітний (податковий) рік подаються протягом 60 календарних днів, що настають за останнім календарним днем звітного (податкового) року\".\n\n2. Друге речення пункту 152.9 статті 152 доповнити словами \"або календарний рік у разі сплати щомісячних авансових внесків, у порядку, визначеному пунктом 57.1 статті 57 цього Кодексу\".\n\n3. У підпункті 213.2.4 пункту 213.2 статті 213 слова \"видала ордерний або борговий цінний папір, з видачі та погашення цих цінних паперів\" замінити словами \"видала або урахувала ордерний або борговий цінний папір з видачі, урахування та погашення цінних паперів\".\n\n4. У статті 265 :\n\n1) у пункті 265.2 :\n\nпідпункт 265.2.1 доповнити словами \"в тому числі його частка\";\n\nу підпункті 265.2.2 :\n\nпідпункт \"б\" доповнити словами \"в тому числі їх частки\";\n\nпідпункт \"ґ\" викласти в такій редакції:\n\n\"ґ) об’єкти житлової нерухомості, в тому числі їх частки, що належать фізичним особам, які відповідно до закону мають статус багатодітних або прийомних, або малозабезпечених сімей, опікунів, піклувальників дітей, але не більше одного такого об’єкта на сім’ю, опікуна, піклувальника\";\n\nдоповнити підпунктом \"е\" такого змісту:\n\n\"е) об’єкти житлової нерухомості, в тому числі їх частки, що належать дітям-сиротам, дітям, позбавленим батьківського піклування, та особам з їх числа, визнаним такими відповідно до закону, дітям-інвалідам, які виховуються одинокими матерями (батьками), але не більше одного такого об’єкта на дитину\";\n\n2) у пункті 265.3 :\n\nпідпункт 265.3.1 доповнити словами \"в тому числі його часток\";\n\nу підпункті 265.3.2 після слова \"нерухомості\" доповнити словами \"в тому числі їх часток\";\n\nу підпункті 265.3.3 після слова \"нерухомості\" доповнити словами \"в тому числі їх часток\", а слова \"площі об’єкта\" замінити словами \"площі кожного окремого об’єкта\";\n\nу підпункті 265.3.4 слова \"податку кількох об’єктів оподаткування база оподаткування обчислюється окремо за кожним з таких об’єктів\" замінити словами \"податку - фізичної особи більше одного об’єкта оподаткування, в тому числі різних видів (квартир, житлових будинків або квартир і житлових будинків), база оподаткування обчислюється виходячи з сумарної житлової площі таких об’єктів з урахуванням норм підпункту 265.4.1 пункту 265.4 цієї статті\";\n\n3) у пункті 265.4 :\n\nу підпункті 265.4.1 :\n\nв абзаці першому слова \"об’єкта житлової нерухомості, що перебуває\" замінити словами \"об’єкта/об’єктів житлової нерухомості, в тому числі їх часток, що перебувають\";\n\nу підпункті \"а\" слово \"квартири\" замінити словами \"квартири/квартир незалежно від їх кількості\";\n\nу підпункті \"б\" слово \"будинку\" замінити словами \"будинку/будинків незалежно від їх кількості\";\n\nпісля абзацу третього доповнити новим абзацом такого змісту:\n\n\"в) для різних видів об’єктів житлової нерухомості, в тому числі їх часток (у разі одночасного перебування у власності платника податку квартири/квартир та житлового будинку/будинків, у тому числі їх часток), - на 370 кв. метрів\".\n\nУ зв’язку з цим абзац четвертий вважати абзацом п’ятим;\n\nабзац п’ятий викласти в такій редакції:\n\n\"Таке зменшення надається один раз за кожний базовий податковий (звітний) період (рік)\";\n\nдоповнити абзацом шостим такого змісту:\n\n\"Пільги із сплати податку не надаються на об’єкти оподаткування, що використовуються їх власниками з метою одержання доходів (здаються в оренду, лізинг, використовуються у підприємницькій діяльності)\";\n\nдоповнити підпунктом 265.4.2 такого змісту:\n\n\"265.4.2. Міські, селищні та сільські ради можуть встановлювати додаткові пільги з податку, що сплачується на відповідній території з об’єктів житлової нерухомості, що перебувають у власності релігійних організацій України, статути (положення) яких зареєстровані у встановленому законом порядку, та використовуються для забезпечення діяльності, передбаченої такими статутами (положеннями).\n\nОргани місцевого самоврядування до 1 лютого поточного року подають до відповідного контролюючого органу за місцезнаходженням об’єкта житлової нерухомості відомості стосовно пільг, наданих ними відповідно до абзацу першого цього підпункту\";\n\n4) у пункті 265.5 :\n\nпідпункт 265.5.1 викласти у такій редакції:\n\n\"265.5.1. Ставки податку встановлюються за рішенням сільської, селищної або міської ради у відсотках до розміру мінімальної заробітної плати, встановленої законом на 1 січня звітного (податкового) року, за 1 кв. метр бази оподаткування\";\n\nдоповнити підпунктами 265.5.2 і 265.5.3 такого змісту:\n\n\"265.5.2. Ставки податку для фізичних осіб встановлюються в таких розмірах:\n\nа) не більше 1 відсотка - для квартири/квартир, житлова площа яких не перевищує 240 кв. метрів, або житлового будинку/будинків, житлова площа яких не перевищує 500 кв. метрів;\n\nб) 2,7 відсотка - для квартири/квартир, житлова площа яких перевищує 240 кв. метрів, або житлового будинку/будинків, житлова площа яких перевищує 500 кв. метрів;\n\nв) 1 відсоток - для різних видів об’єктів житлової нерухомості, що перебувають у власності одного платника податку, сумарна житлова площа яких не перевищує 740 кв. метрів;\n\nг) 2,7 відсотка - для різних видів об’єктів житлової нерухомості, що перебувають у власності одного платника податку, сумарна житлова площа яких перевищує 740 кв. метрів.\n\n265.5.3. Ставки податку для юридичних осіб встановлюються в таких розмірах:\n\nа) 1 відсоток - для квартир, житлова площа яких не перевищує 240 кв. метрів, та житлових будинків, житлова площа яких не перевищує 500 кв. метрів;\n\nб) 2,7 відсотка - для квартир, житлова площа яких перевищує 240 кв. метрів, та житлових будинків, житлова площа яких перевищує 500 кв. метрів\";\n\n5) у пункті 265.7 :\n\nпідпункт 265.7.1 викласти в такій редакції:\n\n\"265.7.1. Обчислення суми податку з об’єкта/об’єктів оподаткування, які перебувають у власності фізичних осіб, здійснюється контролюючим органом за місцем податкової адреси (місцем реєстрації) власника житлової нерухомості у такому порядку:\n\nа) за наявності у власності платника податку одного об’єкта житлової нерухомості, в тому числі його частки, податок обчислюється виходячи із бази оподаткування, зменшеної відповідно до підпунктів \"а\" або \"б\" підпункту 265.4.1 пункту 265.4 цієї статті, та відповідної ставки податку;\n\nб) за наявності у власності платника податку більше одного об’єкта житлової нерухомості одного виду, в тому числі їх часток, податок обчислюється виходячи із сумарної житлової площі таких об’єктів, зменшеної відповідно до підпунктів \"а\" або \"б\" підпункту 265.4.1 пункту 265.4 цієї статті, та відповідної ставки податку;\n\nв) за наявності у власності платника податку об’єктів житлової нерухомості різних видів, у тому числі їх часток, податок обчислюється виходячи із сумарної житлової площі таких об’єктів, зменшеної відповідно до підпункту \"в\" підпункту 265.4.1 пункту 265.4 цієї статті, та відповідної ставки податку;\n\nг) сума податку, обчислена з урахуванням підпунктів 2 і 3 цього підпункту, розподіляється контролюючим органом пропорційно до питомої ваги житлової площі кожного з об’єктів житлової нерухомості\";\n\nу підпункті 265.7.2 :\n\nабзац перший викласти в такій редакції:\n\n\"265.7.2. Податкове/податкові повідомлення-рішення про сплату суми/сум податку, обчисленого згідно з підпунктом 265.7.1 пункту 265.7 цієї статті, та відповідні платіжні реквізити, зокрема, органів місцевого самоврядування за місцезнаходженням кожного з об’єктів житлової нерухомості, надсилаються (вручаються) платнику податку контролюючим органом за місцем його податкової адреси (місцем реєстрації) до 1 липня року, що настає за базовим податковим (звітним) періодом (роком)\";\n\nдоповнити абзацами третім та четвертим такого змісту:\n\n\"Контролюючі органи за місцем проживання (реєстрації) платників податку в десятиденний строк інформують відповідні контролюючі органи за місцезнаходженням об’єктів житлової нерухомості про надіслані (вручені) платнику податку податкові повідомлення-рішення про сплату податку у порядку, встановленому центральним органом виконавчої влади, що забезпечує формування та реалізує державну податкову і митну політику.\n\nНарахування податку та надсилання (вручення) податкових повідомлень-рішень про сплату податку фізичним особам - нерезидентам здійснюють контролюючі органи за місцезнаходженням об’єктів житлової нерухомості, що перебувають у власності таких нерезидентів\";\n\nпідпункт 265.7.3 викласти в такій редакції:\n\n\"265.7.3. Платники податку мають право звернутися з письмовою заявою до контролюючого органу за місцем проживання (реєстрації) для проведення звірки даних щодо:\n\nоб’єктів житлової нерухомості, в тому числі їх часток, що перебувають у власності платника податку;\n\nрозміру житлової площі об’єктів житлової нерухомості, що перебувають у власності платника податку;\n\nправа на користування пільгою із сплати податку;\n\nрозміру ставки податку;\n\nнарахованої суми податку.\n\nУ разі виявлення розбіжностей між даними контролюючих органів та даними, підтвердженими платником податку на підставі оригіналів відповідних документів, зокрема документів на право власності, контролюючий орган за місцем проживання (реєстрації) платника податку проводить перерахунок суми податку і надсилає (вручає) йому нове податкове повідомлення-рішення\";\n\nв абзаці першому підпункту 265.7.5 слова і цифру \"до 1 лютого\" замінити словами і цифрами \"до 20 лютого\";\n\nпідпункт 265.7.6 виключити;\n\n6) підпункт 265.9.1 пункту 265.9 доповнити абзацом другим такого змісту:\n\n\"Фізичні особи можуть сплачувати податок у сільській та селищній місцевості через каси сільських (селищних) рад за квитанцією про прийняття податків і зборів\".\n\n5. Підрозділ 10 розділу XX \"Перехідні положення\" доповнити пунктом 18 такого змісту:\n\n\"18. З метою формування реєстру платників податку на нерухоме майно, відмінне від земельної ділянки, та забезпечення взяття відповідними контролюючими органами на облік таких платників податку установити, що у першому базовому податковому (звітному) періоді (2013 рік) стаття 265 цього Кодексу для фізичних осіб застосовується з урахуванням таких особливостей:\n\n1) відповідні контролюючі органи до 1 липня 2013 року з урахуванням норм статті 42 цього Кодексу надсилають власникам житлової нерухомості повідомлення за місцем їх проживання (реєстрації) про звірку кількості об’єктів житлової нерухомості, що перебувають у їх власності, та розмірів житлової площі таких об’єктів;\n\n2) власники об’єктів житлової нерухомості на підставі оригіналів документів про право власності на об’єкти житлової нерухомості та про житлову площу таких об’єктів можуть здійснювати таку звірку до 31 грудня 2013 року (включно);\n\n3) контролюючі органи за місцем проживання (реєстрації) платників податку в десятиденний строк після закінчення звірки надають відповідним контролюючим органам за місцезнаходженням об’єктів житлової нерухомості інформацію у порядку, встановленому центральним органом виконавчої влади, що забезпечує формування та реалізує державну податкову і митну політику;\n\n4) у 2013 році контролюючі органи не нараховують податок на нерухоме майно, відмінне від земельної ділянки, фізичним особам - платникам податку, і цей податок фізичними особами не сплачується\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n{Пункт 2 розділу II втратив чинність на підставі Закону № 145-IX від 02.10.2019 }\n\nПрезидент України\n\nВ.ЯНУКОВИЧ\n\nм. Київ\n\n4 липня 2013 року\n\n№ 403-VII\n\nПро внесення змін до Податкового кодексу України та інших законів України щодо об'єктів нерухомості\nЗакон України від 04.07.2013 № 403-VII\n\nРедакція від 20.10.2019 , підстава — 145-IX\nПостійна адреса:\nhttps://zakon.rada.gov.ua/go/403-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}