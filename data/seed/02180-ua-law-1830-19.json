{
  "id": "ua-law-1830-19",
  "type": "statute",
  "title": "Закон України (1830-19)",
  "title_en": "",
  "short_name": "1830-19",
  "status": "in_force",
  "issued_date": "2017-02-07",
  "url": "https://zakon.rada.gov.ua/laws/show/1830-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України, що регулюють відносини, пов’язані з одержанням документів дозвільного характеру щодо спеціального водокористування\n\n(Відомості Верховної Ради (ВВР), 2017, № 11, ст.100)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Водному кодексі України (Відомості Верховної Ради України, 1995 р., № 24, ст. 189):\n\n1) пункт 5 статті 8 -1 виключити;\n\n2) у пункті 7 статті 14 слова \"а також порядку розроблення та затвердження нормативів\" замінити словами \"а також порядку розроблення нормативів\";\n\n3) пункт 9 частини першої статті 16 викласти в такій редакції:\n\n\"9) видача дозволів на спеціальне водокористування\";\n\n4) пункт 4 статті 17 -1 виключити;\n\n5) пункт 1 статті 17 -2 виключити;\n\n6) у частині другій статті 38 слова \"та затвердження\" виключити;\n\n7) у статті 42 :\n\nчастини четверту і п’яту викласти в такій редакції:\n\n\"Вторинні водокористувачі (абоненти) - це ті, що не мають власних водозабірних споруд і отримують воду з водозабірних споруд первинних водокористувачів та скидають стічні води в їхні системи на підставі договору про водопостачання (поставку води) та/або про водовідведення без отримання дозволу на спеціальне водокористування.\n\nВторинні водокористувачі здійснюють скидання стічних вод у водні об’єкти на підставі дозволів на спеціальне водокористування\";\n\nдоповнити частиною шостою такого змісту:\n\n\"Забір та використання води із каналів, водогонів (водопроводів) міжбасейнового та внутрішньобасейнового перерозподілу водних ресурсів здійснюються на підставі дозволу на спеціальне водокористування та договору про водопостачання (поставку води), укладеного з підприємствами та організаціями, які забезпечують перекидання води у маловодні регіони. Перелік підприємств та організацій, які забезпечують перекидання води у маловодні регіони, затверджується Кабінетом Міністрів України\";\n\n8) у частині третій статті 48:\n\nабзац восьмий після слова \"виконання\" доповнити словами \"розчистки русел річок, каналів і дна водойм\";\n\nабзац дев’ятий після слів \"корисних копалин\" доповнити словами \"(крім підземних вод)\";\n\nпісля абзацу одинадцятого доповнити новим абзацом такого змісту:\n\n\"забір та/або використання води в об’ємі до 5 кубічних метрів на добу, крім тієї, що використовується для виробництва (входить до складу) напоїв та фасованої питної води\".\n\nУ зв’язку з цим абзац дванадцятий вважати абзацом тринадцятим;\n\n9) статті 49 і 55 викласти в такій редакції:\n\n\" Стаття 49 . Право на здійснення спеціального водокористування\n\nСпеціальне водокористування є платним та здійснюється на підставі дозволу на спеціальне водокористування.\n\nДозвіл на спеціальне водокористування видається територіальними органами центрального органу виконавчої влади, що реалізує державну політику у сфері розвитку водного господарства.\n\nВидача (відмова у видачі, переоформлення, видача дубліката, анулювання) дозволу на спеціальне водокористування здійснюється відповідно до Закону України \"Про дозвільну систему у сфері господарської діяльності\" в установленому Кабінетом Міністрів України порядку.\n\nВидача (переоформлення, видача дубліката, анулювання) дозволу на спеціальне водокористування здійснюється безоплатно.\n\nПодання юридичною або фізичною особою, фізичною особою - підприємцем заяви про одержання (переоформлення, одержання дубліката, анулювання) дозволу на спеціальне водокористування та відповідних документів, а також видача (відмова у видачі, переоформлення, видача дубліката, анулювання) їй цього дозволу здійснюються в паперовій або електронній формі.\n\nДля одержання дозволу на спеціальне водокористування юридична або фізична особа, фізична особа - підприємець звертається до органів, зазначених у частині другій цієї статті, із заявою, до якої додаються:\n\nобґрунтування потреби у воді з помісячним нормативним розрахунком водокористування і водовідведення;\n\nопис та схема місць забору води та скиду зворотних вод;\n\nнормативи гранично допустимого скидання (гдс) забруднюючих речовин у водні об’єкти із зворотними водами (з розрахунком на кожний випуск (скид) окремо);\n\nзатверджені індивідуальні технологічні нормативи використання питної води (для підприємств та організацій житлово-комунального господарства, суб’єктів господарювання, які надають послуги з централізованого водопостачання та/або водовідведення, житлово-експлуатаційних підприємств та організацій);\n\nкопія правовстановлюючих документів на водні об’єкти (для орендарів водних об’єктів).\n\nЗазначений перелік документів є вичерпним.\n\nВидача або надання відмови у видачі дозволу на спеціальне водокористування здійснюється протягом 30 календарних днів з дня надходження заяви та документів, необхідних для видачі дозволу.\n\nОргани, зазначені у частині другій цієї статті, зобов’язані протягом п’яти робочих днів з дня надходження заяви на отримання дозволу на спеціальне водокористування надіслати копії відповідних документів:\n\nу разі використання підземних вод - до центрального органу виконавчої влади, що реалізує державну політику у сфері геологічного вивчення та раціонального використання надр;\n\nу разі використання водних об’єктів, віднесених до категорії лікувальних, - до центрального органу виконавчої влади, що забезпечує формування та реалізує державну політику у сфері охорони здоров’я.\n\nЦентральний орган виконавчої влади, що реалізує державну політику у сфері геологічного вивчення та раціонального використання надр, центральний орган виконавчої влади, що забезпечує формування та реалізує державну політику у сфері охорони здоров’я, зобов’язані протягом 15 календарних днів з дня одержання копій документів надати безоплатно органу, що приймає рішення про видачу дозволу на спеціальне водокористування, висновки в електронній формі щодо можливості його видачі.\n\nОбмін документами між органами виконавчої влади, зазначеними в цій статті, здійснюється в електронній формі у порядку, встановленому центральним органом виконавчої влади, що забезпечує формування державної політики у сфері охорони навколишнього природного середовища.\n\nОргани, зазначені в частині другій цієї статті, під час прийняття рішення про видачу дозволу на спеціальне водокористування або про відмову в його видачі враховують відповідні висновки центрального органу виконавчої влади, що реалізує державну політику у сфері геологічного вивчення та раціонального використання надр, центрального органу виконавчої влади, що забезпечує формування та реалізує державну політику у сфері охорони здоров’я.\n\nУ разі ненадання протягом встановленого строку центральним органом виконавчої влади, що реалізує державну політику у сфері геологічного вивчення та раціонального використання надр, центральним органом виконавчої влади, що забезпечує формування та реалізує державну політику у сфері охорони здоров’я, висновку щодо можливості видачі дозволу на спеціальне водокористування вважається, що відповідний центральний орган виконавчої влади не заперечує проти видачі такого дозволу.\n\nПідставою для відмови у видачі дозволу на спеціальне водокористування є:\n\nподання неповного пакета документів, необхідних для одержання дозволу, згідно з визначеним цією статтею переліком;\n\nвиявлення в документах, поданих суб’єктом господарювання або фізичною особою, недостовірних відомостей, невідповідності вимогам законів та прийнятих відповідно до них нормативно-правових актів, довгостроковим прогнозам водогосподарських балансів;\n\nнегативний висновок центрального органу виконавчої влади, що реалізує державну політику у сфері геологічного вивчення та раціонального використання надр, чи центрального органу виконавчої влади, що забезпечує формування та реалізує державну політику у сфері охорони здоров’я, про можливість здійснення спеціального водокористування.\n\nПідставою для переоформлення дозволу на спеціальне водокористування є зміна найменування або місцезнаходження юридичної особи чи зміна прізвища, імені, по батькові або місця проживання фізичної особи, фізичної особи - підприємця.\n\nПереоформлення дозволу на спеціальне водокористування здійснюється за заявою, до якої додається дозвіл, що підлягає переоформленню.\n\nСтрок видачі переоформленого дозволу на спеціальне водокористування становить два робочі дні з дня одержання заяви про його переоформлення.\n\nПідставою для видачі дубліката дозволу на спеціальне водокористування є його втрата або пошкодження.\n\nВидача дубліката дозволу на спеціальне водокористування здійснюється за заявою протягом двох робочих днів з дня одержання заяви про його видачу.\n\nДозвіл на спеціальне водокористування анулюється з підстав, визначених статтею 55 цього Кодексу.\n\nУ дозволі на спеціальне водокористування встановлюються ліміт забору води, ліміт використання води та ліміт скидання забруднюючих речовин. У разі настання маловоддя ці ліміти можуть бути зменшені органом, що видав дозвіл, без коригування дозволу на спеціальне водокористування.\n\nФорма дозволу на спеціальне водокористування та заяви для його отримання, а також форма нормативного розрахунку водокористування і водовідведення затверджуються центральним органом виконавчої влади, що забезпечує формування державної політики у сфері охорони навколишнього природного середовища\";\n\n\" Стаття 55 . Підстави для припинення права спеціального водокористування\n\nПрипинення права спеціального водокористування здійснюється шляхом анулювання дозволу на спеціальне водокористування.\n\nОрган, що видав дозвіл на спеціальне водокористування, анулює його у разі:\n\nзвернення водокористувача із заявою про анулювання дозволу на спеціальне водокористування;\n\nвизнання водного об’єкта таким, що має особливе державне значення, наукову, культурну чи лікувальну цінність;\n\nприпинення юридичної особи (злиття, приєднання, поділ, перетворення, ліквідація) або припинення підприємницької діяльності фізичної особи - підприємця, смерті фізичної особи, яка одержала дозвіл.\n\nОрган, що видав дозвіл на спеціальне водокористування, звертається до адміністративного суду з позовом про застосування заходу реагування у виді анулювання дозволу з підстав:\n\nвстановлення факту подання в заяві та документах, що додаються до неї, недостовірної інформації;\n\nпередачі водогосподарських споруд іншим водокористувачам;\n\nвиникнення необхідності першочергового задоволення питних і господарсько-побутових потреб населення;\n\nсистематичної, протягом двох і більше податкових (звітних) періодів, несплати збору за спеціальне водокористування в установлені законом строки;\n\nпорушення умов спеціального водокористування та охорони вод, стосовно яких центральним органом виконавчої влади, що реалізує державну політику із здійснення державного нагляду (контролю) у сфері охорони і раціонального використання вод та відтворення водних ресурсів, раніше було видано припис про їх усунення із наданням достатнього часу для їх усунення.\n\nРішення органу, що видав дозвіл, про анулювання дозволу на спеціальне водокористування видається юридичній або фізичній особі протягом п’яти робочих днів з дня його прийняття. У такому разі дія дозволу припиняється через 30 днів з дня прийняття рішення про його анулювання\";\n\n10) статтю 56 виключити.\n\n2. Пункт \"е\" частини першої статті 20 -2 Закону України \"Про охорону навколишнього природного середовища\" (Відомості Верховної Ради України, 1991 р., № 41, ст. 546; 2013 р., № 46, ст. 640) викласти в такій редакції:\n\n\"е) надання обов’язкових до виконання приписів щодо усунення виявлених порушень вимог законодавства з питань, що належать до його компетенції, інформування дозвільних органів про надані приписи суб’єктам господарювання, що здійснюють діяльність на підставі дозволів у сфері охорони навколишнього природного середовища, та здійснення контролю за їх виконанням\".\n\nII. Прикінцеві та перехідні положення\n\n1. Цей Закон набирає чинності через три місяці з дня його опублікування, крім пункту 3 цього розділу, який набирає чинності з дня опублікування цього Закону.\n\n2. Дозволи, видані до дня набрання чинності цим Законом, діють до моменту закінчення строку їх дії.\n\n3. Кабінету Міністрів України у тримісячний строк з дня опублікування цього Закону:\n\nзабезпечити прийняття нормативно-правових актів, що випливають із цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n7 лютого 2017 року\n\n№ 1830-VIII\n\nПро внесення змін до деяких законодавчих актів України, що регулюють відносини, пов'язані з одержанням документів дозвільного характеру щодо спеціального водокористування\nЗакон України від 07.02.2017 № 1830-VIII\n\nПрийняття від 07.02.2017\nПостійна адреса:\nhttps://zakon.rada.gov.ua/go/1830-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}