{
  "id": "ua-law-234-14",
  "type": "statute",
  "title": "Закон України (234-14)",
  "title_en": "",
  "short_name": "234-14",
  "status": "in_force",
  "issued_date": "1998-11-05",
  "url": "https://zakon.rada.gov.ua/laws/show/234-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро зняття застережень України до Конвенції\nпроти катувань та інших жорстоких, нелюдських\nабо таких, що принижують гідність, видів\nповодження і покарання\n( Відомості Верховної Ради України (ВВР), 1998, N 50-51, ст.314 )\nВерховна Рада України п о с т а н о в л я є :\n1. Зняти застереження України до статті 20 Конвенції проти\nкатувань та інших жорстоких, нелюдських або таких, що принижують\nгідність, видів поводження і покарання 1984 року ( 995_085 ), які\nзроблені під час її підписання 27 лютого 1986 року і набули\nчинності згідно з Указом Президії Верховної Ради Української РСР\nвід 26 січня 1987 року ( 3484-11 ) \"Про ратифікацію Конвенції\nпроти катувань та інших жорстоких, нелюдських або таких, що\nпринижують гідність, видів поводження і покарання\" (Відомості\nВерховної Ради УРСР, 1987 р., N 6, ст. 101).\n2. Під час повідомлення про зняття застережень зробити такі\nзаяви:\n1) Україна повністю визнає на своїй території дію статті 21\nКонвенції проти катувань та інших жорстоких, нелюдських або таких,\nщо принижують гідність, видів поводження і покарання 1984 року\nщодо визнання компетенції Комітету проти катувань отримувати та\nрозглядати повідомлення, які стосуються заяв однієї\nдержави-учасниці про те, що інша держава-учасниця не виконує своїх\nзобов'язань за цією Конвенцією;\n2) Україна повністю визнає на своїй території дію статті 22\nКонвенції проти катувань та інших жорстоких, нелюдських або таких,\nщо принижують гідність, видів поводження і покарання 1984 року\nщодо визнання компетенції Комітету проти катувань отримувати та\nрозглядати повідомлення осіб, які перебувають під юрисдикцією\nдержави-учасниці і які стверджують, що вони є жертвами порушення\nдержавою-учасницею положень Конвенції, чи повідомлення такого\nроду, що надходитимуть від їх імені;\n3) Україна заявляє, що положення статей 20, 21 та 22\nКонвенції проти катувань та інших жорстоких, нелюдських або таких,\nщо принижують гідність, видів поводження і покарання 1984 року\nпоширюватимуться на випадки, які можуть виникнути починаючи з дати\nотримання Генеральним секретарем ООН повідомлення про зняття\nзастережень та про відповідні заяви України.\n\nГолова Верховної Ради України О.ТКАЧЕНКО\n\nм. Київ, 5 листопада 1998 року\nN 234-XIV\n\nПро зняття застережень України до Конвенції проти катувань та інших жорстоких, нелюдських або таких, що принижують гідність, видів поводження і покарання\nЗакон України від 05.11.1998 № 234-XIV\n\nПрийняття від 05.11.1998\nПостійна адреса:\nhttps://zakon.rada.gov.ua/go/234-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}