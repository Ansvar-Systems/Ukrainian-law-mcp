{
  "id": "ua-law-468-97",
  "type": "statute",
  "title": "Закон України (468/97-ВР)",
  "title_en": "",
  "short_name": "468/97-ВР",
  "status": "in_force",
  "issued_date": "1997-07-17",
  "url": "https://zakon.rada.gov.ua/laws/show/468/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Тарифне регулювання імпорту сільськогосподарської продукції",
      "content": "Ввізні (імпортні) мита на товари, визначені у статті 6 цього Закону, встановлюються та змінюються Верховною Радою України.\nПовні ставки ввізного (імпортного) мита на товари першої та другої груп Української класифікації товарів зовнішньоекономічної діяльності ( УКТ ЗЕД ) (крім підакцизних) встановлюються у подвійному розмірі до розміру пільгових ставок ввізного (імпортного) мита, визначених у статті 6 цього Закону.\nПовні ставки ввізного (імпортного) мита на товари третьої - двадцять четвертої груп Української класифікації товарів зовнішньоекономічної діяльності (УКТ ЗЕД), а також на підакцизні товари встановлюються на рівні пільгових ставок.\nПри ввезенні товарів, зазначених у статті 6 цього Закону, не дозволяються:\nвідстрочення сплати мита та податку на додану вартість;\nзвільнення від сплати ввізного (імпортного) мита фізичних або юридичних осіб, які мають пільги зі сплати ввізного мита згідно з іншими законодавчими актами України."
    },
    {
      "provision_ref": "art2",
      "section": "2",
      "title": "Стаття 2. Сезонні мита на ввезення сільськогосподарської продукції",
      "content": "Сезонні ввізні (імпортні) мита запроваджуються щорічно у подвійному розмірі до розміру пільгових ставок ввізного (імпортного) мита на сільськогосподарську продукцію груп Української класифікації товарів зовнішньоекономічної діяльності ( УКТ ЗЕД ), визначених у частині п'ятій цієї статті, протягом строку збирання і закладення на зберігання аналогічної продукції українського виробництва.\nСезонні мита вважаються винятком з преференційних або пільгових режимів, у тому числі з угод про вільну торгівлю, митні союзи, виробничу кооперацію та інших подібних міжнародних угод, якщо це передбачено такими угодами. Сезонні мита протягом часу їх дії заміщують ввізні (імпортні) мита, встановлені статтею 6 цього Закону.\nКабінет Міністрів України встановлює терміни дії сезонних мит на сільськогосподарську продукцію та оприлюднює свої рішення за 45 днів до дня їх запровадження.\nСезонні мита встановлюються на строк, що не може бути меншим 60 та більшим 120 послідовних календарних днів.\nСезонні мита встановлюються стосовно товарів, які підпадають під визначення таких кодів Української класифікації товарів зовнішньоекономічної діяльності ( УКТ ЗЕД ): 07.01-07.08, 08.06.10, 08.07.10, 08.08.10, 08.08.20, 08.09.10000, 08.09.20, 10.01-10.05, 10.08, 12.06-12.08, 12.10, 12.12.91, 12.12.92, 12.13, 12.14 та при цьому оподатковуються за пільговою ставкою, яка дорівнює або перевищує 30 відсотків згідно з статтею 6 цього Закону."
    },
    {
      "provision_ref": "art3",
      "section": "3",
      "title": "Стаття 3. Нетарифне регулювання імпорту продукції тваринництва",
      "content": "З метою підтримання конкурентоспроможності вітчизняних виробників продукції тваринництва Кабінет Міністрів України встановлює щорічні квоти (кількісні обмеження) на ввезення продукції, що підпадає під визначення першої та другої груп Української класифікації товарів зовнішньоекономічної діяльності ( УКТ ЗЕД ) (коди: 01.02, крім 01.02.10.000, 01.03, крім 01.03.10.000, 01.05, крім 01.05.11.000, 01.06.00, 02.01, 02.02, 02.03, 02.04, 02.05.00.000, 02.06, 02.07, крім 02.07.39.130, 02.07.39.230, 02.07.41.510, 02.07.39.130, 02.07.39.230, 02.07.41.510, 02.08, 02.09.00, 02.10) та оподатковується ввізним митом за пільговою ставкою, яка дорівнює або перевищує 30 відсотків згідно зі статтею 6 цього Закону.\nКвоти у поточному році діють до дня проведення аукціону з їх продажу на наступний рік та поширюються на імпортні поставки продукції тваринництва з усіх країн. При цьому сільськогосподарська продукція, що підлягає квотуванню, не звільняється від обкладення ввізним (імпортним) митом.\nОбсяг квоти стосовно окремого виду (типу, сорту) продукції тваринництва не може перевищувати 10 відсотків від обсягу виробництва аналогічної продукції в Україні року, що передує поточному. Конкретний обсяг квоти в межах зазначених 10 відсотків визначається Кабінетом Міністрів України відповідно до обсягів вітчизняного виробництва окремого виду продукції тваринництва та обсягів її споживання (включаючи імпортовану) у році, що передує поточному.\nКвоти вважаються винятком з преференційних або пільгових режимів, у тому числі з угод про вільну торгівлю, митні союзи, виробничу кооперацію та інших подібних міжнародних угод, якщо це передбачено такими угодами.\nЩорічні квоти на ввезення імпортної продукції тваринництва реалізуються за кошти на аукціонах, які проводяться Міністерством сільського господарства і продовольства України протягом 60 календарних днів з дня оприлюднення статистичних даних щодо фактичних обсягів вітчизняного виробництва продукції тваринництва та обсягів її споживання (включаючи імпортовану) у році, що передує поточному. Квоти, що залишаються нереалізованими протягом зазначеного строку, подальшій реалізації або використанню не підлягають. За проведення аукціону з покупців імпортних квот стягується державне мито у розмірі, передбаченому законодавством. Доходи, отримані від продажу квот, зараховуються до Державного бюджету України.\nІнформація щодо дати запровадження та розміру квот на продукцію тваринництва, а також відомості щодо проведення аукціонів з продажу таких квот оприлюднюються в офіційних періодичних виданнях Верховної Ради України та Кабінету Міністрів України не пізніше ніж за 30 календарних днів до дня проведення відповідного аукціону.\nКвота вважається реалізованою тільки після повної сплати її вартості особою, що виграла аукціон.\nПодальший перепродаж квот не дозволяється, при цьому вантажоодержувачем імпортної продукції, що підлягає квотуванню, може бути виключно особа, яка виграла аукціон.\nКвоти встановлюються на ввезення кожного виду продукції окремої чотиризначної товарної позиції груп першої та другої, згідно з Українською класифікацією товарів зовнішньоекономічної діяльності ( УКТ ЗЕД ), і підрозділяються на лоти, кожний з яких має становити один відсоток від загального обсягу квоти на таку товарну позицію.\nДля проведення аукціону Міністерство сільського господарства і продовольства України створює з числа своїх працівників, які мають статус державних службовців, аукціонну комісію, що діє від імені та за дорученням зазначеного Міністерства.\nУчасть в аукціонах з продажу квот може взяти будь-яка особа, що подала аукціонній комісії заявку про свою участь за формою, встановленою Міністерством сільського господарства і продовольства України, внесла реєстраційну плату та заставний внесок у сумах, що визначаються Міністерством сільського господарства і продовольства України. Встановлення додаткових вимог до учасників аукціонів з продажу квот, обмеження їх кількості або відмова у допуску їх до участі в аукціоні з інших причин не дозволяється.\nРеєстраційна плата встановлюється на рівні, достатньому для покриття витрат Міністерства сільського господарства і продовольства України з організації та проведення аукціону в розрахунку на одного учасника. Реєстраційна плата не підлягає поверненню учасникам аукціону або врахуванню у ціні продажу квоти.\nЗаставний внесок підлягає поверненню учасникам, які не перемогли в аукціонних торгах, або враховується при зменшенні суми вартості придбаної квоти для переможців аукціонних торгів. Заставний внесок не повертається переможцю аукціонних торгів, який протягом п'яти робочих днів, наступних за днем проведення аукціонних торгів, не сплачує повну вартість придбаної квоти. При цьому сума заставного внеску такого учасника спрямовується до Державного бюджету України.\nЗ урахуванням положень цієї статті Кабінет Міністрів України встановлює порядок проведення аукціонів з продажу квот на ввезення продукції тваринництва на територію України та оприлюднює його.\nСпори між покупцями ввізних квот та Міністерством сільського господарства і продовольства України вирішуються в судовому порядку.\nКабінет Міністрів України подає Верховній Раді України до 1 березня чергового року письмовий звіт про виконання вимог цієї статті стосовно продажу квот на поточний рік."
    },
    {
      "provision_ref": "art4",
      "section": "4",
      "title": "Стаття 4. Контроль за ввезенням імпортної сільськогосподарської продукції",
      "content": "Сільськогосподарська продукція, яка ввозиться (пересилається) на митну територію України, підлягає радіологічному, а в разі ввезення об’єктів державного контролю - товарів першої - п’ятої, сьомої, десятої, дванадцятої, чотирнадцятої - шістнадцятої, дев’ятнадцятої, двадцять першої, двадцять третьої груп згідно з Українською класифікацією товарів зовнішньоекономічної діяльності (УКТЗЕД) - державному контролю, що здійснюють центральний орган виконавчої влади, що реалізує державну політику у сфері безпечності та окремих показників якості харчових продуктів, та центральний орган виконавчої влади, що реалізує державну політику у сфері ветеринарної медицини. Ввезення в Україну харчових продуктів та супутніх матеріалів здійснюється в порядку, визначеному законом."
    },
    {
      "provision_ref": "art5",
      "section": "5",
      "title": "Стаття 5. Захист прав власності на сільськогосподарську продукцію, прав на вільний вибір переробників та покупців сільськогосподарської продукції",
      "content": "З метою запобігання створенню штучного дефіциту сільськогосподарської продукції в Україні та спекулятивного збільшення цін на продукти першої необхідності забороняється введення обмежень на вільне переміщення сільськогосподарської продукції вітчизняного виробництва на всій території України, визначення сільськогосподарському товаровиробнику конкретних переробників або споживачів, а також встановлення обов'язкових мінімальних цін їх реалізації (продажу).\nРішення органів виконавчої влади або органів місцевого самоврядування, прийняті всупереч положенням цієї статті, не підлягають виконанню. Посадові особи зазначених органів за видання (підписання) рішень, що суперечать положенням цієї статті, несуть відповідальність згідно із законами України."
    },
    {
      "provision_ref": "art6",
      "section": "6",
      "title": "Стаття 6. Розмір ввізного мита на сільськогосподарську продукцію",
      "content": "Ставки ввізного мита на товари першої - двадцять четвертої груп Української класифікації товарів зовнішньоекономічної діяльності визначаються Митним тарифом України."
    },
    {
      "provision_ref": "art7",
      "section": "7",
      "title": "Стаття 7. Прикінцеві положення",
      "content": "1. Цей Закон набирає чинності з дня опублікування, крім статті 6 , яка набирає чинності через 45 днів після дня опублікування цього Закону.\n2. Сезонні мита, передбачені статтею 2 , застосовуються починаючи з урожаю 1997 року."
    },
    {
      "provision_ref": "art3",
      "section": "3",
      "title": "Стаття 3. діє до 1 січня 2003 року.",
      "content": "3. З дня набрання чинності цим Законом до 1 січня 1999 року норми Закону України \"Про операції з давальницькою сировиною в зовнішньоекономічних відносинах\" стосовно готової продукції товарних груп 1-24 Гармонізованої системи опису і кодування товарів, що вироблена з давальницької сировини резидента і ввозиться на митну територію України, в частині звільнення від сплати податку на додану вартість поширюються тільки на готову продукцію, що ввозиться за договорами, по яких давальницька сировина була повністю або частково вивезена за межі митної території України до 1 жовтня 1997 року, а в частині звільнення від обкладення ввізним митом та непідпадання під режим ліцензування і квотування - тільки на готову продукцію, що ввозиться за договорами, по яких давальницька сировина була повністю або частково вивезена за межі митної території України до набрання чинності цим Законом.\n4. Квоти на ввезення продукції тваринництва запроваджуються з дня набрання чинності цим Законом і діють до дня проведення аукціонів з продажу квот на 1998 рік.\n5. Доходи Державного бюджету України, отримані внаслідок запровадження цього Закону, спрямовуються на фінансування програм з цінової підтримки сільськогосподарської продукції вітчизняного виробництва.\n6. Норми інших законодавчих актів України діють у частині, що не суперечить цьому Закону.\n7. Кабінету Міністрів України у двомісячний термін з дня опублікування цього Закону подати на розгляд Верховної Ради України проекти законодавчих актів, які потребують змін і доповнень у зв'язку із введенням у дію цього Закону.\n8. Тимчасово до 1 серпня 1998 року встановити на томатну пасту з вмістом сухих речовин більш як 30 відсотків по масі (тільки в тарі для промислової переробки) ввізне мито за нульовою ставкою - код товарної групи 20.02.90.900.\n9. Тимчасово до 1 липня 1998 року дозволити фізичним особам отримувати міжнародні поштові відправлення з харчовими продуктами (крім підакцизних) вагою до 5 кілограмів без сертифіката відповідності.\n10. За товари, що імпортуються в Україну в рамках інвестиційних проектів за рахунок кредитів, наданих під гарантії Кабінету Міністрів України до 7 жовтня 1997 року, сплачується ввізне (імпортне) мито відповідно до законодавства, яке діяло до набрання чинності Законом України \"Про державне регулювання імпорту сільськогосподарської продукції\".\n11. Тимчасово до 1 вересня 2000 року встановити на зерно кукурудзи (тільки для промислової переробки на підприємствах харчової промисловості) ввізне мито за нульовою ставкою - код товарної групи 1005.\n12. Протягом строку дії Закону України \"Про внесення змін до деяких законів України з питань оподаткування щодо зернових культур\", прийнятого Верховною Радою України 23 жовтня 2003 року, встановити для товарів, які підпадають під визначення кодів УКТ ЗЕД 1001 10 00 90, 1001 90 99 00, 1002 00 00 00, нульову ставку ввізного (імпортного) мита.\nЛ.КУЧМА"
    }
  ],
  "definitions": []
}