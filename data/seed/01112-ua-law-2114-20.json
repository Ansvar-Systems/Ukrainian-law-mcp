{
  "id": "ua-law-2114-20",
  "type": "statute",
  "title": "Закон України (2114-20)",
  "title_en": "",
  "short_name": "2114-20",
  "status": "in_force",
  "issued_date": "2022-03-03",
  "url": "https://zakon.rada.gov.ua/laws/show/2114-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. У період дії воєнного стану громадяни України, а також іноземці та особи без громадянства, які на законних підставах перебувають на території України (далі - цивільні особи), можуть брати участь у відсічі та стримуванні збройної агресії Російської Федерації та/або інших держав, у тому числі отримати вогнепальну зброю і боєприпаси до неї відповідно до порядку та вимог, встановлених Міністерством внутрішніх справ України.",
      "content": "Вогнепальна зброя і боєприпаси до неї, отримані відповідно до цієї статті, є державною власністю та можуть перебувати у володінні та користуванні цивільних осіб виключно на підставах і на період, визначені цим Законом.\nОтримані цивільними особами вогнепальна зброя і боєприпаси до неї можуть застосовуватися цивільними особами для відсічі та стримування збройної агресії Російської Федерації або інших держав."
    },
    {
      "provision_ref": "art1-1",
      "section": "1-1",
      "title": "Стаття 1-1. Цивільна особа, яка знайшла вогнепальну зброю, її основні частини або боєприпаси до неї, зобов’язана негайно повідомити Національну поліцію України про такий факт за телефонним номером екстреної служби 102 або єдиним телефонним номером 112 та впродовж 24 годин передати їх до органів Національної поліції України в будь-який зручний спосіб для подальшої здачі чи декларування або вказати на їх місцезнаходження для подальшого вилучення.",
      "content": "Вогнепальна зброя і боєприпаси до неї, що були знайдені цивільними особами та задекларовані відповідно до положень цього Закону, можуть застосовуватися цивільними особами для відсічі та стримування збройної агресії Російської Федерації або інших держав."
    },
    {
      "provision_ref": "art1-2",
      "section": "1-2",
      "title": "Стаття 1-2. Вогнепальна зброя і боєприпаси до неї, отримані цивільними особами відповідно до статті 1 цього Закону і відомості про які відсутні в реєстрах і базах (банках) даних Міністерства внутрішніх справ України, підлягають декларуванню в органах Національної поліції України.",
      "content": "Знайдена вогнепальна зброя і боєприпаси до неї можуть бути задекларовані цивільною особою, яка знайшла вогнепальну зброю і боєприпаси до неї, у разі, якщо така особа виявила бажання залишити знайдені вогнепальну зброю і боєприпаси до неї на період дії воєнного стану відповідно до частини другої статті 1 -1 цього Закону.\nДекларуванню згідно із цим Законом не підлягає:\n1) нарізна вогнепальна зброя калібру від 12,7 мм та більше і боєприпаси до неї;\n2) гладкоствольна вогнепальна зброя калібру більше 23 мм і боєприпаси до неї;\n3) кулемети, гранатомети, міномети, вогнемети, переносні зенітно-ракетні комплекси, ствольні артилерійські системи і боєприпаси до них та інша зброя і боєприпаси, що не можуть перебувати у власності цивільних осіб;\n4) вогнепальна зброя і боєприпаси до неї, що є засобом або знаряддям вчиненого кримінального правопорушення;\n5) вогнепальна зброя із видаленим чи незаконно зміненим маркуванням;\n6) вогнепальна зброя і боєприпаси до неї, закріплені за військовослужбовцями Збройних Сил України, інших утворених відповідно до законів України військових формувань, Служби безпеки України, Державної прикордонної служби України, Національної гвардії України, Державної спеціальної служби транспорту, Державної служби спеціального зв’язку та захисту інформації України, Управління державної охорони України, особами начальницького складу Національного антикорупційного бюро України, Бюро економічної безпеки України, особами рядового і начальницького складу Державної кримінально-виконавчої служби України, Державного бюро розслідувань, поліцейськими, співробітниками Служби судової охорони, працівниками інших правоохоронних органів та відомчої воєнізованої охорони;\n7) боєприпаси окремо від вогнепальної зброї.\nВогнепальна зброя і боєприпаси до неї, що не підлягають декларуванню, вилучаються в установленому порядку органами Національної поліції України. Задекларована вогнепальна зброя і боєприпаси до неї перебувають у володінні та користуванні цивільних осіб протягом дії воєнного стану.\nДекларування цивільними особами отриманої вогнепальної зброї, відомості про яку відсутні в реєстрах і базах (банках) даних Міністерства внутрішніх справ України, і боєприпасів до неї не тягне за собою набуття права власності на них.\nПорядок декларування вогнепальної зброї і боєприпасів до неї встановлюється Міністерством внутрішніх справ України."
    },
    {
      "provision_ref": "art2",
      "section": "2",
      "title": "Стаття 2. Застосування цивільними особами вогнепальної зброї, отриманої або знайденої та задекларованої відповідно до цього Закону, здійснюється аналогічно до застосування зброї військовослужбовцями під час виконання ними завдань щодо відсічі збройної агресії проти України в порядку, затвердженому Кабінетом Міністрів України.",
      "content": "Правила носіння, зберігання та перевезення вогнепальної зброї і боєприпасів до неї цивільними особами, які беруть участь у відсічі та стримуванні збройної агресії Російської Федерації або інших держав , встановлюються Міністерством внутрішніх справ України.\nЗабороняється передача цивільними особами вогнепальної зброї і боєприпасів до неї, отриманих або знайдених та задекларованих відповідно до цього Закону, іншим особам, крім передачі органам Національної поліції України."
    },
    {
      "provision_ref": "art3",
      "section": "3",
      "title": "Стаття 3. Цивільні особи не пізніше 90 днів після припинення або скасування воєнного стану в Україні зобов’язані здати отриману ними вогнепальну зброю і невикористані боєприпаси до неї до органів Національної поліції України.",
      "content": "Цивільні особи не пізніше 90 днів після припинення або скасування воєнного стану в Україні зобов’язані здати знайдену та задекларовану ними вогнепальну зброю і невикористані боєприпаси до неї до органів Національної поліції України. Цивільна особа одночасно із здачею знайденої та задекларованої вогнепальної зброї і боєприпасів до неї письмово повідомляє орган Національної поліції України про свій намір набути таку зброю у власність у порядку, передбаченому цим Законом. У такому разі здана вогнепальна зброя підлягає перевірці на предмет наявності підстав, що унеможливлюють набуття такою цивільною особою права власності на неї.\nПорядок проведення перевірки зданої відповідно до цієї статті вогнепальної зброї і боєприпасів до неї, їх зберігання, обліку та утилізації визначається Міністерством внутрішніх справ України.\nЦивільна особа, яка знайшла та задекларувала вогнепальну зброю, набуває право власності на неї після спливу трьох місяців з дня здачі знайденої вогнепальної зброї для перевірки до органу Національної поліції України.\nПраво власності на знайдену та задекларовану вогнепальну зброю набувається з урахуванням законодавства про дозвільну систему органів внутрішніх справ.\nПраво власності на знайдену та задекларовану вогнепальну зброю не набувається у таких випадках:\n1) цивільна особа, яка знайшла та задекларувала вогнепальну зброю, не відповідає вимогам, встановленим законом до фізичних осіб для набуття права власності на вогнепальну зброю;\n2) вогнепальна зброя не підлягає декларуванню;\n3) вогнепальна зброя належить іншій фізичній або юридичній особі, у тому числі є державною власністю;\n4) вогнепальна зброя відноситься до видів вогнепальної зброї, що не може перебувати у власності фізичної особи, крім випадків, передбачених частиною сьомою цієї статті.\nЯкщо знайдена та задекларована вогнепальна зброя відноситься до видів вогнепальної зброї, що не може перебувати у власності фізичної особи, така вогнепальна зброя за рахунок цієї особи може бути приведена у відповідність (перероблена) з видом вогнепальної зброї, що може перебувати в її власності, або із станом макета вогнепальної зброї у порядку , визначеному Міністерством внутрішніх справ України.\nУ разі якщо цивільна особа, яка знайшла вогнепальну зброю, не виявила бажання набути її у власність або не може набути право власності на неї з підстав, визначених законом, знайдена вогнепальна зброя переходить у державну власність, а боєприпаси до неї підлягають вилученню та утилізації в установленому порядку.\nЗа порушення вимог, передбачених цією статтею, цивільні особи несуть відповідальність, визначену законом."
    },
    {
      "provision_ref": "art6",
      "section": "6",
      "title": "Стаття 6. Прикінцеві та перехідні положення",
      "content": "1. Цей Закон набирає чинності з дня, наступного за днем його опублікування.\n2. Дія цього Закону поширюється на всіх цивільних осіб, які отримали, знайшли або задекларували вогнепальну зброю і боєприпаси до неї незалежно від дати їх отримання, знаходження або декларування, протягом дії воєнного стану, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX .\n3. Розділ II \"Прикінцеві та перехідні положення\" Кримінального кодексу України (Відомості Верховної Ради України, 2001 р., № 25-26, ст. 131) доповнити пунктом 22 такого змісту:\n\"22. Цивільні особи не несуть кримінальної відповідальності за застосування вогнепальної зброї проти осіб, які здійснюють збройну агресію проти України, якщо така зброя застосована відповідно до вимог Закону України \"Про забезпечення участі цивільних осіб у захисті України\".\nВ. ЗЕЛЕНСЬКИЙ"
    }
  ],
  "definitions": []
}