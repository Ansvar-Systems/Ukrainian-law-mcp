{
  "id": "ua-law-5065-17",
  "type": "statute",
  "title": "Закон України (5065-17)",
  "title_en": "",
  "short_name": "5065-17",
  "status": "in_force",
  "issued_date": "2012-07-05",
  "url": "https://zakon.rada.gov.ua/laws/show/5065-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо посилення відповідальності за фальсифікацію або обіг фальсифікованих лікарських засобів\n\n(Відомості Верховної Ради (ВВР), 2013, № 28, ст.300)\n\n{Із змінами, внесеними згідно з Кодексом\n\n№ 4651-VI від 13.04.2012 , ВВР, 2013, № 9-10, № 11-12, № 13, ст.88}\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 p., додаток до № 51, ст. 1122):\n\n1) статтю 44 -2 викласти в такій редакції:\n\n\" Стаття 44 -2 . Порушення обмежень, встановлених для медичних і фармацевтичних працівників під час здійснення ними професійної діяльності\n\nПорушення обмежень, встановлених для медичних і фармацевтичних працівників під час здійснення ними професійної діяльності, -\n\nтягне за собою накладення штрафу у розмірі трьохсот неоподатковуваних мінімумів доходів громадян.\n\nТі самі дії, вчинені повторно протягом року після накладення адміністративного стягнення за порушення, передбачені частиною першою цієї статті, -\n\nтягнуть за собою накладення штрафу у розмірі однієї тисячі двохсот неоподатковуваних мінімумів доходів громадян\";\n\n2) у частині першій статті 244 -8 слова \"з незаконним виробництвом, виготовленням, придбанням, переміщенням, зберіганням з метою збуту або незаконним збутом лікарських засобів\" замінити словами \"з порушенням обмежень, встановлених для медичних і фармацевтичних працівників під час здійснення ними професійної діяльності\".\n\n2. У Кримінальному кодексі України (Відомості Верховної Ради України, 2001 p., № 25-26, ст. 131):\n\n1) у статті 305:\n\nв абзаці другому частини першої слова \"трьох до восьми\" замінити словами \"п'яти до восьми\";\n\nв абзаці другому частини другої слова \"п'яти до десяти\" замінити словами \"восьми до десяти\";\n\nв абзаці другому частини третьої слова \"восьми до дванадцяти\" замінити словами \"десяти до дванадцяти\";\n\n2) статтю 321 -1 викласти в такій редакції:\n\n\" Стаття 321 -1 . Фальсифікація лікарських засобів або обіг фальсифікованих лікарських засобів\n\n1. Виготовлення, придбання, перевезення, пересилання, зберігання з метою збуту або збут завідомо фальсифікованих лікарських засобів -\n\nкараються позбавленням волі на строк від трьох до п'яти років з конфіскацією фальсифікованих лікарських засобів, сировини та обладнання для їх виготовлення.\n\n2. Ті самі дії, вчинені повторно або за попередньою змовою групою осіб, або у великих розмірах, або якщо вони спричинили тривалий розлад здоров'я особи, а так само виробництво фальсифікованих лікарських засобів -\n\nкараються позбавленням волі на строк від п'яти до восьми років з конфіскацією фальсифікованих лікарських засобів, сировини, обладнання для їх виготовлення та майна.\n\n3. Дії, передбачені частинами першою або другою цієї статті, якщо вони спричинили смерть особи або інші тяжкі наслідки, або вчинені в особливо великих розмірах, -\n\nкараються позбавленням волі на строк від восьми до десяти років або довічним позбавленням волі, з конфіскацією фальсифікованих лікарських засобів, сировини, обладнання для їх виготовлення та майна.\n\n4. Особа, яка добровільно здала фальсифіковані лікарські засоби та вказала джерело їх придбання або сприяла розкриттю злочинів, пов'язаних з їх обігом, звільняється від кримінальної відповідальності за придбання, перевезення, пересилання чи зберігання з метою збуту, збут завідомо фальсифікованих лікарських засобів, їх ввезення на територію України, вивезення з території України, транзит через її територію (частина перша цієї статті, якщо такі дії не створили загрози для життя чи здоров'я людей)\";\n\n3) доповнити статтею 321 -2 такого змісту:\n\n\" Стаття 321 -2 . Порушення встановленого порядку доклінічного вивчення, клінічних випробувань і державної реєстрації лікарських засобів\n\n1. Умисне порушення встановленого порядку доклінічного вивчення, клінічних випробувань лікарських засобів, фальсифікація їх результатів, а також порушення встановленого порядку державної реєстрації лікарських засобів -\n\nкараються позбавленням волі на строк від трьох до п'яти років з позбавленням права обіймати певні посади чи займатися певною діяльністю на строк від одного до трьох років.\n\n2. Ті самі дії, вчинені повторно або за попередньою змовою групою осіб, -\n\nкараються позбавленням волі на строк від п'яти до восьми років з позбавленням права обіймати певні посади чи займатися певною діяльністю на строк від двох до трьох років.\n\n3. Дії, передбачені частинами першою або другою цієї статті, якщо вони спричинили смерть потерпілого або інші тяжкі наслідки, -\n\nкараються позбавленням волі на строк від восьми до десяти років з позбавленням права обіймати певні посади чи займатися певною діяльністю на строк від двох до трьох років\".\n\n{Пункт 3 розділу I втратив чинність на підставі Кодексу № 4651-VI від 13.04.2012 }\n\nII. Цей Закон набирає чинності з дня, наступного за днем його опублікування.\n\nПрезидент України\n\nВ.ЯНУКОВИЧ\n\nм. Київ\n\n5 липня 2012 року\n\n№ 5065-VI\n\nПро внесення змін до деяких законодавчих актів України щодо посилення відповідальності за фальсифікацію або обіг фальсифікованих лікарських засобів\nЗакон України від 05.07.2012 № 5065-VI\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/5065-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}