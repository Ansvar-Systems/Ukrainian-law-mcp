{
  "id": "ua-law-2978-20",
  "type": "statute",
  "title": "Закон України (2978-20)",
  "title_en": "",
  "short_name": "2978-20",
  "status": "in_force",
  "issued_date": "2023-03-20",
  "url": "https://zakon.rada.gov.ua/laws/show/2978-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 20 Закону України \"Про військовий обов’язок і військову службу\" щодо комплектування Збройних Сил України посадовими особами офіцерського складу на особливий період\n\n(Відомості Верховної Ради (ВВР), 2023, № 63, ст.210)\n\nВерховна Рада України постановляє:\n\nI. Внести до статті 20 Закону України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами) такі зміни:\n\n1. В абзаці шостому частини першої цифри та слово \"30 років\" замінити цифрами та словом \"32 років\".\n\n2. Після частини другої доповнити новою частиною такого змісту:\n\n\"3. У період дії воєнного стану на військову службу за контрактом осіб офіцерського складу приймаються особи сержантського і старшинського складу, які проходять військову службу за контрактом, військову службу за призовом під час мобілізації, на особливий період, або військову службу за призовом осіб із числа резервістів в особливий період, не менше трьох місяців брали безпосередню участь у воєнних (бойових) діях та не менше трьох місяців успішно виконують службові обов’язки на посадах осіб офіцерського складу, перелік яких визначається відповідно Міністерством оборони України та іншими центральними органами виконавчої влади, які відповідно до закону здійснюють керівництво військовими формуваннями.\n\nОсоби офіцерського складу, зазначені в абзаці першому цієї частини, не пізніше шести місяців з дня припинення чи скасування воєнного стану проходять курс військової підготовки за напрямом, що відповідає профілю службової діяльності\".\n\nУ зв’язку з цим частини третю - восьму вважати відповідно частинами четвертою - дев’ятою.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n3. Запропонувати Президентові України привести свої нормативно-правові акти у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n20 березня 2023 року\n\n№ 2978-IX\n\nПро внесення змін до статті 20 Закону України \"Про військовий обов'язок і військову службу\" щодо комплектування Збройних Сил України посадовими особами офіцерського складу на особливий період\nЗакон України від 20.03.2023 № 2978-IX\n\nПрийняття від 20.03.2023\nПостійна адреса:\nhttps://zakon.rada.gov.ua/go/2978-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}