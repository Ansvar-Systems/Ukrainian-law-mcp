{
  "id": "ua-law-353-14",
  "type": "statute",
  "title": "Закон України (353-14)",
  "title_en": "",
  "short_name": "353-14",
  "status": "in_force",
  "issued_date": "1998-12-23",
  "url": "https://zakon.rada.gov.ua/laws/show/353-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення основних термінів",
      "content": "У цьому Законі наведені нижче терміни вживаються в такому значенні:\nгеодезична мережа - сукупність геодезичних пунктів;\nгеодезичний пункт - пристрій і (або) споруда для позначення на місцевості точок земної поверхні з відомими координатами і висотами;\nдержавна геодезична мережа - мережа геодезичних пунктів, що забезпечує поширення координат на територію держави і є вихідною для створення інших геодезичних мереж;\nдистанційне зондування Землі - процес отримання даних про поверхню Землі методом аерофотозйомки або шляхом спостереження і вимірювань із космосу;\nкадастрові зйомки - комплекс робіт, спрямованих на вивчення необхідних топографічних елементів місцевості щодо пунктів геодезичної мережі (зокрема меж земельних ділянок з їх найменуваннями, кількісними та якісними показниками) і нанесення їх на планшет для створення планів (карт), що служать основою для кадастрів;\nкартографічний моніторинг - система безперервного спостереження за земною поверхнею з метою картографічного вивчення стану місцевості;\nтопографо-геодезична і картографічна діяльність - наукова, виробнича і управлінська діяльність, спрямована на визначення параметрів фігури, гравітаційного поля Землі, координат точок земної поверхні та їх змін у часі, створення і використання державної геодезичної і гравіметричної мереж України, мережі постійно діючих станцій супутникового спостереження, топографічних, тематичних карт (планів), створення та оновлення картографічної основи для державних кадастрів, банків (баз) геопросторових даних та геоінформаційних систем;\nтопографо-геодезичні та картографічні роботи - процес створення геодезичних, топографічних і картографічних матеріалів, даних, топографо-геодезичної та картографічної продукції;\nрезультати топографо-геодезичної і картографічної діяльності - геодезичні, топографічні, картографічні матеріали, продукція, інформація тощо.\nТермін \"геопросторові дані\" вживається у значенні, наведеному в Законі України \"Про національну інфраструктуру геопросторових даних\"."
    },
    {
      "provision_ref": "art2",
      "section": "2",
      "title": "Стаття 2. Законодавство про топографо-геодезичну і картографічну діяльність",
      "content": "Відносини в сфері топографо-геодезичної і картографічної діяльності регулюються цим Законом та іншими нормативно-правовими актами України."
    },
    {
      "provision_ref": "art3",
      "section": "3",
      "title": "Стаття 3. Завдання законодавства про топографо-геодезичну і картографічну діяльність",
      "content": "Завданням законодавства про топографо-геодезичну і картографічну діяльність є регулювання відносин у сфері топографо-геодезичної і картографічної діяльності для забезпечення потреб держави і громадян результатами топографо-геодезичної і картографічної діяльності."
    },
    {
      "provision_ref": "art4",
      "section": "4",
      "title": "Стаття 4. Об’єкти топографо-геодезичної і картографічної діяльності",
      "content": "Об’єктами топографо-геодезичної і картографічної діяльності є:\nтериторія України, в тому числі водні об’єкти, міста та інші населені пункти, системи промислових, гідротехнічних та інших інженерних споруд і комунікацій, континентальний шельф і виключна (морська) економічна зона України;\nтериторія земної кулі, включаючи Антарктиду, Світовий океан, космічний простір, небесні тіла."
    },
    {
      "provision_ref": "art5",
      "section": "5",
      "title": "Стаття 5. Суб’єкти топографо-геодезичної і картографічної діяльності",
      "content": "Суб’єктами топографо-геодезичної і картографічної діяльності є:\nКабінет Міністрів України;\nцентральний орган виконавчої влади, що забезпечує формування державної політики у сфері земельних відносин; центральний орган виконавчої влади, що реалізує державну політику у сфері земельних відносин;\nМіністерство оборони України та його спеціальні підрозділи;\nінші центральні та місцеві органи виконавчої влади;\nюридичні та фізичні особи, які володіють необхідним технічним та технологічним забезпеченням та у складі яких за основним місцем роботи є сертифікований інженер-геодезист, що є відповідальним за якість результатів топографо-геодезичних і картографічних робіт."
    },
    {
      "provision_ref": "art5-1",
      "section": "5-1",
      "title": "Стаття 5-1. Професійна підготовка та кадрове забезпечення у сфері топографо-геодезичної і картографічної діяльності",
      "content": "Професійною топографо-геодезичною і картографічною діяльністю за відповідними напрямами можуть займатися особи, які мають вищу освіту у сфері геодезії та/або землеустрою.\nТопографо-геодезичні і картографічні роботи при здійсненні землеустрою виконуються особами, які отримали кваліфікаційний сертифікат інженера-землевпорядника відповідно до Закону України \"Про землеустрій\".\nСертифіковані інженери-геодезисти несуть відповідальність за якість результатів топографо-геодезичних і картографічних робіт (крім топографо-геодезичних та картографічних робіт при здійсненні землеустрою). Сертифікованим інженером-геодезистом може бути особа, яка має стаж роботи за спеціальністю не менше одного року, склала кваліфікаційний іспит та одержала кваліфікаційний сертифікат за відповідним напрямом робіт. Відомості про сертифікованих інженерів-геодезистів вносяться до Державного реєстру сертифікованих інженерів-геодезистів відповідно до вимог цього Закону.\nСертифікованим інженером-геодезистом не може бути особа, обмежена у дієздатності або визнана недієздатною за рішенням суду.\nІнженер-геодезист для складання кваліфікаційного іспиту за відповідним напрямом подає до Кваліфікаційної комісії:\nзаяву встановленого зразка із зазначенням напряму робіт;\nкопію документа про вищу освіту за освітньо-кваліфікаційним рівнем спеціаліста або магістра відповідно до закону;\nдокумент, що підтверджує стаж роботи.\nСкладання кваліфікаційного іспиту Кваліфікаційній комісії інженером-геодезистом та підвищення кваліфікації сертифікованими інженерами-геодезистами за відповідними напрямами здійснюються на базі факультетів геодезичного або землевпорядного профілю у закладах вищої освіти відповідної акредитації, які уклали договір із центральним органом виконавчої влади, що реалізує державну політику у сфері земельних відносин.\nКваліфікаційний іспит є процедурою, під час проведення якої підтверджується професійна компетентність особи, рівень її кваліфікації і знань як виконавця топографо-геодезичних і картографічних робіт за відповідним напрямом (крім топографо-геодезичних і картографічних робіт при здійсненні землеустрою).\nВимоги до програм підвищення кваліфікації сертифікованих інженерів-геодезистів встановлюються Кваліфікаційною комісією, склад якої затверджується наказом центрального органу виконавчої влади, що реалізує державну політику у сфері земельних відносин.\nКваліфікаційна комісія здійснює контроль за якістю професійної підготовки сертифікованих інженерів-геодезистів.\nДо складу Кваліфікаційної комісії включаються десять сертифікованих інженерів-геодезистів, які є представниками центрального органу виконавчої влади, що реалізує державну політику у сфері земельних відносин, та по п’ять сертифікованих інженерів-геодезистів від кожної саморегулівної організації у сфері топографо-геодезичної і картографічної діяльності.\nЧлен Кваліфікаційної комісії може бути виключений із складу Кваліфікаційної комісії за поданням органу, закладу, організації, які його делегували.\nОсоба, яка делегувала члена Кваліфікаційної комісії, має право на його відкликання або заміну. Зміни до складу Кваліфікаційної комісії вносяться центральним органом виконавчої влади, що реалізує державну політику у сфері земельних відносин, протягом місяця з дня отримання подання про делегування, відкликання або заміну члена Кваліфікаційної комісії.\nЧлен Кваліфікаційної комісії виключається із складу Кваліфікаційної комісії за поданням органу, закладу вищої освіти, саморегулівної організації, які його делегували, а також у разі втрати відповідним органом, закладом вищої освіти, саморегулівною організацією права делегувати своїх представників до складу Кваліфікаційної комісії.\nЧлени Кваліфікаційної комісії обирають із свого складу голову і секретаря комісії.\nЗасідання Кваліфікаційної комісії є правомочним у разі присутності на ньому більше половини складу комісії. Рішення Кваліфікаційної комісії приймаються простою більшістю голосів присутніх на засіданні членів комісії. У разі рівного розподілу голосів голос голови Кваліфікаційної комісії є вирішальним.\nРішення Кваліфікаційної комісії може бути оскаржено до суду.\nІнженеру-геодезисту, який склав кваліфікаційний іспит за відповідним напрямом, видається кваліфікаційний сертифікат інженера-геодезиста у паперовій або електронній формі, що підтверджує відповідність особи кваліфікаційним характеристикам професії та її спроможність самостійно проводити топографо-геодезичні і картографічні роботи.\nОсоби, які не склали кваліфікаційного іспиту Кваліфікаційній комісії, допускаються до його повторного складення не раніше ніж через два місяці. Сертифіковані відповідно до цього Закону інженери-геодезисти зобов’язані не менш як один раз на чотири роки підвищувати свою кваліфікацію за програмою підвищення кваліфікації.\nВидача кваліфікаційного сертифіката особам, які склали кваліфікаційний іспит, видача свідоцтва про підвищення кваліфікації, а також їх дублікатів здійснюється закладом вищої освіти, на базі якого складається кваліфікаційний іспит або підвищується кваліфікація за рішенням Кваліфікаційної комісії.\nСтрок дії кваліфікаційного сертифіката інженера-геодезиста не обмежений у часі, крім випадків, визначених законом. Невиконання вимоги щодо підвищення кваліфікації у встановлений законом строк є підставою для зупинення дії сертифіката на період до одержання свідоцтва про підвищення кваліфікації.\nРішення про зупинення дії кваліфікаційного сертифіката сертифікованого інженера-геодезиста приймається центральним органом виконавчої влади, що реалізує державну політику у сфері земельних відносин, у разі:\nневиконання вимог цього Закону щодо підвищення кваліфікації;\nзазначення завідомо неправдивих даних, що призвело до викривлення інформації у Державному реєстрі сертифікованих інженерів-геодезистів.\nДія кваліфікаційного сертифіката поновлюється центральним органом виконавчої влади, що реалізує державну політику у сфері земельних відносин, у тижневий строк після усунення відповідним інженером-геодезистом наявних зауважень.\nДія кваліфікаційного сертифіката інженера-геодезиста припиняється центральним органом виконавчої влади, що реалізує державну політику у сфері земельних відносин:\nа) за зверненням сертифікованого інженера-геодезиста;\nб) у разі набрання законної сили рішенням суду про обмеження дієздатності особи, яка є сертифікованим інженером-геодезистом, визнання її недієздатною, безвісно відсутньою;\nв) у разі встановлення Кваліфікаційною комісією факту порушення сертифікованим інженером-геодезистом законодавства у сфері топографо-геодезичної і картографічної діяльності, що призвело до порушення прав та/або законних інтересів юридичних, фізичних осіб, держави, територіальної громади, на підставі розгляду письмових звернень таких осіб, органів державної влади та органів місцевого самоврядування;\nг) у разі смерті сертифікованого інженера-геодезиста.\nКваліфікаційний сертифікат інженера-геодезиста може бути також скасований за рішенням суду.\nРішення про зупинення дії чи припинення дії кваліфікаційного сертифіката інженера-геодезиста може бути оскаржено до суду.\nПорядок роботи Кваліфікаційної комісії, видачі та припинення дії кваліфікаційного сертифіката інженера-геодезиста, форма кваліфікаційного сертифіката встановлюються центральним органом виконавчої влади, що забезпечує формування державної політики у сфері земельних відносин."
    },
    {
      "provision_ref": "art5-2",
      "section": "5-2",
      "title": "Стаття 5-2. Державний реєстр сертифікованих інженерів-геодезистів",
      "content": "Центральний орган виконавчої влади, що реалізує державну політику у сфері земельних відносин, веде Державний реєстр сертифікованих інженерів-геодезистів, які отримали кваліфікаційний сертифікат.\nУ Державному реєстрі сертифікованих інженерів-геодезистів зазначається така інформація про інженера-геодезиста:\n1) прізвище, ім’я та по батькові;\n2) реєстраційний номер облікової картки платника податків або серія та номер паспорта громадянина України (для фізичних осіб, які через свої релігійні переконання відмовилися від прийняття реєстраційного номера облікової картки платника податків);\n3) дата видачі та номер кваліфікаційного сертифіката;\n4) напрям (напрями) виконання топографо-геодезичних і картографічних робіт;\n5) назва закладу вищої освіти, на базі якого складався кваліфікаційний іспит та який здійснював підвищення кваліфікації;\n6) дата та номер протоколу рішення Кваліфікаційної комісії про видачу кваліфікаційного сертифіката;\n7) інформація про підвищення кваліфікації;\n8) інформація щодо зупинення дії чи позбавлення кваліфікаційного сертифіката;\n9) місце роботи особи.\nІнформація з Державного реєстру сертифікованих інженерів-геодезистів у формі витягу надається фізичним і юридичним особам за їхнім письмовим зверненням на безоплатній основі.\nДержавний реєстр сертифікованих інженерів-геодезистів оприлюднюється на офіційному веб-сайті центрального органу виконавчої влади, що реалізує державну політику у сфері земельних відносин, крім відомостей про реєстраційний номер облікової картки платника податків, серії та номера паспорта громадянина України.\nТехнологічні та програмні засоби, необхідні для оприлюднення відомостей Державного реєстру сертифікованих інженерів-геодезистів, повинні забезпечувати юридичним та фізичним особам можливість безоплатного анонімного перегляду, копіювання та роздрукування даних реєстру на основі поширених веб-оглядачів та редакторів, без необхідності застосування спеціально створених для цього технологічних чи програмних засобів, цілодобово, без обмежень."
    },
    {
      "provision_ref": "art5-3",
      "section": "5-3",
      "title": "Стаття 5-3. Саморегулювання у сфері топографо-геодезичної і картографічної діяльності",
      "content": "Саморегулівними організаціями у сфері топографо-геодезичної і картографічної діяльності є громадські організації, що об’єднують фізичних осіб, визнаних сертифікованими інженерами-геодезистами у порядку, встановленому цим Законом, отримали свій статус відповідно до вимог цього Закону та здійснюють повноваження з громадського регулювання топографо-геодезичної і картографічної діяльності.\nУтворення та порядок діяльності саморегулівних організацій у сфері топографо-геодезичної і картографічної діяльності регулюються відповідно до закону.\nСаморегулівні організації у сфері топографо-геодезичної і картографічної діяльності є юридичними особами, які діють на засадах самоврядування і діяльність яких не має на меті отримання прибутку.\nГромадська організація, що об’єднує фізичних осіб, визнаних сертифікованими інженерами-геодезистами у порядку, встановленому цим Законом, для надання їй статусу саморегулівної організації у сфері топографо-геодезичної і картографічної діяльності повинна відповідати таким критеріям:\nкількісний склад налічує не менше 100 інженерів-геодезистів;\nне менше 90 відсотків її загального складу є сертифікованими інженерами-геодезистами;\nвнутрішніми документами громадської організації встановлено процедури внутрішньої сертифікації своїх членів з метою контролю якості проведених ними топографо-геодезичних і картографічних робіт.\nСтатус саморегулівної організації у сфері топографо-геодезичної і картографічної діяльності надається громадським організаціям центральним органом виконавчої влади, що реалізує державну політику у сфері земельних відносин, у порядку, встановленому Кабінетом Міністрів України.\nСаморегулівні організації у сфері топографо-геодезичної і картографічної діяльності здійснюють такі повноваження щодо громадського регулювання топографо-геодезичної і картографічної діяльності:\nвизначення правил і стандартів підприємницької та професійної діяльності, обов’язкових для виконання всіма членами таких організацій, а також механізму відшкодування збитків, завданих споживачам внаслідок надання членами саморегулівної організації товарів, виконання робіт (послуг) неналежної якості;\nконтроль за виконанням положень нормативно-технічних документів, норм і правил у сфері топографо-геодезичної і картографічної діяльності, за забезпеченням належної якості топографо-геодезичної і картографічної продукції, що складається сертифікованими інженерами-геодезистами - її членами;\nучасть у розробленні нормативно-правових актів з питань топографо-геодезичної і картографічної діяльності;\nучасть у професійній підготовці та сертифікації інженерів-геодезистів;\nучасть у складі Кваліфікаційної комісії;\nзахист своїх членів у питаннях судового та досудового вирішення спорів, пов’язаних із топографо-геодезичною і картографічною діяльністю, відповідно до закону;\nсприяння розвитку конкуренції у сфері топографо-геодезичної і картографічної діяльності;\nпідвищення професійного рівня членів саморегулівної організації шляхом внутрішньої сертифікації за процедурою, встановленою саморегулівною організацією;\nсприяння розвитку інформаційних технологій у сфері топографо-геодезичної і картографічної діяльності;\nвстановлення інших вимог щодо сумлінного виконання своїми членами топографо-геодезичних і картографічних робіт, забезпечення виконання ними вимог цього Закону, нормативно-технічних документів у сфері топографо-геодезичної і картографічної діяльності.\nІнженер-геодезист може бути членом лише однієї саморегулівної організації у сфері топографо-геодезичної і картографічної діяльності."
    },
    {
      "provision_ref": "art6",
      "section": "6",
      "title": "Стаття 6. Органи державного управління в сфері топографо-геодезичної і картографічної діяльності",
      "content": "Державне управління у сфері топографо-геодезичної і картографічної діяльності здійснюють Кабінет Міністрів України, центральний орган виконавчої влади, що забезпечує формування державної політики у сфері земельних відносин, центральний орган виконавчої влади, що реалізує державну політику у сфері земельних відносин, Міністерство оборони України, інші органи виконавчої влади."
    },
    {
      "provision_ref": "art7",
      "section": "7",
      "title": "Стаття 7. Компетенція Кабінету Міністрів України в сфері топографо-геодезичної і картографічної діяльності",
      "content": "Кабінет Міністрів України в сфері топографо-геодезичної і картографічної діяльності:\nзатверджує державні цільові програми щодо забезпечення потреб України в топографо-геодезичній і картографічній продукції;\nвстановлює єдині державні системи координат, висот, гравіметричних вимірювань;\nвизначає порядок надходження, ведення обліку, зберігання та використання матеріалів Державного картографо-геодезичного фонду України, їх валідації ;\nприймає рішення щодо використання на території України інших геодезичних систем координат, висот та гравіметричних вимірювань, масштабного ряду державних топографічних карт та планів;\nвизначає порядок ведення державного обліку, реєстрації та проведення експертизи топографо-геодезичних і картографічних робіт та їх результатів;\nорганізовує державний контроль за топографо-геодезичною і картографічною діяльністю;\nвстановлює порядок охорони геодезичних пунктів ;\nвирішує інші питання."
    },
    {
      "provision_ref": "art8",
      "section": "8",
      "title": "Стаття 8. Компетенція центрального органу виконавчої влади, що забезпечує формування державної політики у сфері земельних відносин, центрального органу виконавчої влади, що реалізує державну політику у сфері земельних відносин",
      "content": "До компетенції центрального органу виконавчої влади, що забезпечує формування державної політики у сфері земельних відносин, належить:\nрозроблення державних цільових програм у сфері топографо-геодезичної і картографічної діяльності;\nзатвердження нормативно-технічних документів з питань геодезії, картографії, геоінформаційних систем;\nзатвердження положення про авторське право в картографії;\nвирішення інших питань, визначених законами України та покладених на нього актами Президента України.\nДо компетенції центрального органу виконавчої влади, що реалізує державну політику у сфері земельних відносин, належить:\nорганізація топографо-геодезичних і картографічних робіт;\nвизначення адміністратора геопорталів Державної геодезичної мережі та бази топографічних даних;\nведення картографічного моніторингу території України, включаючи шельфову зону та населені пункти;\nвиконання астрономо-геодезичних, гравіметричних, інженерно-геодезичних, топографічних, картографічних, картовидавничих робіт, проведення супутникових радіонавігаційних спостережень, аеро- та космічних зйомок для дистанційного зондування Землі;\nкоординація топографо-геодезичної і картографічної діяльності та здійснення методичного керівництва топографо-геодезичними і картографічними роботами;\nстворення, розвиток та забезпечення функціонування національної інфраструктури геопросторових даних;\nвизначення сталих географічних об’єктів на території України;\nпроведення державної експертизи програм з питань топографо-геодезичної і картографічної діяльності, проектів топографо-геодезичних і картографічних робіт та їх результатів;\nпідготовка пропозицій щодо створення у встановленому порядку спеціальних установ і організацій, необхідних для забезпечення топографо-геодезичної і картографічної діяльності;\nорганізація участі України у міжнародному співробітництві в сфері топографо-геодезичної і картографічної діяльності;\nсприяння забезпеченню топографо-геодезичних, картографічних підприємств, установ, організацій висококваліфікованими спеціалістами;\nвдосконалення методів організації топографо-картографічного виробництва;\nздійснення державного контролю за топографо-геодезичною і картографічною діяльністю;\nрозроблення нормативно-технічних документів з питань геодезії, картографії, геоінформаційних систем;\nвирішення інших питань, визначених законами України та покладених на нього актами Президента України."
    },
    {
      "provision_ref": "art9",
      "section": "9",
      "title": "Стаття 9. Компетенція Міністерства оборони України та інших органів виконавчої влади в сфері топографо-геодезичної і картографічної діяльності",
      "content": "Міністерство оборони України організовує виконання топографо-геодезичних і картографічних робіт у межах території держави і картографування закордонної території в інтересах забезпечення обороноздатності та безпеки України, здійснює контроль за якістю топографо-геодезичних і картографічних робіт, результати яких використовуються Збройними Силами України.\nКомпетенція інших органів виконавчої влади в сфері топографо-геодезичної і картографічної діяльності визначається законами України."
    },
    {
      "provision_ref": "art9-1",
      "section": "9-1",
      "title": "Стаття 9-1. Особливості адміністративного провадження адміністративних справ у сфері топографо-геодезичної і картографічної діяльності",
      "content": "Вчинення процедурних дій, прийняття процедурних рішень у сфері топографо-геодезичної і картографічної діяльності здійснюється в порядку, встановленому Законом України \"Про адміністративну процедуру\", з урахуванням особливостей, визначених цим Законом та статтею 17 -2 Земельного кодексу України."
    },
    {
      "provision_ref": "art10",
      "section": "10",
      "title": "Стаття 10. Основні вимоги щодо здійснення топографо-геодезичної і картографічної діяльності",
      "content": "Під час здійснення топографо-геодезичних, картографічних робіт повинні забезпечуватися:\nдодержання вимог нормативно-технічної документації;\nвпровадження прогресивних технологій і методів організації топографо-геодезичного і картографічного виробництва;\nрозроблення, впровадження та організація програмного, технологічного і технічного забезпечення ефективного використання цифрових карт і геоінформаційних систем;\nвиконання робіт методами і способами, безпечними для життя і здоров’я людей, стану довкілля та об’єктів, що мають історико-культурну цінність;\nграфічне зображення на картах державних кордонів України та меж адміністративно-територіального устрою, а також кордонів іноземних держав та інших політико-адміністративних і географічних елементів;\nзберігання та облік топографо-геодезичних, картографічних, аерозйомочних і космічних матеріалів;\nсистематичний аналіз державної астрономо-геодезичної основи на території України та відповідності картографічних матеріалів сучасному стану місцевості;\nвиконання топографічних, картографічних, кадастрових зйомок та оновлення карт і планів, зйомок континентального шельфу та водних об’єктів в єдиній системі координат і висот."
    },
    {
      "provision_ref": "art11",
      "section": "11",
      "title": "Стаття 11. Топографо-геодезичні і картографічні роботи загальнодержавного призначення",
      "content": "До загальнодержавних топографо-геодезичних і картографічних робіт належать:\nвивчення і визначення параметрів фігури Землі та гравітаційного поля для цієї мети;\nстворення та оновлення державних топографічних карт і планів у графічній, цифровій, фотографічній та інших формах, точність і зміст яких забезпечують вирішення загальнодержавних, оборонних, науково-дослідних та інших завдань, видання цих карт і планів;\nстворення, розвиток і підтримка в робочому стані державної геодезичної і висотної геодезичної мереж, у тому числі гравіметричної фундаментальної і першого класу, щільність і точність яких забезпечують створення державних топографічних карт і планів, вирішення загальнодержавних, оборонних, науково-дослідних та інших завдань;\nстворення та оновлення кадастрових карт (планів), надання їх, а також необхідної топографо-геодезичної інформації користувачам для ведення Державної реєстраційної системи землі та іншого нерухомого майна, ведення банку даних;\nвизначення сталих географічних об’єктів на території України;\nдистанційне зондування Землі повітряними та наземними засобами, а також використання даних дистанційного зондування Землі із космосу з метою використання в топографо-геодезичній і картографічній діяльності, геодинамічні дослідження на основі результатів геодезичних вимірювань;\nформування і ведення державного та регіональних картографо-геодезичних фондів;\nстворення і розвиток національної інфраструктури геопросторових даних;\nстворення геоінформаційних систем;\nпроектування, складання і видання загальногеографічних, політико-адміністративних, науково-довідкових та інших тематичних карт і атласів міжвідомчого значення, навчальних картографічних посібників;\nтопографо-геодезичне, картографічне та гідрографічне забезпечення делімітації, демаркації і перевірки державного кордону України;\nкартографування, включаючи створення топографічних карт Антарктиди, континентального шельфу, Світового океану і зарубіжних країн;\nздійснення науково-дослідних і дослідно-конструкторських робіт у сфері геодезії, картографії, дистанційного зондування Землі та інших планет, метрологічне та нормативне забезпечення топографо-геодезичних і картографічних робіт;\nорганізація серійного виробництва геодезичної і картографічної техніки."
    },
    {
      "provision_ref": "art12",
      "section": "12",
      "title": "Стаття 12. Організація виконання загальнодержавних топографо-геодезичних і картографічних робіт",
      "content": "Виконання загальнодержавних топографо-геодезичних і картографічних робіт організовує і координує спеціально уповноважений центральний орган виконавчої влади, що реалізує державну політику у сфері земельних відносин, на основі встановлених Кабінетом Міністрів України порядку побудови державної геодезичної мережі та порядку загальнодержавного топографічного і тематичного картографування державних, міжгалузевих і галузевих програм, планів, проектів, відповідних норм і правил.\nСпеціально уповноважений центральний орган виконавчої влади, що реалізує державну політику у сфері земельних відносин, взаємодіє з:\nМіністерством оборони України під час виконання топографо-геодезичних і картографічних робіт для потреб оборони і національної безпеки;\nМіністерством закордонних справ України, центральним органом виконавчої влади, що реалізує державну політику у сфері захисту державного кордону України, під час проведення робіт з делімітації та демаркації державних кордонів України;\nцентральним органом виконавчої влади, що реалізує державну політику у сфері розвитку водного господарства, в частині створення морських навігаційних карт;\nіншими органами виконавчої влади, а також установами, організаціями, які залучаються до виконання загальнодержавних топографо-геодезичних і картографічних робіт."
    },
    {
      "provision_ref": "art13",
      "section": "13",
      "title": "Стаття 13. Топографо-геодезичні і картографічні роботи спеціального призначення",
      "content": "До топографо-геодезичних і картографічних робіт спеціального призначення належать:\nроботи із топографо-геодезичного і картографічного забезпечення кадастрової діяльності - створення, розвиток і підтримка в робочому стані геодезичних мереж спеціального призначення, створення і оновлення картографічної основи державного кадастру, створення місцевих систем координат, порядок ведення яких встановлюється спеціально уповноваженим центральним органом виконавчої влади, що реалізує державну політику у сфері земельних відносин;\nроботи із топографо-геодезичного і картографічного забезпечення містобудівної діяльності - створення геодезичних та картографічних матеріалів і даних для планування території, проектування, будівництва і реконструкції об’єктів капітального будівництва, створення інженерної та транспортної інфраструктури, а також проведення необхідних для цього інженерних вишукувань;\nроботи із топографо-геодезичного і картографічного забезпечення містобудівної діяльності не потребують отримання замовниками та/або виконавцями таких робіт дозволу органів виконавчої влади та/або місцевого самоврядування на їх проведення;\nматеріали, складені за результатами виконання робіт із топографо-геодезичного і картографічного забезпечення містобудівної діяльності, не підлягають погодженню органами державної влади, органами місцевого самоврядування, підприємствами, установами та організаціями, затверджуються замовниками таких робіт та включаються до складу геопросторових даних містобудівного кадастру, один примірник результатів таких робіт підлягає передачі до Державного картографо-геодезичного фонду України в обов’язковому порядку;\nстворення географічних інформаційних систем спеціального (тематичного) призначення;\nстворення тематичних карт, планів і атласів спеціального призначення в графічній, цифровій та іншій формах, видання таких карт, планів і атласів;\nгеодезичні, топографічні, аерозйомочні та інші спеціальні роботи під час інших вишукувань і спеціальних робіт;\nвиконання науково-дослідних і дослідно-конструкторських робіт у напрямах, зазначених у цій статті."
    },
    {
      "provision_ref": "art16",
      "section": "16",
      "title": "Стаття 16. Нормативно-технічна документація в сфері топографо-геодезичної та картографічної діяльності",
      "content": "Нормативно-технічна документація в сфері топографо-геодезичної та картографічної діяльності встановлює порядок організації топографо-геодезичних і картографічних робіт, технічні вимоги до них, норми та правила їх виконання.\nНормативно-технічна документація затверджується центральним органом виконавчої влади, що забезпечує формування державної політики у сфері земельних відносин.\nНормативно-технічна документація в сфері топографо-геодезичної та картографічної діяльності обов’язкова для виконання всіма суб’єктами топографо-геодезичної та картографічної діяльності.\nНормативно-технічна документація є основою для проведення державних та інших експертиз, здійснення державного геодезичного нагляду за топографо-геодезичною та картографічною діяльністю, а також для вирішення спорів."
    },
    {
      "provision_ref": "art17-1",
      "section": "17-1",
      "title": "Стаття 17-1. Технічне та технологічне забезпечення топографо-геодезичної і картографічної діяльності",
      "content": "Технічне забезпечення топографо-геодезичної і картографічної діяльності базується на використанні засобів обчислювальної та інформаційної техніки, технічних засобів для виконання топографо-геодезичних і картографічних робіт.\nТехнологічне забезпечення топографо-геодезичної і картографічної діяльності базується на використанні сучасних інформаційних технологій і систем для створення геодезичних, топографічних і картографічних матеріалів, збору, ведення, контролю, накопичення, зберігання, поновлення, пошуку, перетворення, переробки, відображення, видачі й передачі даних.\nОсновою інформаційного забезпечення топографо-геодезичної і картографічної діяльності є автоматизовані системи, призначені для обробки даних кадастрових, топографічних та інших зйомок і дистанційного зондування, ведення банків (баз) геопросторових даних, прогнозування, планування, проектування, картографування, організаційного управління.\nВимоги до технічного і технологічного забезпечення виконавців топографо-геодезичних і картографічних робіт встановлюються центральним органом виконавчої влади, що забезпечує формування державної політики у сфері земельних відносин."
    },
    {
      "provision_ref": "art18",
      "section": "18",
      "title": "Стаття 18. Державний облік топографо-геодезичних і картографічних робіт",
      "content": "Астрономо-геодезичні, нівелірні, гравіметричні, картографічні, аерозйомочні та інші роботи у цій сфері підлягають обов’язковому державному обліку з метою збирання матеріалів, їх оброблення, зберігання та використання.\nДержавний облік топографо-геодезичних і картографічних робіт здійснює центральний орган виконавчої влади, що реалізує державну політику у сфері земельних відносин, у порядку , встановленому Кабінетом Міністрів України."
    },
    {
      "provision_ref": "art19",
      "section": "19",
      "title": "Стаття 19. Картографо-геодезичний фонд України",
      "content": "Картографо-геодезичний фонд України становлять геодезичні, топографічні, картографічні, гідрографічні матеріали і дані, отримані за результатами здійснення топографо-геодезичної і картографічної діяльності, а також матеріали і дані дистанційного зондування Землі, що знаходяться, зберігаються і використовуються на території України.\nКартографо-геодезичний фонд України складають Державний картографо-геодезичний фонд України та відомчі картографо-геодезичні фонди.\nУсі геодезичні, топографічні, картографічні, гідрографічні матеріали і дані, отримані за результатами здійснення топографо-геодезичної і картографічної діяльності, а також матеріали і дані дистанційного зондування Землі підлягають обов’язковій передачі до картографо-геодезичного фонду України.\nВиконання топографо-геодезичних і картографічних робіт підтверджується прийняттям їх замовником та передачею виготовлених топографо-геодезичних і картографічних матеріалів та даних до картографо-геодезичного фонду України.\nОблік, зберігання та використання матеріалів картографо-геодезичного фонду України, які містять відомості, що становлять державну таємницю, здійснюються відповідно до Закону України \"Про державну таємницю\".\nДержавний картографо-геодезичний фонд України функціонує у складі національної інфраструктури геопросторових даних і формується на основі збирання, обробки, обліку топографо-геодезичних і картографічних матеріалів в електронній (цифровій) формі, отриманих у результаті виконання загальнодержавних топографо-геодезичних і картографічних робіт, а також спеціальних топографо-геодезичних і картографічних робіт, результати яких мають міжвідомче значення, для використання їх органами державної влади та органами місцевого самоврядування, а також фізичними та юридичними особами.\nВедення Державного картографо-геодезичного фонду України здійснюється шляхом створення та підтримання функціонування геоінформаційної системи та відповідних геоінформаційних сервісів, які забезпечують приймання, облік, зберігання, аналіз і оброблення матеріалів та даних, що надходять на зберігання, а також оприлюднення метаданих про них на національному геопорталі.\nОрганізацію формування та ведення Державного картографо-геодезичного фонду України забезпечує центральний орган виконавчої влади, що реалізує державну політику у сфері земельних відносин.\nГеодезичні, топографічні, картографічні, гідрографічні матеріали і дані, отримані за результатами здійснення топографо-геодезичної і картографічної діяльності, а також матеріали і дані дистанційного зондування Землі, отримані за кошти державного, місцевих бюджетів, передаються до Державного картографо-геодезичного фонду України та підлягають автоматизованій перевірці (валідації) в обов’язковому порядку.\nАвтоматизована перевірка (валідація) - це встановлення відповідності наданого електронного документа, що містить відомості про результати топографо-геодезичних і картографічних робіт в електронній (цифровій) формі, вимогам до змісту, структури і технічних характеристик щодо розроблення такого документа.\nВимоги до оформлення електронного документа, що містить відомості про результати топографо-геодезичних і картографічних робіт в електронній (цифровій) формі , що формується з метою внесення даних до Державного картографо-геодезичного фонду України і визначає набір базових лексичних та синтаксичних правил для створення електронного документа, визначаються Кабінетом Міністрів України.\nТопографо-геодезичні і картографічні матеріали в електронній (цифровій) формі засвідчуються кваліфікованим електронним підписом сертифікованого інженера-геодезиста, який несе відповідальність за якість результатів топографо-геодезичних і картографічних робіт, з використанням кваліфікованої електронної позначки часу.\nФормування та ведення Державного картографо-геодезичного фонду України, приймання матеріалів та їх автоматизована перевірка (валідація) здійснюються адміністратором - визначеним державним унітарним підприємством, державною організацією (установою, закладом), що належить до сфери управління центрального органу виконавчої влади, що реалізує державну політику у сфері земельних відносин.\nАдміністратор Державного картографо-геодезичного фонду України забезпечує доступ сертифікованим інженерам-геодезистам для здійснення автоматизованої перевірки (валідації) відповідності електронного документа, що містить відомості про результати топографо-геодезичних і картографічних робіт в електронній (цифровій) формі, встановленим вимогам щодо змісту, структури і технічних характеристик до розроблення такого документа до подання заяви про внесення відповідних відомостей до Державного картографо-геодезичного фонду України. За результатами перевірки формується електронний протокол перевірки з описом помилок (за наявності).\nЮридичні та фізичні особи, що є виконавцями топографо-геодезичних і картографічних робіт, зобов’язані безоплатно передавати до Державного картографо-геодезичного фонду України один примірник копій створених ними матеріалів і даних в аналоговому і електронному (цифровому) вигляді з додержанням вимог законодавства про авторське право. Автоматизована перевірка (валідація) топографо-геодезичних матеріалів та даних, що передаються до Державного картографо-геодезичного фонду України, здійснюється за рахунок виконавців робіт.\nМатеріали топографо-геодезичних і картографічних робіт, прийняті на облік до Державного картографо-геодезичного фонду України, є офіційними.\nВикористання неофіційних топографо-геодезичних і картографічних матеріалів для формування та ведення банків (баз) геодезичних та топографічних даних, використання таких матеріалів органами державної влади та органами місцевого самоврядування як матеріалів вторинного використання забороняється. Використання матеріалів, які підлягають передачі до Державного картографо-геодезичного фонду України, у тому числі в процесі розроблення містобудівної документації, документації із землеустрою, може здійснюватися лише після внесення таких матеріалів до Державного картографо-геодезичного фонду України. Ця вимога не поширюється на матеріали, розроблені до набрання чинності цією частиною.\nДоступ до інформації про наявні матеріали Державного картографо-геодезичного фонду України в електронному вигляді забезпечується безоплатно для всіх користувачів.\nНадання копій матеріалів картографо-геодезичного фонду України, створених за кошти державного, місцевого бюджетів за запитами органів державної влади та органів місцевого самоврядування, здійснюється безоплатно, крім витрат на їх надсилання та за умови некомерційного використання таких матеріалів. Надання копій матеріалів картографо-геодезичного фонду України юридичним і фізичним особам здійснюється з урахуванням витрат на послуги та оплату надсилання копій матеріалів, з дотриманням умов їх використання, визначених розробником/замовником таких матеріалів.\nТопографо-геодезичні і картографічні матеріали і дані створені за рахунок коштів державного, місцевих бюджетів, а також аналогічні матеріали, що належать до території України і створені за рахунок бюджетних коштів колишнього СРСР, належать до державної власності, управління якою здійснюється відповідно до закону.\nПорядок надходження, ведення обліку, зберігання та використання матеріалів Державного картографо-геодезичного фонду України, їх автоматизованої перевірки (валідації) , а також перелік матеріалів, що передаються до Державного картографо-геодезичного фонду України , визначаються Кабінетом Міністрів України."
    },
    {
      "provision_ref": "art20",
      "section": "20",
      "title": "Стаття 20. Порядок користування топографо-геодезичними і картографічними матеріалами та даними",
      "content": "Юридичні та фізичні особи мають право користуватися матеріалами Державного картографо-геодезичного фонду України з додержанням вимог цього Закону та Положення про цей фонд.\nПід час користування матеріалами Державного картографо-геодезичного фонду України забороняється:\nнесанкціоноване копіювання топографічних, картографічних, аерозйомочних матеріалів і гравіметричних даних;\nпередача вихідних матеріалів (їх копій) іншим особам без спеціального дозволу, якщо це не передбачається умовами користування відповідними матеріалами;\nпередача матеріалів аерозйомок, а також матеріалів, що є носіями відомостей, які становлять державну таємницю, організаціям, що не мають належних умов для забезпечення зберігання таких матеріалів.\nУ разі втрати топографо-геодезичних, картографічних матеріалів, що становлять державну таємницю, користувачі зобов’язані терміново повідомити про це спеціально уповноважений центральний орган виконавчої влади, що реалізує державну політику у сфері земельних відносин, або Міністерство оборони України (якщо воно є володільцем матеріалів) та інші державні органи відповідно до законодавства.\nКористування геодезичними та картографічними даними в електронному вигляді здійснюється через геопортали:\nДержавної геодезичної мережі;\nбази топографічних даних;\nнаціональної інфраструктури геопросторових даних.\nДержавна геодезична мережа та база топографічних даних є геодезичною та картографічною основою для Державного земельного кадастру, містобудівного та інших кадастрів.\nФункції адміністратора геопорталів державної геодезичної мережі та бази топографічних даних здійснює державне унітарне підприємство, яке визначене центральним органом виконавчої влади, що реалізує державну політику у сфері земельних відносин, та належить до сфери його управління.\nНадання відомостей геопорталу Державної геодезичної мережі та бази топографічних даних здійснюється безоплатно\";"
    },
    {
      "provision_ref": "art21",
      "section": "21",
      "title": "Стаття 21. Фінансування топографо-геодезичної і картографічної діяльності",
      "content": "Загальнодержавні топографо-геодезичні і картографічні роботи фінансуються за рахунок Державного бюджету України та інших джерел, не заборонених законом.\nКошти на виконання загальнодержавних топографо-геодезичних і картографічних робіт, визначених цим Законом, передбачаються у проекті закону про Державний бюджет України на відповідний рік, враховуючи фінансові можливості.\nФінансування спеціальних топографо-геодезичних і картографічних робіт, що виконуються за рішенням Ради міністрів Автономної Республіки Крим, місцевих державних адміністрацій та органів місцевого самоврядування, провадиться відповідно за рахунок бюджету Автономної Республіки Крим, місцевих бюджетів.\nІнші замовники спеціальних топографо-геодезичних і картографічних робіт здійснюють фінансування цих робіт за власний рахунок відповідно до укладених договорів."
    },
    {
      "provision_ref": "art22",
      "section": "22",
      "title": "Стаття 22. Геодезичні пункти та їх охорона",
      "content": "Закріплення геодезичних пунктів на місцевості здійснюється спеціальними інженерними пристроями і спорудами. Знесення або перезакладка геодезичних пунктів здійснюється лише за погодженням із спеціально уповноваженим центральним органом виконавчої влади, що реалізує державну політику у сфері земельних відносин, і його підрозділами відповідно до їх компетенції.\nВилучення земельних ділянок і надання їх під будівництво геодезичних пунктів проводиться у порядку, встановленому земельним законодавством України.\nЗемельні ділянки, на яких розташовані геодезичні пункти, зі смугою землі завширшки один метр уздовж меж геодезичних пунктів є охоронними зонами цих пунктів.\nВ охоронних зонах забороняється:\nвиконувати різні господарські роботи (складувати матеріали, утримувати худобу, розводити багаття та інше) і завдавати будь-якої шкоди геодезичним пунктам;\nвиконувати роботи, що можуть негативно вплинути на стан геодезичних пунктів.\nСуб’єкти підприємницької діяльності, які виконують топографо-геодезичні роботи і використовують пункти Державної геодезичної мережі України, а також пункти зйомочних геодезичних мереж як вихідну геодезичну основу, мають право доступу до геодезичних пунктів на підставі договору, укладеного з власником земельної ділянки, або за погодженням із землекористувачем та власником будівлі, на якій вони розміщені, та подають в установленому порядку спеціально уповноваженому центральному органу виконавчої влади, що реалізує державну політику у сфері земельних відносин, відомості про стан пунктів, що ними використовувалися.\nОбстеження і відновлення пунктів державної геодезичної і нівелірної мереж України здійснюються підрозділами спеціально уповноваженого центрального органу виконавчої влади, що реалізує державну політику у сфері земельних відносин.\nГеодезичні пункти Державної геодезичної мережі України є державною власністю. Облік геодезичних пунктів здійснює спеціально уповноважений центральний орган виконавчої влади, що реалізує державну політику у сфері земельних відносин.\nОхорона геодезичних пунктів здійснюється у порядку , встановленому Кабінетом Міністрів України."
    },
    {
      "provision_ref": "art23",
      "section": "23",
      "title": "Стаття 23. Завдання державного геодезичного нагляду",
      "content": "Державний геодезичний нагляд спрямовано на забезпечення дотримання юридичними та фізичними особами:\nвимог цього Закону, нормативно-технічної документації під час виконання топографо-геодезичних і картографічних робіт;\nвимог щодо метрологічного забезпечення топографо-геодезичної і картографічної діяльності;\nвстановленого порядку обліку, зберігання, використання та розпоряджання топографо-геодезичними і картографічними матеріалами;\nрежиму охорони геодезичних пунктів."
    },
    {
      "provision_ref": "art24",
      "section": "24",
      "title": "Стаття 24. Гарантії захисту прав замовників топографо-геодезичних і картографічних робіт та третіх осіб",
      "content": "Відповідальність виконавців топографо-геодезичних і картографічних робіт загальнодержавного призначення перед замовниками таких робіт та третіми особами за шкоду, яку може бути заподіяно внаслідок необережності, недогляду чи професійних помилок, допущених під час виконання топографо-геодезичних і картографічних робіт, підлягає обов’язковому страхуванню згідно із Законом України \"Про страхування\".\nСтраховим випадком є заподіяння замовнику або третій особі шкоди внаслідок виконання топографо-геодезичних і картографічних робіт загальнодержавного призначення.\nСтрахова сума встановлюється за згодою сторін, але не може бути меншою за 1 тисячу мінімальних розмірів заробітної плати.\nМаксимальний розмір страхового тарифу з розрахунку на один рік страхування становить:\n0,3 відсотка страхової суми, якщо договором обов’язкового страхування не передбачено встановлення франшизи;\n0,1 відсотка страхової суми, якщо договором обов’язкового страхування передбачено встановлення франшизи.\nРозмір франшизи (частини збитків, що не відшкодовується страховиком) визначається за згодою сторін у договорі обов’язкового страхування, але не може перевищувати 5 відсотків розміру страхової суми.\nУ разі настання страхового випадку страховик здійснює виплату страхового відшкодування в розмірі заподіяної замовнику та/або третій особі майнової шкоди, визначеному судовим рішенням, що набрало законної сили, або письмовою вимогою (претензією) замовника та/або третьої особи, визнаною страхувальником та погодженою страховиком.\nСтрахове відшкодування здійснюється страховиком відповідно до договору обов’язкового страхування на підставі судового рішення, що набрало законної сили, або визнаної страхувальником та погодженої страховиком письмової вимоги (претензії) замовника та/або третьої особи."
    },
    {
      "provision_ref": "art25",
      "section": "25",
      "title": "Стаття 25. Вирішення спорів з питань топографо-геодезичної і картографічної діяльності",
      "content": "Спори з питань топографо-геодезичної і картографічної діяльності розглядаються спеціально уповноваженим центральним органом виконавчої влади, що реалізує державну політику у сфері земельних відносин, і вирішуються судом або третейським судом у порядку, встановленому законодавством України."
    },
    {
      "provision_ref": "art26",
      "section": "26",
      "title": "Стаття 26. Відповідальність за порушення законодавства в сфері топографо-геодезичної і картографічної діяльності",
      "content": "Порушення законодавства про топографо-геодезичну і картографічну діяльність тягне за собою дисциплінарну, адміністративну, цивільно-правову і кримінальну відповідальність згідно з законом.\nВідповідальність за правопорушення в сфері топографо-геодезичної і картографічної діяльності несуть особи, винні у:\nпорушенні норм, правил під час виконання топографо-геодезичних, картографічних робіт;\nвнесенні змін у нормативно-технічну документацію без погодження з органами, що її затвердили;\nпорушенні порядку обліку, зберігання топографічних, картографічних, аерозйомочних матеріалів і гравіметричних даних;\nпорушенні умов користування топографо-геодезичними матеріалами, в тому числі несанкціоноване копіювання топографічних, картографічних, аерозйомочних матеріалів і гравіметричних даних, та несанкціонована передача вихідних матеріалів і копій іншим особам;\nневиконанні розпоряджень органу, який здійснює державний геодезичний нагляд;\nпорушенні вимог щодо охорони геодезичних пунктів.\nЗаконодавством України може бути встановлена відповідальність і за інші правопорушення."
    },
    {
      "provision_ref": "art27",
      "section": "27",
      "title": "Стаття 27. Участь України у міжнародному співробітництві у сфері топографо-геодезичної і картографічної діяльності",
      "content": "Україна бере участь у міжнародному співробітництві у сфері топографо-геодезичної і картографічної діяльності відповідно до норм міжнародного права.\nЯкщо укладеним міжнародним договором України, згода на обов’язковість якого дана Верховною Радою України, встановлені інші правила, то застосовуються норми міжнародного договору.\nУкладання міжнародних договорів України з питань проведення топографо-геодезичних і картографічних робіт здійснюється за попереднім погодженням з Міністерством оборони України.\n1. Цей Закон набирає чинності з дня його опублікування.\n1 -1 . Під час дії воєнного стану в Україні або окремих її місцевостях цей Закон діє з урахуванням пунктів 27 , 28 розділу X \"Перехідні положення\" Земельного кодексу України.\n2. До приведення інших нормативно-правових актів у відповідність з нормами цього Закону вони діють у частині, що не суперечить цьому Закону.\n3. Кабінету Міністрів України протягом шести місяців з дня набрання чинності цим Законом:\nрозробити і привести свої нормативно-правові акти у відповідність з цим Законом;\nзабезпечити перегляд і скасування міністерствами та іншими центральними органами виконавчої влади України їх нормативних актів, що суперечать цьому Закону.\nЛ.КУЧМА"
    }
  ],
  "definitions": []
}