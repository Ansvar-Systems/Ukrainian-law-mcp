{
  "id": "ua-law-2680-19",
  "type": "statute",
  "title": "Закон України (2680-19)",
  "title_en": "",
  "short_name": "2680-19",
  "status": "in_force",
  "issued_date": "2019-02-07",
  "url": "https://zakon.rada.gov.ua/laws/show/2680-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Конституції України (щодо стратегічного курсу держави на набуття повноправного членства України в Європейському Союзі та в Організації Північноатлантичного договору)\n\n(Відомості Верховної Ради (ВВР), 2019, № 9, ст.50)\n\nВерховна Рада України постановляє :\n\nI. Внести до Конституції України (Відомості Верховної Ради України, 1996 р., № 30, ст. 141) такі зміни:\n\n1. Абзац п’ятий преамбули після слів \"громадянської злагоди на землі України\" доповнити словами \"та підтверджуючи європейську ідентичність Українського народу і незворотність європейського та євроатлантичного курсу України\".\n\n2. Пункт 5 частини першої статті 85 викласти в такій редакції:\n\n\"5) визначення засад внутрішньої і зовнішньої політики, реалізації стратегічного курсу держави на набуття повноправного членства України в Європейському Союзі та в Організації Північноатлантичного договору\".\n\n3. Статтю 102 доповнити частиною третьою такого змісту:\n\n\"Президент України є гарантом реалізації стратегічного курсу держави на набуття повноправного членства України в Європейському Союзі та в Організації Північноатлантичного договору\".\n\n4. Статтю 116 доповнити пунктом 1 -1 такого змісту:\n\n\"1 -1 ) забезпечує реалізацію стратегічного курсу держави на набуття повноправного членства України в Європейському Союзі та в Організації Північноатлантичного договору\".\n\n5. Пункт 14 розділу XV \"Перехідні положення\" виключити.\n\nII. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nПопередньо схвалений\n\nВерховною Радою України\n\n22 листопада 2018 року\n\nм. Київ\n\n7 лютого 2019 року\n\n№ 2680-VIII\n\nПро внесення змін до Конституції України (щодо стратегічного курсу держави на набуття повноправного членства України в Європейському Союзі та в Організації Північноатлантичного договору)\nЗакон України від 07.02.2019 № 2680-VIII\n\nПрийняття від 07.02.2019\nПостійна адреса:\nhttps://zakon.rada.gov.ua/go/2680-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}