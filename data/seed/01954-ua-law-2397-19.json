{
  "id": "ua-law-2397-19",
  "type": "statute",
  "title": "Закон України (2397-19)",
  "title_en": "",
  "short_name": "2397-19",
  "status": "in_force",
  "issued_date": "2018-04-05",
  "url": "https://zakon.rada.gov.ua/laws/show/2397-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо удосконалення окремих питань проходження громадянами військової служби\n\n(Відомості Верховної Ради (ВВР), 2018, № 27, ст.221)\n\nВерховна Рада України постановляє :\n\nI. Внести зміни до таких законів України:\n\n1. У Законі України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190 із наступними змінами):\n\n1) у статті 9 :\n\nпункт 4 доповнити абзацом третім такого змісту:\n\n\"Порядок і розміри грошового забезпечення військовослужбовців, відряджених до державних органів, підприємств, установ, організацій, а також державних та комунальних навчальних закладів для виконання завдань в інтересах оборони держави та її безпеки із залишенням на військовій службі, визначаються Кабінетом Міністрів України\";\n\nпункт 7 виключити;\n\n2) пункт 1 статті 9 -1 доповнити абзацами третім і четвертим такого змісту:\n\n\"За військовослужбовцями, відрядженими до державних органів, підприємств, установ, організацій, а також державних та комунальних навчальних закладів, зберігаються продовольче, речове та інші види забезпечення, передбачені цією статтею, гарантії та пільги, що надаються за рахунок коштів, призначених у Державному бюджеті України на утримання Збройних Сил України, інших утворених відповідно до законів України військових формувань та правоохоронних органів спеціального призначення та Державної служби спеціального зв’язку та захисту інформації України.\n\nПорядок здійснення всіх видів матеріального забезпечення військовослужбовців, відряджених до державних органів, підприємств, установ, організацій, а також державних та комунальних навчальних закладів, та виплати грошової компенсації вартості за речове майно, що не отримано такими військовослужбовцями, встановлюється Кабінетом Міністрів України\";\n\n3) абзац перший пункту 3 статті 12 замінити двома новими абзацами такого змісту:\n\n\"3. Військовослужбовцям, які вступили на військову службу за контрактом відповідно до частини четвертої статті 20 або продовжили військову службу за контрактом відповідно до частини десятої статті 23 Закону України \"Про військовий обов’язок і військову службу\", жилі приміщення надаються позачергово за рахунок військових формувань за місцем проходження військової служби. При цьому для військовослужбовців, які вступили на військову службу за контрактом відповідно до частини четвертої статті 20 зазначеного Закону, до часу перебування їх на обліку громадян, які потребують поліпшення житлових умов, зараховується час перебування на такому обліку за місцем проживання до прийняття на військову службу за контрактом.\n\nОсобам, звільненим з військової служби і визнаним інвалідами внаслідок поранення, контузії, каліцтва, одержаних під час виконання обов’язків військової служби, або захворювання, одержаного під час проходження військової служби, жилі приміщення в населених пунктах, обраних ними для проживання з урахуванням встановленого порядку, надаються позачергово за рахунок військових формувань або органів виконавчої влади, в яких вони перебувають на обліку громадян, які потребують поліпшення житлових умов\".\n\nУ зв’язку з цим абзаци другий та третій вважати відповідно абзацами третім та четвертим.\n\n2. Частину першу статті 3 Статуту внутрішньої служби Збройних Сил України, затвердженого Законом України \"Про Статут внутрішньої служби Збройних Сил України\" (Відомості Верховної Ради України, 1999 р., № 22-23, ст. 194; 2015 р., № 47, ст. 436) після слова \"осіб\" доповнити словами \"(за винятком випадків, визначених законом)\".\n\n3. У Законі України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами):\n\n1) перше речення частини першої статті 2 після слів \"громадян України\" доповнити словами \"(за винятком випадків, визначених законом)\";\n\n2) частину четверту статті 19 після слів \"положеннями про проходження військової служби громадянами України\" доповнити словами \"та нормативно-правовими актами Міністерства оборони України та інших центральних органів виконавчої влади, які відповідно до закону здійснюють керівництво військовими формуваннями\";\n\n3) у статті 20 :\n\nабзаци четвертий і десятий частини першої викласти в такій редакції:\n\n\"особи, які мають повну загальну середню, професійно-технічну або вищу освіту віком від 17 років до 30 років, у тому числі ті, яким 17 років виповнюється в рік початку військової служби, та не мають військових звань офіцерського складу, - на військову службу (навчання) курсантів вищих військових навчальних закладів або військових навчальних підрозділів закладів вищої освіти, у тому числі тих, що здійснюють підготовку осіб на посади сержантського та старшинського складу\";\n\n\"громадяни України, які мають спеціальні звання середнього, старшого, вищого начальницького складу або класні чини та не досягли граничного віку перебування на військовій службі, - на військову службу за контрактом осіб офіцерського складу з одночасним присвоєнням військових звань у порядку переатестації відповідно до частини п’ятої статті 5 цього Закону\";\n\nпісля частини третьої доповнити новою частиною такого змісту:\n\n\"4. Для потреб Збройних Сил України та інших військових формувань (крім Державної прикордонної служби України, Служби безпеки України та Служби зовнішньої розвідки України) на військову службу за контрактом на строк військової служби в календарному обчисленні, встановлений частиною другою статті 23 цього Закону, можуть бути прийняті громадяни України з числа військовослужбовців, які проходять військову службу за призовом осіб офіцерського складу, військову службу за призовом під час мобілізації, на особливий період, та осіб, звільнених з військової служби, які не досягли граничного віку перебування на військовій службі і визнані військово-лікарськими комісіями непридатними до військової служби за станом здоров’я за наслідками захворювань, поранень (травм, контузій, каліцтв), одержаних під час виконання обов’язків військової служби, що призвело до встановлення їм інвалідності, часткової втрати працездатності без встановлення інвалідності (крім розумових, сенсорних, психологічних вад, розладів психіки, поведінки та інших захворювань, визначених Міністерством оборони України та іншими центральними органами виконавчої влади, які відповідно до закону здійснюють керівництво військовими формуваннями).\n\nПерелік посад, що можуть бути заміщені такими військовослужбовцями, визначається Міністерством оборони України та іншими центральними органами виконавчої влади, які відповідно до закону здійснюють керівництво військовими формуваннями\".\n\nУ зв’язку з цим частини четверту - шосту вважати відповідно частинами п’ятою - сьомою;\n\n4) у частині першій статті 21 -2 слово \"термін\" замінити словом \"строк\";\n\n5) у статті 23 :\n\nчастину четверту доповнити абзацом шостим такого змісту:\n\n\"Під час дії особливого періоду для військовослужбовців за їх бажанням строк проходження військової служби за новим контрактом може бути продовжено на строк від 1 до 10 років, але не більше ніж до досягнення граничного віку перебування на військовій службі\";\n\nу частині шостій слова та цифри \"за винятком випадків, передбачених пунктами \"б\", \"г\", \"д\" чи \"з\" частини шостої статті 26 цього Закону\" замінити словами та цифрами \"за винятком випадків, передбачених підпунктами \"б\", \"г\", \"ґ\" чи \"ж\" пункту 1 частини п’ятої статті 26 цього Закону\";\n\nу частині дев’ятій :\n\nабзац перший викласти в такій редакції:\n\n\"9. Під час дії особливого періоду\";\n\nв абзацах другому та третьому пункту 1 слова та цифри \"частиною восьмою статті 26 цього Закону\" замінити словами та цифрами \"пунктами \"б\", \"в\", \"г\" частини другої, пунктами \"б\", \"в\", \"г\", \"ґ\", \"д\", \"е\" частини третьої статті 26 цього Закону\";\n\nв абзацах другому і третьому пункту 2 слова та цифри \"частиною восьмою статті 26 цього Закону\" замінити словами та цифрами \"пунктом 3 частини п’ятої статті 26 цього Закону\";\n\nдоповнити частиною десятою такого змісту:\n\n\"10. Для потреб Збройних Сил України та інших військових формувань (крім Державної прикордонної служби України, Служби безпеки України та Служби зовнішньої розвідки України) військовослужбовцям військової служби за контрактом з числа громадян України, які під час проходження військової служби були визнані військово-лікарськими комісіями непридатними до військової служби за станом здоров’я за наслідками захворювань, поранень (травм, контузій, каліцтв), одержаних під час виконання обов’язків військової служби, що призвело до встановлення їм інвалідності, часткової втрати працездатності без встановлення інвалідності (крім розумових, сенсорних, психологічних вад, розладів психіки, поведінки та інших захворювань, визначених Міністерством оборони України та іншими центральними органами виконавчої влади, які відповідно до закону здійснюють керівництво військовими формуваннями), за їх зверненням може бути продовжено військову службу до закінчення строку контракту з можливістю укладення нового контракту, але не більше ніж до досягнення граничного віку перебування на військовій службі.\n\nПорядок продовження військової служби (дії контракту) таким військовослужбовцям визначається відповідними положеннями про проходження громадянами України військової служби та іншими нормативно-правовими актами Міністерства оборони України, інших центральних органів виконавчої влади, які відповідно до закону здійснюють керівництво військовими формуваннями, якщо інше не передбачено законом.\n\nПерелік посад, що можуть бути заміщені такими військовослужбовцями, визначається Міністерством оборони України та іншими центральними органами виконавчої влади, які відповідно до закону здійснюють керівництво військовими формуваннями\";\n\n6) у статті 25 :\n\nу другому реченні частини п’ятої слово \"п’ятим\" замінити словом \"шостим\";\n\nу частині десятій слова та цифри \"відповідно до пунктів \"е\", \"є\", \"ж\", \"і\", \"и\" частини шостої статті 26 цього Закону\" замінити словами та цифрами \"відповідно до підпунктів \"д\", \"е\", \"є\", \"з\", \"и\" пункту 1 частини п’ятої статті 26 цього Закону\";\n\nу першому реченні частини одинадцятої слова та цифри \"(за винятком випадків, передбачених пунктами \"б\", \"г\", \"д\" чи \"з\" частини шостої статті 26 цього Закону)\" замінити словами та цифрами \"(за винятком випадків, передбачених підпунктами \"б\", \"г\", \"ґ\" чи \"ж\" пункту 1 частини п’ятої статті 26 цього Закону)\";\n\nу частині дванадцятій слова та цифри \"відповідно до пунктів \"б\", \"г\", \"д\" чи \"з\" частини шостої статті 26 цього Закону\" замінити словами та цифрами \"відповідно до підпунктів \"б\", \"г\", \"ґ\" чи \"ж\" пункту 1 частини п’ятої статті 26 цього Закону\";\n\n7) статтю 26 викласти в такій редакції:\n\n\" Стаття 26 . Звільнення з військової служби\n\n1. Звільнення військовослужбовців з військової служби здійснюється:\n\nа) у запас, якщо військовослужбовці не досягли граничного віку перебування в запасі і за станом здоров’я придатні до військової служби;\n\nб) у відставку, якщо військовослужбовці досягли граничного віку перебування в запасі та у військовому резерві або визнані військово-лікарськими комісіями непридатними за станом здоров’я до військової служби з виключенням з військового обліку.\n\n2. Військовослужбовці строкової військової служби звільняються із служби на підставах:\n\nа) у зв’язку із закінченням встановлених строків військової служби - у строки, визначені Указом Президента України;\n\nб) за станом здоров’я - на підставі висновку (постанови) військово-лікарської комісії про непридатність до військової служби;\n\nв) за сімейними обставинами - у разі виникнення у них права на відстрочку чи звільнення внаслідок зміни сімейних обставин. Військовослужбовці, які мають право на звільнення зі служби за цією підставою, можуть його не використовувати;\n\nг) у зв’язку з набранням законної сили обвинувальним вироком суду, яким призначено покарання у виді позбавлення волі.\n\n3. Військовослужбовці, які проходять військову службу за призовом осіб офіцерського складу, звільняються із служби на підставах:\n\nа) у зв’язку із закінченням встановлених строків військової служби;\n\nб) за станом здоров’я - на підставі висновку (постанови) військово-лікарської комісії про непридатність або обмежену придатність до військової служби;\n\nв) через сімейні обставини або з інших поважних причин, перелік яких визначається Кабінетом Міністрів України;\n\nг) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі або позбавлення військового звання;\n\nґ) у зв’язку з позбавленням військового звання у дисциплінарному порядку;\n\nд) у зв’язку з настанням особливого періоду та небажанням продовжувати військову службу військовослужбовцем-жінкою, яка має дитину (дітей) віком до 18 років;\n\nе) у зв’язку з припиненням громадянства України.\n\n4. Військовослужбовці, які проходять військову службу за призовом під час мобілізації, на особливий період, звільняються з військової служби на підставах:\n\n1) під час дії особливого періоду (крім періоду дії воєнного стану):\n\nа) у строки, визначені Указом Президента України;\n\nб) за станом здоров’я - на підставі висновку (постанови) військово-лікарської комісії про непридатність до військової служби в мирний час або обмежену придатність у воєнний час, за винятком випадків, визначених положеннями про проходження громадянами України військової служби;\n\nв) за віком - у разі досягнення граничного віку перебування на військовій службі;\n\nг) через такі сімейні обставини або інші поважні причини (якщо військовослужбовці не висловили бажання продовжувати військову службу):\n\nвійськовослужбовці-жінки, які мають дитину (дітей) віком до 18 років;\n\nвиховання матір’ю (батьком) - військовослужбовцем, яка (який) не перебуває у шлюбі, дитини або кількох дітей віком до 18 років, які з нею (з ним) проживають, без батька (матері);\n\nутримання військовослужбовцем повнолітньої дитини віком до 23 років, яка є особою з інвалідністю I чи II групи;\n\nутримання військовослужбовцем дитини з інвалідністю, яка має будь-які види порушень функцій організму III-IV ступеня їх вираження та обмеження життєдіяльності будь-якої категорії II-III ступеня їх вираження відповідно до критеріїв встановлення інвалідності дітям, затверджених Кабінетом Міністрів України, або дитини з інвалідністю, яка має функціональні порушення в організмі та обмеження життєдіяльності, які відповідають критеріям для встановлення I чи II групи інвалідності для повнолітньої особи згідно з порядком, затвердженим Кабінетом Міністрів України;\n\nнеобхідність постійного стороннього догляду за хворою дружиною (чоловіком), дитиною, а також батьками своїми чи дружини (чоловіка), що підтверджується відповідним медичним висновком медико-соціальної експертної комісії для осіб віком понад 18 років чи лікарсько-консультативної комісії для осіб до 18 років;\n\nнаявність у військовослужбовця трьох і більше дітей віком до 18 років;\n\nутримання військовослужбовцем дитини з інвалідністю підгрупи А віком до 18 років;\n\nґ) через службову невідповідність;\n\nд) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі або позбавлення військового звання;\n\nе) у зв’язку з позбавленням військового звання у дисциплінарному порядку;\n\n2) під час воєнного стану:\n\nа) за віком - у разі досягнення граничного віку перебування на військовій службі;\n\nб) за станом здоров’я - на підставі висновку (постанови) військово-лікарської комісії про непридатність до військової служби з виключенням з військового обліку;\n\nв) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі або позбавлення військового звання.\n\n5. Контракт припиняється (розривається), а військовослужбовці, які проходять військову службу за контрактом, звільняються з військової служби на підставах:\n\n1) у мирний час:\n\nа) у зв’язку із закінченням строку контракту;\n\nб) за станом здоров’я - на підставі висновку (постанови) військово-лікарської комісії про непридатність до військової служби або обмежену придатність до військової служби, за винятком випадків, визначених положеннями про проходження громадянами України військової служби;\n\nв) за віком - у разі досягнення граничного віку перебування на військовій службі;\n\nг) у зв’язку із скороченням штатів або проведенням організаційних заходів - у разі неможливості їх використання на службі;\n\nґ) через сімейні обставини або з інших поважних причин, перелік яких визначається Кабінетом Міністрів України;\n\nд) через службову невідповідність;\n\nе) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі, позбавлення військового звання чи позбавлення права займати певні посади;\n\nє) у зв’язку з позбавленням військового звання у дисциплінарному порядку;\n\nж) у зв’язку із систематичним невиконанням умов контракту командуванням (за бажанням військовослужбовця);\n\nз) у зв’язку із систематичним невиконанням умов контракту військовослужбовцем;\n\nи) у зв’язку з набранням законної сили судовим рішенням, яким військовослужбовця притягнуто до адміністративної відповідальності за вчинення адміністративного правопорушення та накладено стягнення у виді позбавлення права обіймати певні посади або займатися певною діяльністю, що пов’язані з виконанням функцій держави або місцевого самоврядування;\n\nі) у зв’язку з неможливістю призначення на іншу посаду у разі прямого підпорядкування близькій особі;\n\nї) у зв’язку із встановленням за результатами спеціальної перевірки відомостей, які не відповідають установленим законодавством вимогам для зайняття посади;\n\nй) у зв’язку із застосуванням заборони, передбаченої частинами третьою або четвертою статті 1 Закону України \"Про очищення влади\";\n\nк) у зв’язку із закінченням особливого періоду або оголошенням демобілізації та небажанням продовжувати військову службу за новим контрактом військовослужбовцями, які проходили військову службу за контрактом, укладеним на умовах, передбачених абзацом другим частини третьої статті 23 цього Закону;\n\nл) у зв’язку з припиненням громадянства України;\n\nм) як такі, що не пройшли встановлений випробувальний строк, визначений частиною першою статті 21 -2 цього Закону;\n\n2) під час дії особливого періоду (крім періодів з моменту оголошення мобілізації - протягом строку її проведення, який визначається рішенням Президента України, та з моменту введення воєнного стану - до оголошення демобілізації):\n\nа) у зв’язку із закінченням строку контракту;\n\nб) за станом здоров’я - на підставі висновку (постанови) військово-лікарської комісії про непридатність до військової служби в мирний час або обмежену придатність у воєнний час, за винятком випадків, визначених положеннями про проходження громадянами України військової служби;\n\nв) за віком - у разі досягнення граничного віку перебування на військовій службі;\n\nг) у зв’язку із скороченням штатів або проведенням організаційних заходів - у разі неможливості їх використання на службі;\n\nґ) через такі сімейні обставини або інші поважні причини (якщо військовослужбовці не висловили бажання продовжувати військову службу):\n\nвійськовослужбовці-жінки, які мають дитину (дітей) віком до 18 років;\n\nвиховання матір’ю (батьком) - військовослужбовцем, яка (який) не перебуває у шлюбі, дитини або кількох дітей віком до 18 років, які з нею (з ним) проживають, без батька (матері);\n\nутримання військовослужбовцем повнолітньої дитини віком до 23 років, яка є особою з інвалідністю I чи II групи;\n\nутримання військовослужбовцем дитини з інвалідністю, яка має будь-які види порушень функцій організму III-IV ступеня їх вираження та обмеження життєдіяльності будь-якої категорії II-III ступеня їх вираження відповідно до критеріїв встановлення інвалідності дітям, затверджених Кабінетом Міністрів України, або дитини з інвалідністю, яка має функціональні порушення в організмі та обмеження життєдіяльності, які відповідають критеріям для встановлення I чи II групи інвалідності для повнолітньої особи згідно з порядком, затвердженим Кабінетом Міністрів України;\n\nнеобхідність постійного стороннього догляду за хворою дружиною (чоловіком), дитиною, а також батьками своїми чи дружини (чоловіка), що підтверджується відповідним медичним висновком медико-соціальної експертної комісії для осіб віком понад 18 років чи лікарсько-консультативної комісії для осіб до 18 років;\n\nнаявність у військовослужбовця трьох і більше дітей віком до 18 років;\n\nутримання військовослужбовцем дитини з інвалідністю підгрупи А віком до 18 років;\n\nд) через службову невідповідність;\n\nе) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі, позбавлення військового звання чи позбавлення права займати певні посади;\n\nє) у зв’язку з позбавленням військового звання у дисциплінарному порядку;\n\nж) у зв’язку із систематичним невиконанням умов контракту військовослужбовцем;\n\nз) у зв’язку з набранням законної сили судовим рішенням, яким військовослужбовця притягнуто до адміністративної відповідальності за вчинення адміністративного правопорушення та накладено стягнення у виді позбавлення права обіймати певні посади або займатися певною діяльністю, що пов’язані з виконанням функцій держави або місцевого самоврядування;\n\nи) у зв’язку з неможливістю призначення на іншу посаду у разі прямого підпорядкування близькій особі;\n\nі) у зв’язку із застосуванням заборони, передбаченої частинами третьою або четвертою статті 1 Закону України \"Про очищення влади\";\n\nї) як такі, що не пройшли встановлений випробувальний строк, визначений частиною першою статті 21 -2 цього Закону;\n\nй) які уклали контракт на строк до закінчення особливого періоду або до оголошення рішення про демобілізацію та вислужили не менше 24 місяців військової служби за контрактом, якщо вони не висловили бажання продовжувати військову службу під час особливого періоду.\n\nЗвільнення з військової служби військовослужбовців, які набули право на звільнення зі служби за цією підставою (за бажанням військовослужбовців), здійснюється у строки, визначені центральними органами виконавчої влади, які відповідно до закону здійснюють керівництво військовими формуваннями, але не пізніше трьох місяців з дня набуття такого права, а тих, хто на час набуття права на звільнення зі служби виконують завдання в інтересах оборони України під час дії особливого періоду, беруть безпосередню участь у веденні воєнних (бойових) дій, у тому числі на території проведення антитерористичної операції, а також у районах здійснення заходів із забезпечення національної безпеки і оборони, відсічі і стримування збройної агресії держави, що формально чи фактично є учасником воєнних дій проти України, - протягом трьох місяців з дня завершення виконання таких завдань;\n\nк) які проходять військову службу за контрактом, дію якого продовжено понад встановлені строки на період до закінчення особливого періоду або до оголошення демобілізації, та які вислужили не менше 18 місяців з дати продовження дії контракту, якщо вони не висловили бажання продовжувати військову службу під час особливого періоду.\n\nЗвільнення з військової служби військовослужбовців, які набули право на звільнення зі служби за цією підставою (за бажанням військовослужбовців), здійснюється у строки, визначені в абзаці другому підпункту \"й\" цього пункту цієї частини;\n\n3) з моменту оголошення мобілізації - протягом строку її проведення, який визначається рішенням Президента України, та з моменту введення воєнного стану - до оголошення демобілізації:\n\nа) за віком - у разі досягнення граничного віку перебування на військовій службі;\n\nб) за станом здоров’я - на підставі висновку (постанови) військово-лікарської комісії про непридатність до військової служби з виключенням з військового обліку;\n\nв) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі або позбавлення військового звання.\n\n6. Військовослужбовці, які проходять кадрову військову службу, звільняються з військової служби на підставах:\n\n1) у мирний час:\n\nа) за власним бажанням;\n\nб) за станом здоров’я - на підставі висновку (постанови) військово-лікарської комісії про непридатність або обмежену придатність до військової служби;\n\nв) за віком - у разі досягнення граничного віку перебування на військовій службі;\n\nг) у зв’язку із скороченням штатів або проведенням організаційних заходів - у разі неможливості їх використання на службі;\n\nґ) через сімейні обставини або з інших поважних причин, перелік яких визначається Кабінетом Міністрів України;\n\nд) через службову невідповідність;\n\nе) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі, позбавлення військового звання чи позбавлення права займати певні посади;\n\nє) у зв’язку з позбавленням військового звання у дисциплінарному порядку;\n\nж) у зв’язку з набранням законної сили судовим рішенням, яким військовослужбовця притягнуто до адміністративної відповідальності за вчинення адміністративного правопорушення та накладено стягнення у виді позбавлення права обіймати певні посади або займатися певною діяльністю, що пов’язані з виконанням функцій держави або місцевого самоврядування;\n\nз) у зв’язку з неможливістю призначення на іншу посаду у разі прямого підпорядкування близькій особі;\n\nи) у зв’язку із застосуванням заборони, передбаченої частинами третьою або четвертою статті 1 Закону України \"Про очищення влади\";\n\nі) у зв’язку із припиненням громадянства України;\n\n2) під час дії особливого періоду (крім періодів з моменту оголошення мобілізації - протягом строку її проведення, який визначається рішенням Президента України, та з моменту введення воєнного стану - до оголошення демобілізації):\n\nа) за станом здоров’я - на підставі висновку (постанови) військово-лікарської комісії про непридатність до військової служби в мирний час або обмежену придатність у воєнний час;\n\nб) за віком - у разі досягнення граничного віку перебування на військовій службі;\n\nв) у зв’язку із скороченням штатів або проведенням організаційних заходів - у разі неможливості їх використання на службі;\n\nг) через такі сімейні обставини або інші поважні причини (якщо військовослужбовці не висловили бажання продовжувати військову службу):\n\nвійськовослужбовці-жінки, які мають дитину (дітей) віком до 18 років;\n\nвиховання матір’ю (батьком) - військовослужбовцем, яка (який) не перебуває у шлюбі, дитини або кількох дітей віком до 18 років, які з нею (з ним) проживають, без батька (матері);\n\nутримання військовослужбовцем повнолітньої дитини віком до 23 років, яка є особою з інвалідністю I чи II групи;\n\nутримання військовослужбовцем дитини з інвалідністю, яка має будь-які види порушень функцій організму III-IV ступеня їх вираження та обмеження життєдіяльності будь-якої категорії II-III ступеня їх вираження відповідно до критеріїв встановлення інвалідності дітям, затверджених Кабінетом Міністрів України, або дитини з інвалідністю, яка має функціональні порушення в організмі та обмеження життєдіяльності, які відповідають критеріям для встановлення I чи II групи інвалідності для повнолітньої особи згідно з порядком, затвердженим Кабінетом Міністрів України;\n\nнеобхідність постійного стороннього догляду за хворою дружиною (чоловіком), дитиною, а також батьками своїми чи дружини (чоловіка), що підтверджується відповідним медичним висновком медико-соціальної експертної комісії для осіб віком понад 18 років чи лікарсько-консультативної комісії для осіб до 18 років;\n\nнаявність у військовослужбовця трьох і більше дітей віком до 18 років;\n\nутримання військовослужбовцем дитини з інвалідністю підгрупи А віком до 18 років;\n\nґ) через службову невідповідність;\n\nд) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі, позбавлення військового звання чи позбавлення права займати певні посади;\n\nе) у зв’язку з позбавленням військового звання у дисциплінарному порядку;\n\nє) у зв’язку з набранням законної сили судовим рішенням, яким військовослужбовця притягнуто до адміністративної відповідальності за вчинення адміністративного правопорушення та накладено стягнення у виді позбавлення права обіймати певні посади або займатися певною діяльністю, що пов’язані з виконанням функцій держави або місцевого самоврядування;\n\nж) у зв’язку з неможливістю призначення на іншу посаду у разі прямого підпорядкування близькій особі;\n\nз) у зв’язку із застосуванням заборони, передбаченої частинами третьою або четвертою статті 1 Закону України \"Про очищення влади\";\n\n3) з моменту оголошення мобілізації - протягом строку її проведення, який визначається рішенням Президента України, та з моменту введення воєнного стану - до оголошення демобілізації:\n\nа) за віком - у разі досягнення граничного віку перебування на військовій службі;\n\nб) за станом здоров’я - на підставі висновку (постанови) військово-лікарської комісії про непридатність до військової служби з виключенням з військового обліку;\n\nв) у зв’язку з набранням законної сили обвинувальним вироком суду, яким призначено покарання у виді позбавлення волі, обмеження волі.\n\nПримітка. Терміни \"пряме підпорядкування\" , \"близька особа\" вживаються у значенні, наведеному в Законі України \"Про запобігання корупції\".\n\n7. Звільнення військовослужбовців з військової служби здійснюється в порядку, передбаченому положеннями про проходження військової служби громадянами України.\n\n8. У разі потреби військовослужбовці строкової військової служби та військової служби за призовом осіб офіцерського складу, які вислужили встановлені строки, можуть бути відповідно до Указу Президента України затримані на службі на строк до шести місяців.\n\n9. Військовослужбовці, звільнені із строкової військової служби в запас або у відставку, забезпечуються відповідним обмундируванням за переліком, установленим Міністерством оборони України, проїзними документами до місця проживання, харчуванням на час перебування в дорозі, грошовою допомогою в розмірі, встановленому Кабінетом Міністрів України. Військовослужбовці строкової військової служби за їх бажанням можуть бути звільнені в запас у власному цивільному одязі.\n\n10. Військовослужбовці, які набули права на пенсію за вислугу років, а також ті, що є ветеранами війни або учасниками ліквідації наслідків аварії на Чорнобильській АЕС і до досягнення встановленого граничного віку їх перебування на військовій службі залишилося п’ять і менше років, на їх прохання можуть бути звільнені з військової служби з підстав, передбачених підпунктами \"в\" пунктів 1 частин п’ятої та шостої цієї статті.\n\n11. Особи, звільнені з військової служби, зобов’язані у п’ятиденний строк прибути до районних (міських) військових комісаріатів (військовозобов’язані Служби безпеки України - до Центрального управління або регіональних органів Служби безпеки України) для взяття на військовий облік\";\n\n8) частину п’яту статті 28 виключити;\n\n9) частину першу статті 39 викласти в такій редакції:\n\n\"1. Призов резервістів та військовозобов’язаних на військову службу під час мобілізації проводиться в порядку, визначеному цим Законом та Законом України \"Про мобілізаційну підготовку та мобілізацію\".\n\nНа військову службу під час мобілізації призиваються резервісти та військовозобов’язані, які перебувають у запасі і не заброньовані в установленому порядку на період мобілізації.\n\nПризов резервістів та військовозобов’язаних на військову службу під час мобілізації здійснюється для доукомплектування військових посад, передбачених штатами воєнного часу, у терміни, визначені мобілізаційними планами Збройних Сил України та інших військових формувань.\n\nНа військову службу під час мобілізації можуть бути призвані особи, звільнені з військової служби у зв’язку із застосуванням заборони, передбаченої частинами третьою або четвертою статті 1 Закону України \"Про очищення влади\". Такі особи, призвані на військову службу під час мобілізації, призначаються на військові посади, крім посад, щодо яких здійснюються заходи з очищення влади.\n\nПід час дії особливого періоду військова служба (дія контрактів) для військовослужбовців продовжується у порядку, визначеному частиною дев’ятою статті 23 цього Закону.\n\nУ разі оголошення демобілізації звільнення з військової служби військовослужбовців, які проходять військову службу за призовом під час мобілізації, на особливий період, здійснюється відповідно до частини четвертої статті 26 цього Закону\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Встановити, що протягом трьох місяців з дня набрання чинності цим Законом підлягають звільненню з військової служби військовослужбовці Збройних Сил України та інших військових формувань, які в особливий період:\n\nдосягли граничного віку перебування на військовій службі;\n\nза висновком (постановою) військово-лікарської комісії визнані непридатними до військової служби в мирний час, обмежено придатними у воєнний час, за винятком військовослужбовців військової служби за контактом (крім військовослужбовців Державної прикордонної служби України, Служби безпеки України та Служби зовнішньої розвідки України), які за висновком (постановою) військово-лікарської комісії визнані непридатними до військової служби за станом здоров’я за наслідками захворювань, поранень (травм, контузій, каліцтв), одержаних під час виконання обов’язків військової служби, що призвело до встановлення їм інвалідності, часткової втрати працездатності без встановлення інвалідності (крім розумових, сенсорних, психологічних вад, розладів психіки, поведінки та інших захворювань, визначених Міністерством оборони України та іншими центральними органами виконавчої влади, які відповідно до закону здійснюють керівництво військовими формуваннями), висловили бажання продовжувати військову службу за контрактом на посадах, визначених Міністерством оборони України та іншими центральними органами виконавчої влади, які відповідно до закону здійснюють керівництво військовими формуваннями, у порядку, визначеному відповідними положеннями про проходження громадянами України військової служби.\n\n3. Рекомендувати Президенту України привести свої нормативно-правові акти у відповідність із цим Законом.\n\n4. Кабінету Міністрів України протягом шести місяців з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n5 квітня 2018 року\n\n№ 2397-VIII\n\nПро внесення змін до деяких законів України щодо удосконалення окремих питань проходження громадянами військової служби\nЗакон України від 05.04.2018 № 2397-VIII\n\nПрийняття від 05.04.2018\nПостійна адреса:\nhttps://zakon.rada.gov.ua/go/2397-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}