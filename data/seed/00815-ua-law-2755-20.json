{
  "id": "ua-law-2755-20",
  "type": "statute",
  "title": "Закон України (2755-20)",
  "title_en": "",
  "short_name": "2755-20",
  "status": "in_force",
  "issued_date": "2022-11-16",
  "url": "https://zakon.rada.gov.ua/laws/show/2755-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо вдосконалення дозвільної діяльності у сфері використання ядерної енергії\n\n(Відомості Верховної Ради (ВВР), 2023, № 52, ст.143)\n\nВерховна Рада України постановляє:\n\nI. Внести зміни до таких законів України:\n\n1. У частині першій статті 31 Закону України \"Про використання ядерної енергії та радіаційну безпеку\" (Відомості Верховної Ради України, 1995 р., № 12, ст. 81 із наступними змінами) слова \"юридична або фізична особа\" замінити словами \"юридична особа або фізична особа - підприємець\".\n\n2. У Законі України \"Про дозвільну діяльність у сфері використання ядерної енергії\" (Відомості Верховної Ради України, 2000 р., № 9, ст. 68 із наступними змінами):\n\n1) в абзаці другому преамбули слова \"запобігання перевищенню допустимих норм опромінення людей і забруднення довкілля\" замінити словами \"забезпечення захисту людини та довкілля від впливу іонізуючого випромінювання, дотримання принципів радіаційного захисту\";\n\n2) у статті 1 :\n\nпідпункт 2 після слів \"Державного регістру джерел іонізуючого випромінювання\" доповнити словами \"та індивідуальних доз опромінення\";\n\nу підпункті 11 слово \"переоформлення\" виключити;\n\nпідпункт 13 виключити;\n\nу підпункті 17 слова \"(підприємство, установа чи організація будь-якої форми господарювання)\" виключити;\n\n3) доповнити статтею 7 -1 такого змісту:\n\n\" Стаття 7 -1 . Інформування про намір провадження діяльності з використання джерел іонізуючого випромінювання\n\nСуб’єкт господарювання, який має намір провадити діяльність з використання джерел іонізуючого випромінювання, повинен письмово в довільній формі поінформувати орган державного регулювання ядерної та радіаційної безпеки про свій намір та надати повну і достовірну інформацію про вид робіт та тип джерел іонізуючого випромінювання.\n\nОрган державного регулювання ядерної та радіаційної безпеки протягом 10 календарних днів з дня реєстрації повідомлення письмово інформує відповідного суб’єкта діяльності про можливості провадження діяльності:\n\nбез ліцензії та без державної реєстрації джерел іонізуючого випромінювання;\n\nбез ліцензії - за умови здійснення державної реєстрації джерел іонізуючого випромінювання в установленому законодавством порядку;\n\nпісля подання заяви та отримання ліцензії - за умови здійснення державної реєстрації джерел іонізуючого випромінювання в установленому законодавством порядку.\n\nДо отримання відповіді від органу державного регулювання ядерної та радіаційної безпеки на повідомлення суб’єкт діяльності утримується від провадження будь-якої діяльності з джерелами іонізуючого випромінювання\";\n\n4) у статті 9 :\n\nу частині другій слово \"посадових\" замінити словом \"посад\";\n\nв абзаці першому частини третьої слова \"посадові особи\" замінити словами \"посади осіб\";\n\n5) у статті 11 :\n\nу назві слова \"у тому числі тих, діяльність з використання яких звільняється від ліцензування\" виключити;\n\nу частині першій слова \"у тому числі ті, діяльність з використання яких звільняється від ліцензування\" замінити словами \"діяльність з використання яких підлягає державному регулюванню ядерної та радіаційної безпеки\";\n\n6) у статті 12 :\n\nу частині третій слова \"або сховища для захоронення радіоактивних відходів, джерел\" замінити словами \"об’єкта, призначеного для поводження з радіоактивними відходами, джерела\";\n\nчастину восьму доповнити словами \"і у разі наявності підстав для залишення її без розгляду приймає відповідне рішення\";\n\nпісля частини восьмої доповнити новою частиною такого змісту:\n\n\"Підставами для залишення заяви на отримання ліцензії без розгляду є:\n\nподання заяви на право провадження діяльності, що не підлягає ліцензуванню;\n\nподання не в повному обсязі документів, що додаються до заяви на отримання ліцензії;\n\nпідписання заяви або хоча б одного з документів, що додається до заяви на отримання ліцензії, особою, яка не має на це повноважень, або оформлення із порушенням вимог, складення не за встановленою формою або якщо такі заява або документ не містять даних, що обов’язково вносяться до них;\n\nподання заяви з порушенням строків, передбачених частиною тринадцятою цієї статті;\n\nвідсутність у Єдиному державному реєстрі юридичних осіб, фізичних осіб - підприємців та громадських формувань відомостей про заявника (суб’єкта діяльності) або наявність відомостей про державну реєстрацію його припинення;\n\nнаявність інформації про здійснення контролю за діяльністю суб’єкта діяльності у значенні, наведеному у статті 1 Закону України \"Про захист економічної конкуренції\", резидентами держав, що здійснюють збройну агресію проти України, у значенні, наведеному у статті 1 Закону України \"Про оборону України\".\n\nУ зв’язку з цим частини дев’яту - п’ятнадцяту вважати відповідно частинами десятою - шістнадцятою;\n\nабзаци другий і третій частини тринадцятої замінити чотирма новими абзацами такого змісту:\n\n\"двох років з дня надходження заяви на отримання ліцензії на провадження діяльності на окремих етапах життєвого циклу ядерної установки. Орган державного регулювання ядерної та радіаційної безпеки в разі виникнення обставин, що зумовлюють необхідність проведення додаткової перевірки документів, що засвідчують рівень безпеки ядерної установки, підтверджують спроможність заявника дотримуватися умов провадження заявленого виду діяльності, проведення повторної державної експертизи, може встановлювати інший строк, який не повинен перевищувати трьох років, про що повідомляє заявнику;\n\nодного року з дня надходження заяви на отримання ліцензії на провадження діяльності на окремих етапах життєвого циклу сховища для захоронення радіоактивних відходів. Орган державного регулювання ядерної та радіаційної безпеки в разі виникнення обставин, що зумовлюють необхідність проведення додаткової перевірки документів, що засвідчують рівень безпеки сховища для захоронення радіоактивних відходів, підтверджують спроможність заявника дотримуватися умов провадження заявленого виду діяльності, проведення повторної державної експертизи, може встановлювати інший строк, який не повинен перевищувати двох років, про що повідомляє заявнику;\n\nчотирьох місяців з дня надходження заяви на отримання ліцензії на провадження видів діяльності з переробки та/або зберігання радіоактивних відходів, виробництва джерел іонізуючого випромінювання та видобування, переробки уранових руд;\n\nдвох місяців з дня надходження заяви на отримання ліцензії на провадження інших видів діяльності у сфері використання ядерної енергії\";\n\nу частині шістнадцятій слово \"переоформлення\" виключити;\n\nдоповнити частинами сімнадцятою - двадцять четвертою такого змісту:\n\n\"Вилучення документів з ліцензійних справ здійснюється в порядку, передбаченому законом.\n\nОрган державного регулювання ядерної та радіаційної безпеки зобов’язаний зробити копії (фотокопії) документів, що вилучаються з ліцензійної справи, пронумерувати, прошити та завірити їх печаткою.\n\nДо ліцензійної справи долучаються документи, визначені законом, на підставі яких було вилучено документи з ліцензійної справи.\n\nВитребування документів з ліцензійних справ здійснюється на підставі судового рішення.\n\nОрган державного регулювання ядерної та радіаційної безпеки зобов’язаний зробити копії (фотокопії) документів, що витребовуються з ліцензійної справи, пронумерувати, прошити та завірити їх печаткою.\n\nДо ліцензійної справи долучаються судове рішення про витребування документів, супровідний лист або документ, яким суд уповноважив особу на їх одержання, та копія (фотокопія) опису витребуваних документів.\n\nОригінали витребуваних документів надсилаються поштовим відправленням з описом вкладення до суду або передаються безпосередньо особі, уповноваженій судом на їх одержання.\n\nВилучення документів з ліцензійної справи не є підставою для відмови органу державного регулювання ядерної та радіаційної безпеки у здійсненні передбачених цим Законом дій, крім випадку одержання органом державного регулювання ядерної та радіаційної безпеки судового рішення про заборону їх вчинення\";\n\n7) абзаци другий і третій частини першої статті 13 виключити;\n\n8) у статті 14 :\n\nв абзаці одинадцятому частини четвертої слово \"посадових\" замінити словом \"посад\", а слова \"фізичного захисту ядерних установок, ядерних матеріалів, радіоактивних відходів, інших джерел іонізуючого випромінювання\" виключити;\n\nу частині шостій:\n\nв абзаці другому слова \"радіоактивних відходів відповідно до передбачуваної поданими документами тривалості відповідного етапу\" замінити словами \"радіоактивних відходів - на етап\";\n\nдоповнити абзацом четвертим такого змісту:\n\n\"на провадження діяльності персоналу та посадових осіб експлуатуючої організації - на строк не менше двох років\";\n\nу частині сьомій слова \"чи здійснювати переоформлення ліцензії\" виключити;\n\nчастину восьму викласти в такій редакції:\n\n\"Підставами для внесення змін до ліцензії є:\n\nзміна найменування або місцезнаходження ліцензіата - юридичної особи або прізвища, імені та по батькові, місця проживання ліцензіата - фізичної особи - підприємця (без зміни місця провадження діяльності), крім зміни найменування у зв’язку із зміною типу акціонерного товариства або перетворенням акціонерного товариства в інше господарське товариство. У такому разі товариство має право на провадження діяльності у сфері використання ядерної енергії на підставі виданої раніше такому товариству ліцензії;\n\nзміна місця або території провадження окремих видів діяльності у сфері використання ядерної енергії;\n\nреорганізація ліцензіата, крім перетворення акціонерного товариства в інше господарське товариство;\n\nнамір ліцензіата поширити дію ліцензії на додаткові ядерні установки, об’єкти, призначені для поводження з радіоактивними відходами, уранові об’єкти, будівлі чи об’єкти, додаткові джерела іонізуючого випромінювання, а також розширити межі майданчика, на якому розміщено ядерну установку або об’єкт, призначений для поводження з радіоактивними відходами;\n\nнамір ліцензіата продовжити строк дії ліцензії;\n\nвнесення змін до чинних, набрання чинності новими нормативно-правовими актами з ядерної та радіаційної безпеки;\n\nвиявлення у процесі провадження діяльності або під час здійснення державного нагляду за виконанням умов ліцензії обставин, що потребують перегляду і зміни умов ліцензії\";\n\nчастини дев’яту - одинадцяту виключити;\n\nу частині дванадцятій:\n\nу першому реченні слова \"та її переоформлення здійснюються\" замінити словом \"здійснюється\";\n\nдруге речення після слів \"до закінчення строку дії ліцензії\" доповнити словами \"не пізніше ніж\";\n\nдоповнити реченням такого змісту: \"Подання заяви про внесення змін до ліцензії у зв’язку з продовженням строку її дії з порушенням строків, передбачених статтею 12 цього Закону, є підставою для залишення відповідної заяви без розгляду\";\n\nу частині тринадцятій слова \"або в її переоформленні\" виключити.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у шестимісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nприйняти нормативно-правові акти, необхідні для реалізації цього Закону;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 листопада 2022 року\n\n№ 2755-IX\n\nПро внесення змін до деяких законів України щодо вдосконалення дозвільної діяльності у сфері використання ядерної енергії\nЗакон України від 16.11.2022 № 2755-IX\n\nПрийняття від 16.11.2022\nПостійна адреса:\nhttps://zakon.rada.gov.ua/go/2755-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}