{
  "id": "ua-law-43-19",
  "type": "statute",
  "title": "Закон України (43-19)",
  "title_en": "",
  "short_name": "43-19",
  "status": "in_force",
  "issued_date": "2014-12-25",
  "url": "https://zakon.rada.gov.ua/laws/show/43-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про Раду національної безпеки і оборони України\" щодо вдосконалення координації і контролю у сфері національної безпеки і оборони\n\n(Відомості Верховної Ради (ВВР), 2015, № 4, ст.14)\n\nВерховна Рада України постановляє :\n\n1. Внести до Закону України \"Про Раду національної безпеки і оборони України\" (Відомості Верховної Ради України, 1998 р., № 35, ст. 237) такі зміни:\n\n1) статтю 2 доповнити частинами другою і третьою такого змісту:\n\n\"Рада національної безпеки і оборони України відповідно до цього Закону своїм рішенням, що вводиться в дію указом Президента України, затверджує Регламент Ради національної безпеки і оборони України.\n\nПорядок роботи Ради національної безпеки і оборони України встановлюється цим Законом та Регламентом Ради національної безпеки і оборони України\";\n\n2) у частині першій статті 4 :\n\nа) в абзаці першому слова \"визначених цим Законом\" замінити словами \"визначених Конституцією України та цим Законом\";\n\nб) у пункті 1 :\n\nабзац перший викласти в такій редакції:\n\n\"1) розробляє та розглядає на своїх засіданнях питання, які відповідно до Конституції та законів України, Стратегії національної безпеки України , Воєнної доктрини України належать до сфери національної безпеки і оборони, та подає пропозиції Президентові України, приймає рішення щодо\";\n\nдоповнити абзацом дванадцятим такого змісту:\n\n\"невідкладних заходів із розв’язання кризових ситуацій, що загрожують національній безпеці України\";\n\nв) пункт 2 викласти в такій редакції:\n\n\"2) координує виконання прийнятих Радою національної безпеки і оборони України рішень, введених в дію указами Президента України, і здійснює поточний контроль діяльності органів виконавчої влади у сфері національної безпеки і оборони, подає Президентові України відповідні висновки та пропозиції\";\n\nг) доповнити пунктом 8 такого змісту:\n\n\"8) координує і контролює діяльність органів виконавчої влади з протидії корупції, забезпечення громадської безпеки та боротьби із злочинністю з питань національної безпеки і оборони\";\n\nґ) доповнити абзацом двадцятим такого змісту:\n\n\"Примітка. Кризовою ситуацією вважається крайнє загострення протиріч, гостра дестабілізація становища в будь-якій сфері діяльності, регіоні, країні\";\n\n3) у частині другій статті 5 слова \"Прем’єр-міністра України\" замінити словами \"Голову Верховної Ради України\";\n\n4) частину третю статті 6 доповнити словами \"а також інші особи, визначені Президентом України\";\n\n5) у статті 8 :\n\nа) у частині першій слова \"Поточне інформаційно-аналітичне\" замінити словами \"Інформаційно-аналітичне\";\n\nб) після частини першої доповнити новою частиною такого змісту:\n\n\"Апарат Ради національної безпеки і оборони України є юридичною особою\".\n\nУ зв’язку з цим частини другу і третю вважати відповідно частинами третьою і четвертою;\n\nв) частину третю викласти в такій редакції:\n\n\" Положення про апарат Ради національної безпеки і оборони України та його структура затверджуються Президентом України за поданням Секретаря Ради національної безпеки і оборони України\";\n\n6) статтю 10 доповнити частиною четвертою такого змісту:\n\n\"Рішення Ради національної безпеки і оборони України, введені в дію указами Президента України, є обов’язковими до виконання органами виконавчої влади\";\n\n7) пункт 6 статті 11 викласти в такій редакції:\n\n\"6) затверджує Положення про апарат Ради національної безпеки і оборони України , його структуру і штатну чисельність за поданням Секретаря Ради національної безпеки і оборони України\";\n\n8) у статті 13 :\n\nа) частину першу доповнити пунктами 7-12 такого змісту:\n\n\"7) подає на затвердження Голові Ради національної безпеки і оборони України Положення про апарат Ради національної безпеки і оборони України , його структуру та штатну чисельність;\n\n8) здійснює у період між засіданнями Ради національної безпеки і оборони України координацію і контроль за виконанням рішень Ради національної безпеки і оборони України центральними та місцевими органами виконавчої влади, правоохоронними органами, військовими формуваннями у сферах державної безпеки, правоохоронної діяльності, боротьби з корупцією, у воєнній сфері та сфері безпеки державного кордону України, у сферах військово-технічного співробітництва, зовнішньополітичній, внутрішньополітичній, інформаційній, економічній, науково-технологічній, екологічній, соціальній та гуманітарній сферах відповідно до введених у дію указами Президента України рішень Ради національної безпеки і оборони України;\n\n9) організовує роботу Ставки Верховного Головнокомандувача у разі її утворення;\n\n10) бере участь у розгляді пропозицій щодо кандидатур на посади в органах державної влади, діяльність яких пов’язана з питаннями національної безпеки і оборони України і які призначаються на посаду Президентом України або за погодженням із Президентом України; вносить на розгляд Президента України пропозиції щодо призначення і звільнення керівництва військових формувань, правоохоронних органів у межах повноважень Президента України;\n\n11) подає пропозиції Президенту України щодо призначення заступників Секретаря Ради національної безпеки і оборони України та розподілу обов’язків між ними;\n\n12) вносить на розгляд Ради національної безпеки і оборони України пропозиції щодо проекту Закону України про Державний бюджет України по статтях, пов’язаних із забезпеченням національної безпеки і оборони\";\n\nб) частину дру гу виключити;\n\n9) у частині першій статті 14 слово \"тимчасові\" виключити.\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n25 грудня 2014 року\n\n№ 43-VIII\n\nПро внесення змін до Закону України \"Про Раду національної безпеки і оборони України\" щодо вдосконалення координації і контролю у сфері національної безпеки і оборони\nЗакон України від 25.12.2014 № 43-VIII\n\nПрийняття від 25.12.2014\nПостійна адреса:\nhttps://zakon.rada.gov.ua/go/43-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}