{
  "id": "ua-law-3458-17",
  "type": "statute",
  "title": "Закон України (3458-17)",
  "title_en": "",
  "short_name": "3458-17",
  "status": "in_force",
  "issued_date": "2011-06-02",
  "url": "https://zakon.rada.gov.ua/laws/show/3458-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статей 19 та 43 Закону України\n\"Про охорону праці\"\n( Відомості Верховної Ради України (ВВР), 2011, N 50, ст.551 )\n\nВерховна Рада України п о с т а н о в л я є :\nI. Внести до Закону України \"Про охорону праці\" ( 2694-12 )\n(Відомості Верховної Ради України, 2003 р., N 2, ст. 10) такі\nзміни:\n1. Частину третю статті 19 викласти в такій редакції:\n\"Для підприємств, незалежно від форм власності, або фізичних\nосіб, які відповідно до законодавства використовують найману\nпрацю, витрати на охорону праці становлять не менше 0,5 відсотка\nвід фонду оплати праці за попередній рік\".\n2. Статтю 43 викласти в такій редакції:\n\" Стаття 43. Штрафні санкції до юридичних та фізичних осіб,\nякі відповідно до законодавства використовують\nнайману працю, посадових осіб та працівників\nЗа порушення законодавства про охорону праці та невиконання\nприписів (розпоряджень) посадових осіб органів виконавчої влади з\nнагляду за охороною праці юридичні та фізичні особи, які\nвідповідно до законодавства використовують найману працю,\nпритягаються органами виконавчої влади з нагляду за охороною праці\nдо сплати штрафу в порядку, встановленому законом. Сплата штрафу\nне звільняє юридичну або фізичну особу, яка відповідно до\nзаконодавства використовує найману працю, від усунення виявлених\nпорушень у визначені строки.\nМаксимальний розмір штрафу не може перевищувати п'яти\nвідсотків середньомісячного фонду заробітної плати за попередній\nрік юридичної чи фізичної особи, яка відповідно до законодавства\nвикористовує найману працю.\nЗа порушення вимог, передбачених частинами третьою і\nчетвертою статті 19 цього Закону, юридична чи фізична особа, яка\nвідповідно до законодавства використовує найману працю, сплачує\nштраф із розрахунку 25 відсотків від різниці між розрахунковою\nмінімальною сумою витрат на охорону праці у звітному періоді та\nфактичною сумою цих витрат за такий період.\nНесплата або неповна сплата юридичними чи фізичними особами,\nякі відповідно до законодавства використовують найману працю,\nштрафу тягне за собою нарахування пені на несплачену суму штрафу\n(його частини) з розрахунку 120 відсотків річних облікової ставки\nНаціонального банку України, що діяла в період такої несплати, за\nкожен день прострочення.\nКошти від застосування штрафних санкцій до юридичних чи\nфізичних осіб, які відповідно до законодавства використовують\nнайману працю, посадових осіб і працівників, визначених цією\nстаттею, зараховуються до Державного бюджету України.\nПритягнення до відповідальності посадових осіб і працівників\nза порушення законів та інших нормативно-правових актів з охорони\nпраці здійснюється відповідно до Кодексу України про\nадміністративні правопорушення ( 80731-10 , 80732-10 )\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у двомісячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити перегляд міністерствами та іншими центральними\nорганами виконавчої влади їх нормативно-правових актів, що\nсуперечать цьому Закону.\n\nПрезидент України В.ЯНУКОВИЧ\n\nм. Київ, 2 червня 2011 року\nN 3458-VI\n\nПро внесення змін до статей 19 та 43 Закону України \"Про охорону праці\"\nЗакон України від 02.06.2011 № 3458-VI\n\nПрийняття від 02.06.2011\nПостійна адреса:\nhttps://zakon.rada.gov.ua/go/3458-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}