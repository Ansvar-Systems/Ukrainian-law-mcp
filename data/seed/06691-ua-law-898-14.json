{
  "id": "ua-law-898-14",
  "type": "statute",
  "title": "Закон України (898-14)",
  "title_en": "",
  "short_name": "898-14",
  "status": "in_force",
  "issued_date": "1999-07-09",
  "url": "https://zakon.rada.gov.ua/laws/show/898-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про адміністративні\nправопорушення щодо відповідальності за порушення\nу сфері метрологічної діяльності\n( Відомості Верховної Ради України (ВВР), 1999, N 36, ст.319 )\n\nУ зв'язку з прийняттям Закону України \"Про метрологію та\nметрологічну діяльність\" ( 113/98-ВР ) (Відомості Верховної Ради\nУкраїни, 1998 р., N 30-31, ст. 194) Верховна Рада України\nп о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Доповнити Кодекс статтею 171-1 такого змісту:\n\" Стаття 171-1. Порушення умов і правил проведення повірки і\nкалібрування засобів вимірювальної техніки та\nвиконання вимірювань\nПорушення умов і правил проведення повірки і калібрування\nзасобів вимірювальної техніки, проведення повірки та калібрування\nзасобів вимірювальної техніки неакредитованими повірочними та\nкалібрувальними лабораторіями; порушення правил виконання\nвимірювань та умов використання їх результатів у сферах, на які\nпоширюється державний метрологічний нагляд, а також проведення\nвимірювань з використанням неатестованих методик або\nнеакредитованими лабораторіями, -\nтягне за собою накладення штрафу на посадових осіб\nпідприємств, установ та організацій незалежно від форм власності,\nгромадян - суб'єктів підприємницької діяльності від трьох до\nтридцяти неоподатковуваних мінімумів доходів громадян\".\n2. Статті 171 та 172 викласти у такій редакції:\n\" Стаття 171. Порушення правил виробництва, ремонту, продажу\nта прокату засобів вимірювальної техніки\nВипуск з виробництва засобів вимірювальної техніки, що не\nпройшли державних приймальних або контрольних випробувань,\nповірки, калібрування або метрологічної атестації; випуск з\nремонту та у продаж і видача напрокат засобів вимірювальної\nтехніки, на які поширюється державний метрологічний нагляд і які\nне пройшли повірки або державної метрологічної атестації;\nнеповідомлення або несвоєчасне повідомлення територіальних органів\nДержстандарту України про діяльність з виробництва, ремонту,\nпродажу, прокату та застосування засобів вимірювальної техніки, а\nтак само неподання або несвоєчасне подання до цих органів на\nпогодження переліків засобів вимірювальної техніки, що перебувають\nв експлуатації та підлягають повірці, -\nтягне за собою накладення штрафу на посадових осіб\nпідприємств, установ та організацій незалежно від форм власності,\nгромадян - суб'єктів підприємницької діяльності від трьох до\nтридцяти неоподатковуваних мінімумів доходів громадян.\nСтаття 172. Порушення правил застосування засобів\nвимірювальної техніки\nПорушення правил застосування засобів вимірювальної техніки,\nна які поширюється державний метрологічний нагляд, -\nтягне за собою накладення штрафу на посадових осіб\nпідприємств, установ та організацій незалежно від форм власності,\nгромадян - суб'єктів підприємницької діяльності від трьох до\nтридцяти неоподатковуваних мінімумів доходів громадян\".\n3. Частину першу статті 244-7 після цифр \"171\" доповнити\nцифрами \"171-1\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 9 липня 1999 року\nN 898-XIV\n\nПро внесення змін до Кодексу України про адміністративні правопорушення щодо відповідальності за порушення у сфері метрологічної діяльності\nЗакон України від 09.07.1999 № 898-XIV\n\nПрийняття від 09.07.1999\nПостійна адреса:\nhttps://zakon.rada.gov.ua/go/898-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}