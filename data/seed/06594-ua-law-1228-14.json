{
  "id": "ua-law-1228-14",
  "type": "statute",
  "title": "Закон України (1228-14)",
  "title_en": "",
  "short_name": "1228-14",
  "status": "in_force",
  "issued_date": "1999-11-17",
  "url": "https://zakon.rada.gov.ua/laws/show/1228-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України\nпро адміністративні правопорушення щодо\nвідповідальності за порушення законодавства\nз питань насінництва\n( Відомості Верховної Ради України (ВВР), 1999, N 52, ст. 466 )\n\nВерховна Рада України п о с т а н о в л я є :\nI. Кодекс України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122) доповнити статтями 104-1 та 238-3\nтакого змісту:\n\" Стаття 104-1. Порушення порядку та умов ведення насінництва\nВиробництво, заготівля, маркування, затарювання, зберігання\nнасіння з метою продажу без додержання методичних і технологічних\nвимог або реалізація його без документів про якість, а так само\nінше введення в оборот насіння з порушенням встановленого\nпорядку - тягнуть за собою накладення штрафу на громадян до п'яти\nнеоподатковуваних мінімумів доходів громадян і на посадових осіб -\nвід семи до двадцяти неоподатковуваних мінімумів доходів\nгромадян\";\n\" Стаття 238-3. Органи державного контролю у насінництві\nОргани державного контролю у насінництві розглядають справи\nпро адміністративні правопорушення, пов'язані з порушенням порядку\nта умов ведення насінництва (стаття 104-1).\nВід імені органів державного контролю у насінництві\nрозглядати справи про адміністративні правопорушення і накладати\nадміністративні стягнення мають право:\n1) Головний державний інспектор України з насінництва -\nначальник Української державної насіннєвої інспекції - штраф на\nгромадян до п'яти неоподатковуваних мінімумів доходів громадян і\nна посадових осіб - до двадцяти неоподатковуваних мінімумів\nдоходів громадян;\n2) головні державні інспектори з насінництва Автономної\nРеспубліки Крим, областей, районів і міст - штраф на громадян до\nчотирьох неоподатковуваних мінімумів доходів громадян і на\nпосадових осіб - до п'ятнадцяти неоподатковуваних мінімумів\nдоходів громадян;\n3) державні інспектори з насінництва - штраф на громадян до\nтрьох неоподатковуваних мінімумів доходів громадян і на посадових\nосіб - до десяти неоподатковуваних мінімумів доходів громадян\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 17 листопада 1999 року\nN 1228-XIV\n\nПро внесення змін до Кодексу України про адміністративні правопорушення щодо відповідальності за порушення законодавства з питань насінництва\nЗакон України від 17.11.1999 № 1228-XIV\n\nПрийняття від 17.11.1999\nПостійна адреса:\nhttps://zakon.rada.gov.ua/go/1228-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}