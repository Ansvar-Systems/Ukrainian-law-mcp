{
  "id": "ua-law-631-19",
  "type": "statute",
  "title": "Закон України (631-19)",
  "title_en": "",
  "short_name": "631-19",
  "status": "in_force",
  "issued_date": "2015-07-16",
  "url": "https://zakon.rada.gov.ua/laws/show/631-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 46 Закону України \"Про запобігання корупції\"\n\n(Відомості Верховної Ради (ВВР), 2015, № 39, ст.376)\n\nВерховна Рада України постановляє:\n\n1. Внести до статті 46 Закону України \"Про запобігання корупції\" (Відомості Верховної Ради України, 2014 р., № 49, ст. 2056; 2015 р., № 17, ст. 118) такі зміни:\n\n1) частину першу доповнити пунктом 2 -1 такого змісту:\n\n\"2 -1 ) об’єкти незавершеного будівництва, об’єкти, не прийняті в експлуатацію або право власності на які не зареєстроване в установленому законом порядку, які:\n\nа) належать суб’єкту декларування або членам його сім’ї на праві власності відповідно до Цивільного кодексу України ;\n\nб) розташовані на земельних ділянках, що належать суб’єкту декларування або членам його сім’ї на праві приватної власності, включаючи спільну власність, або передані їм в оренду чи на іншому праві користування, незалежно від правових підстав набуття такого права;\n\nв) повністю або частково побудовані з матеріалів чи за кошти суб’єкта декларування або членів його сім’ї.\n\nТакі відомості включають:\n\nа) інформацію про місцезнаходження об’єкта;\n\nб) інформацію про власника або користувача земельної ділянки, на якій здійснюється будівництво об’єкта;\n\nв) якщо об’єкт перебуває у спільній власності - про всіх його співвласників зазначаються відомості, передбачені пунктом 1 частини першої цієї статті, або найменування відповідної юридичної особи із зазначенням коду Єдиного державного реєстру юридичних осіб та фізичних осіб - підприємців\";\n\n2) після частини другої доповнити новою частиною такого змісту:\n\n\"3. У декларації зазначаються також відомості про об’єкти декларування, передбачені пунктами 2-8 частини першої цієї статті, що є об’єктами права власності третьої особи, якщо суб’єкт декларування або член його сім’ї отримує чи має право на отримання доходу від такого об’єкта або може прямо чи опосередковано (через інших фізичних або юридичних осіб) вчиняти щодо такого об’єкта дії, тотожні за змістом здійсненню права розпорядження ним.\n\nВідомості, передбачені цією частиною, не зазначаються в декларації, якщо відповідні об’єкти належать на праві власності юридичній особі, зазначеній у пункті 5 -1 частини першої цієї статті, та їх головним призначенням є використання у господарській діяльності такої юридичної особи (промислове обладнання, спеціальна техніка тощо).\n\nПоложення цієї частини застосовуються під час подання декларації службовими особами, які займають відповідальне та особливо відповідальне становище, а також суб’єктами декларування, які займають посади, пов’язані з високим рівнем корупційних ризиків, відповідно до статті 50 цього Закону\".\n\nУ зв’язку з цим частини третю - шосту вважати відповідно частинами четвертою - сьомою.\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n16 липня 2015 року\n\n№ 631-VIII\n\nПро внесення змін до статті 46 Закону України \"Про запобігання корупції\"\nЗакон України від 16.07.2015 № 631-VIII\n\nПрийняття від 16.07.2015\nПостійна адреса:\nhttps://zakon.rada.gov.ua/go/631-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}