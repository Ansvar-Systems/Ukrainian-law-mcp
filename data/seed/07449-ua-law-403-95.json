{
  "id": "ua-law-403-95",
  "type": "statute",
  "title": "Закон України (403/95-ВР)",
  "title_en": "",
  "short_name": "403/95-ВР",
  "status": "in_force",
  "issued_date": "1995-10-31",
  "url": "https://zakon.rada.gov.ua/laws/show/403/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art248-1",
      "section": "248-1",
      "title": "Стаття 248-1. Право на звернення із скаргою до суду",
      "content": "Громадянин має право звернутися до суду (військовослужбовець\n- до військового суду) зі скаргою, якщо вважає, що рішенням, дією\nабо бездіяльністю державного органу, юридичної або службової особи\nпід час здійснення ними управлінських функцій порушено його права\nчи свободи.\nСкаргу в суд може бути подано громадянином, його\nпредставником або на прохання громадянина - уповноваженим\nпредставником громадської організації, трудового колективу.\nДо суб'єктів, зазначених у частині першій цієї статті,\nрішення, дії або бездіяльність яких може бути оскаржено до суду\n(суб'єкти оскарження), належать: органи державної виконавчої влади\nта їх службові особи; органи місцевого самоврядування та їх\nслужбові особи; керівники установ, організацій, підприємств і їх\nоб'єднань незалежно від форм власності; керівні органи і керівники\nоб'єднань громадян, а також службові особи, які виконують\nорганізаційно-розпорядчі, адміністративно-господарські обов'язки\nабо виконують такі обов'язки за спеціальними повноваженнями."
    },
    {
      "provision_ref": "art248-2",
      "section": "248-2",
      "title": "Стаття 248-2. Предмет судового оскарження",
      "content": "До рішень, дій або бездіяльності суб'єктів оскарження\nналежать колегіальні і одноособові рішення, дії або бездіяльність,\nу зв'язку з якими громадянин вважає, що:\nпорушено або порушуються його права чи свободи;\nстворено або створюються перепони для реалізації ним своїх\nконституційних прав чи свобод або що вжиті заходи щодо реалізації\nйого прав є недостатніми;\nна нього покладено обов'язки, не передбачені законодавством\nабо передбачені законодавством, але без врахування конкретних\nобставин, за яких ці обов'язки повинні покладатися, або що вони\nпокладені не уповноваженими на це особою чи органом;\nйого притягнено до відповідальності, яку не передбачено\nзаконом, або до нього застосовано стягнення за відсутністю\nпередбачених законом підстав або неправомочною службовою особою\nчи органом.\nСуб'єкти оскарження несуть відповідальність за невиконання\nлише тих обов'язків, які були на них покладені законодавчими або\nіншими нормативними актами.\nСтаття 248-3. Скарги на рішення і дії, які не підвідомчі\nсудам\nСудам не підвідомчі скарги:\nна акти органів законодавчої і виконавчої влади, що\nпідлягають розгляду щодо їх конституційності;\nна акти, що стосуються забезпечення обороноздатності держави,\nдержавної безпеки, зовнішньополітичної діяльності держави,\nзбереження державної, військової і службової таємниці;\nна акти і дії службових осіб органів дізнання, попереднього\nслідства, прокуратури, суду, якщо законодавством встановлено інший\nпорядок оскарження;\nна акти і дії об'єднань громадян, які відповідно до закону,\nстатуту (положення) належать до їх внутріорганізаційної діяльності\nабо їх виключної компетенції."
    },
    {
      "provision_ref": "art248-4",
      "section": "248-4",
      "title": "Стаття 248-4. Подання скарги",
      "content": "Скаргу може бути подано безпосередньо до суду або до суду\nпісля оскарження до органу, службовій особі вищого рівня по\nвідношенню до того органу, службової особи, що постановили рішення\nчи здійснили дії або допустили бездіяльність.\nСкарга подається за місцезнаходженням суб'єкта оскарження.\nПодання скарги до суду зупиняє виконання оскаржуваного акта.\nПро подання скарги суд повідомляє державний орган, юридичну чи\nслужбову особу не пізніше наступного дня після її прийняття."
    },
    {
      "provision_ref": "art248-5",
      "section": "248-5",
      "title": "Стаття 248-5. Строки для звернення із скаргою",
      "content": "Скаргу може бути подано в суд:\nу двомісячний строк, обчислюваний з дня, коли громадянин\nдізнався або повинен був дізнатися про порушення його прав чи\nсвобод;\nу місячний строк з дня одержання громадянином письмової\nвідповіді про відмову в задоволенні скарги органом, службовою\nособою вищого рівня по відношенню до того органу, службової особи,\nщо постановили рішення чи здійснили дії або допустили\nбездіяльність, або з дня закінчення місячного строку після подання\nскарги, якщо громадянином не було одержано на неї письмової\nвідповіді.\nПропущений строк для подання скарги може бути поновлено\nсудом, якщо буде встановлено, що його пропущено з поважних причин."
    },
    {
      "provision_ref": "art248-6",
      "section": "248-6",
      "title": "Стаття 248-6. Розгляд скарги",
      "content": "Скарга розглядається у десятиденний строк у відкритому\nсудовому засіданні з участю заявника (громадянина, який подав\nскаргу) і службової особи, представника державного органу чи\nюридичної особи, рішення, дії або бездіяльність яких оскаржуються.\nЯкщо заявник або службова особа не можуть з'явитися до суду з\nповажних причин, справу може бути розглянуто з участю їх\nпредставників. Неявка в судове засідання з неповажних причин осіб,\nзазначених у частині першій цієї статті, або їх представників не є\nперешкодою для розгляду скарги, проте суд може визнати їх явку\nобов'язковою.\nУ судовому засіданні можуть брати участь представники\nгромадських організацій і трудових колективів.\nВідмова представника громадської організації чи трудового\nколективу від скарги, поданої ними на прохання заявника, не є\nпідставою для закриття провадження у справі, якщо заявник вимагає\nрозгляду скарги по суті.\nЯкщо суд встановить, що особа, рішення чи дія якої\nоскаржуються, не працює на попередній посаді, він залучає до\nучасті в справі службову особу, до компетенції якої входить\nвирішення питання про усунення порушення прав і свобод заявника.\nЯкщо при розгляді скарги буде встановлено, що державний орган\nчи юридична особа, рішення чи дії яких оскаржуються, припинили\nсвою діяльність, суд залучає до участі у справі їх\nправонаступників, а за їх відсутності - орган, до компетенції\nякого входить вирішення питання про усунення порушення прав і\nсвобод заявника.\nСуд, встановивши при розгляді скарги наявність спору про\nправо, який розглядається у порядку позовного провадження, залишає\nскаргу без розгляду і роз'яснює заявнику його право на\nпред'явлення позову на загальних підставах."
    },
    {
      "provision_ref": "art248-7",
      "section": "248-7",
      "title": "Стаття 248-7. Рішення суду по скарзі",
      "content": "За результатами розгляду скарги суд постановляє рішення.\nПри встановленні обгрунтованості скарги суд визнає\nоскаржувані рішення, дії чи бездіяльність неправомірними і\nзобов'язує державний орган, юридичну або службову особу\nзадовольнити вимогу заявника і усунути порушення, скасовує\nпокладений на нього обов'язок чи застосовані до нього заходи\nвідповідальності або іншим шляхом поновлює його порушені права чи\nсвободи.\nЯкщо оскаржувані рішення, дії було вчинено відповідно до\nзакону, в межах повноважень державного органу, юридичної або\nслужбової особи і права чи свободи заявника не було порушено, суд\nпостановляє рішення про відмову в задоволенні скарги.\nПри задоволенні скарги суд може допустити негайне виконання\nрішення.\nРішення суду по справі може бути оскаржено."
    },
    {
      "provision_ref": "art248-8",
      "section": "248-8",
      "title": "Стаття 248-8. Розподіл витрат, пов'язаних з розглядом скарги",
      "content": "Витрати, пов'язані з розглядом скарги, включаючи й витрати\nдля надання юридичної допомоги, а також витрати, пов'язані з\nпоїздками, покладаються судом на заявника, якщо було постановлено\nрішення про відмову в задоволенні його скарги, або на державний\nорган, юридичну чи службову особу, якщо було постановлено рішення\nпро задоволення скарги заявника."
    },
    {
      "provision_ref": "art248-9",
      "section": "248-9",
      "title": "Стаття 248-9. Виконання рішення суду",
      "content": "Рішення суду по скарзі надсилається не пізніше десяти днів\nпісля набрання ним законної сили відповідному державному органу,\nюридичній чи службовій особі для виконання, а також заявнику.\nПро виконання рішення державний орган, юридична чи службова\nособа повідомляє суд і заявника не пізніше ніж у місячний строк з\nдня одержання рішення суду."
    },
    {
      "provision_ref": "art248-10",
      "section": "248-10",
      "title": "Стаття 248-10. Відповідальність за невиконання рішення суду",
      "content": "У разі невиконання рішення по справі державним органом,\nюридичною чи службовою особою у визначений строк винні в цьому\nособи несуть відповідальність згідно зі статтею 417 цього Кодексу.\nНавмисне невиконання службовою особою рішення суду або\nперешкоджання його виконанню тягнуть за собою кримінальну\nвідповідальність згідно зі статтею 176-4 Кримінального кодексу\nУкраїни ( 2002-05 )\"."
    }
  ],
  "definitions": []
}