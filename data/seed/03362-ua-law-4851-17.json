{
  "id": "ua-law-4851-17",
  "type": "statute",
  "title": "Закон України (4851-17)",
  "title_en": "",
  "short_name": "4851-17",
  "status": "in_force",
  "issued_date": "2012-05-24",
  "url": "https://zakon.rada.gov.ua/laws/show/4851-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "1. У цьому Законі терміни вживаються в такому значенні:\n1) замовники - юридичні особи та/або суб’єкти господарювання, які провадять діяльність у будь-якій із сфер, визначених статтею 2 цього Закону, та відповідають хоча б одній із таких ознак:\nорганам державної влади, органам влади Автономної Республіки Крим, органам місцевого самоврядування належить частка у статутному капіталі суб’єкта господарювання у розмірі більш ніж 50 відсотків або такі органи володіють більшістю голосів у вищому органі суб’єкта господарювання чи правом призначати більше половини складу виконавчого органу чи наглядової ради суб’єкта господарювання;\nнаявність спеціальних або ексклюзивних прав;\n2) спеціальні або ексклюзивні права - права, надані в межах повноважень органом державної влади або органом місцевого самоврядування на підставі будь-якого нормативно-правового акта та/або акта індивідуальної дії, які обмежують провадження діяльності у сферах, визначених цим Законом, однією чи кількома особами, що істотно впливає на здатність інших осіб провадити діяльність у зазначених сферах. Права, що були надані, зокрема за результатами конкурсів (тендерів), під час проведення яких передбачалося оприлюднення інформації про їх проведення, та якщо надання цих прав здійснювалося на основі об’єктивних критеріїв, не вважаються спеціальними або ексклюзивними;\n3) афілійовані підприємства - підрозділи замовника, майно та операції яких зазначені в консолідованому балансі замовника, чи суб’єкти господарювання, стосовно яких замовник здійснює контроль або які разом із замовником перебувають під контролем іншого суб’єкта господарювання.\n2. Інші терміни вживаються у значенні, наведеному в Законі України \"Про здійснення державних закупівель\" ."
    },
    {
      "provision_ref": "art2",
      "section": "2",
      "title": "Стаття 2. Сфера застосування цього Закону",
      "content": "1. Дія цього Закону поширюється на суб’єктів, які є замовниками відповідно до статті 1 цього Закону та провадять діяльність у таких сферах:\nзабезпечення виробництва, транспортування та постачання теплової енергії;\nзабезпечення виробництва, передачі, розподілу, купівлі-продажу, постачання електричної енергії та централізованого диспетчерського (оперативно-технологічного) управління об’єднаною енергетичною системою України;\nзабезпечення виробництва, транспортування та постачання питної води;\nзабезпечення функціонування централізованого водовідведення;\nнадання послуг з користування інфраструктурою залізничного транспорту загального користування;\nзабезпечення функціонування міського електричного транспорту та експлуатація його об’єктів для надання послуг з перевезення;\nнадання послуг автостанцій, портів, аеропортів;\nнадання послуг з аеронавігаційного обслуговування польотів повітряних суден;\nнадання послуг поштового зв’язку;\nгеологічне вивчення (у тому числі дослідно-промислова розробка родовищ) нафтогазоносних надр, родовищ вугілля та інших видів твердого палива;\nзабезпечення функціонування та експлуатація телекомунікаційних мереж фіксованого зв’язку загального користування або надання загальнодоступних телекомунікаційних послуг;\nзабезпечення транспортування, зберігання, переробки нафти та нафтопродуктів сирих;\nзабезпечення функціонування ринку електричної енергії, ринку \"на добу наперед\", балансуючого ринку, ринку допоміжних послуг, а також надання послуг системного оператора, адміністратора розрахунків, адміністратора комерційного обліку, оператора ринку, гарантованого покупця відповідно до положень Закону України \"Про засади функціонування ринку електричної енергії України\" ;\nнадання допоміжних послуг на ринку допоміжних послуг та послуг з вирівнювання умов для конкуренції відповідно до положень Закону України \"Про засади функціонування ринку електричної енергії України\";\nзабезпечення виробництва, транспортування та постачання газу.\nНе вважається діяльністю у сферах, визначених в абзацах другому, третьому та четвертому цієї частини, така діяльність:\nвиробництво та постачання теплової енергії до мереж, якщо таке виробництво є наслідком іншої виробничої діяльності замовника, крім діяльності, що провадиться у сферах, визначених у цій статті, при цьому постачання теплової енергії здійснюється лише в цілях економної експлуатації виробничих потужностей замовника, а доходи від цієї діяльності не перевищують 20 відсотків середньорічного доходу замовника за попередні три роки, включаючи дохід за поточний рік від усіх видів доходів, що визначаються за правилами бухгалтерського обліку;\nвиробництво, передача та постачання електричної енергії до електричних мереж, якщо таке виробництво, передача та постачання є необхідним для споживання самим замовником для провадження іншої виробничої діяльності, крім діяльності, що провадиться у сферах, визначених у цій статті, а обсяг постачання електричної енергії замовником до мереж загального користування залежить від рівня його власного споживання за умови, що власне споживання є не меншим ніж 70 відсотків загального обсягу виробленої замовником електроенергії, розрахованого за середньорічними показниками виробництва за попередні три роки, включаючи показники за поточний рік;\nвиробництво, транспортування та постачання питної води в мережі загального користування, якщо таке виробництво, транспортування та постачання є необхідним для споживання самим замовником для провадження іншої виробничої діяльності, крім діяльності, що провадиться у сферах, визначених у цій статті, а обсяг постачання питної води замовником для загального користування залежить від рівня його власного споживання за умови, що власне споживання є не меншим ніж 70 відсотків загального обсягу виробленої замовником питної води, розрахованого за середньорічними показниками виробництва за попередні три роки, включаючи показник за поточний рік.\n2. Замовники здійснюють закупівлі відповідно до Закону України \"Про здійснення державних закупівель\" з урахуванням особливостей, визначених цим Законом.\nЗамовники здійснюють закупівлі за рахунок бюджетних коштів, коштів юридичних осіб, які провадять діяльність у сферах, визначених цим Законом (далі - власні кошти).\n3. Дія цього Закону поширюється на закупівлі замовниками товарів, робіт і послуг, які:\nповністю або частково здійснюються за рахунок бюджетних коштів за умови, що вартість закупівлі товару (товарів), послуги (послуг) дорівнює або перевищує 200 тисяч гривень, а робіт - дорівнює або перевищує 1 мільйон 500 тисяч гривень;\nздійснюються за рахунок власних коштів за умови, що вартість закупівлі товару (товарів), послуги (послуг) дорівнює або перевищує 1 мільйон гривень, а робіт - 5 мільйонів гривень."
    },
    {
      "provision_ref": "art3",
      "section": "3",
      "title": "Стаття 3. Оприлюднення та опублікування інформації про закупівлю",
      "content": "1. Оприлюднення та опублікування інформації про закупівлю здійснюється у порядку та строки, встановлені Законом України \"Про здійснення державних закупівель\" , з урахуванням особливостей, передбачених частиною другою цієї статті.\n2. Річний план та зміни до нього (у разі наявності) обов’язково безоплатно оприлюднюються на веб-порталі Уповноваженого органу протягом п’яти робочих днів з дня затвердження річного плану або змін до нього. Замовники не зобов’язані надсилати річний план та зміни до нього до Уповноваженого органу, Державної казначейської служби України.\nЗамовник зобов’язаний за результатами здійснення закупівель, передбачених частиною першою статті 4 цього Закону, оприлюднити на веб-порталі Уповноваженого органу (безоплатно) звіт про результати здійснення закупівель протягом трьох робочих днів з дня його затвердження.\nЗвіт за результатами здійснення закупівель, передбачених частиною першою статті 4 , затверджується замовником раз на квартал не пізніше 15 числа місяця, наступного за звітним періодом.\nФорма річного плану закупівель та форма звіту про результати здійснення закупівель, передбачених частиною першою статті 4 цього Закону, затверджуються Уповноваженим органом з урахуванням особливостей, передбачених цим Законом."
    },
    {
      "provision_ref": "art4",
      "section": "4",
      "title": "Стаття 4. Здійснення закупівель без застосування процедур, передбачених Законом України \"Про здійснення державних закупівель\" та цим Законом",
      "content": "1. Без застосування процедур закупівель, передбачених Законом України \"Про здійснення державних закупівель\" та цим Законом, замовник здійснює закупівлі:\n1) товарів, робіт і послуг, які безпосередньо виробляються, виконуються, надаються виключно для забезпечення діяльності у сферах, визначених статтею 2 цього Закону:\nїх афілійованими підприємствами;\nпідприємствами, господарськими товариствами, у статутному капіталі яких 50 і більше відсотків належить цьому замовнику;\nпідприємствами, господарськими товариствами, яким належить 50 і більше відсотків статутного капіталу замовника, що здійснює закупівлю за рахунок власних коштів;\nпідприємствами, установами в межах єдиного виробничо-технологічного комплексу залізничного транспорту загального користування та господарськими товариствами, 100 відсотків акцій (часток, паїв) яких належить державі, метою діяльності яких є забезпечення перевізного процесу;\n2) паливно-енергетичних ресурсів для виробництва електричної, теплової енергії, проведення геологічного вивчення родовищ корисних копалин (у тому числі неопромінених паливних елементів (твелів) для ядерних реакторів);\n3) товарів, що закуповуються для перепродажу третім сторонам, за умови, що замовник не займає монопольне (домінуюче) становище на ринку таких товарів та інші суб’єкти господарювання можуть вільно здійснювати їх продаж за тих самих умов, що і замовник;\n4) вуглеводневої сировини, нафтопродуктів для їх подальшої переробки і реалізації, та пов’язаних і необхідних для цього супутніх послуг: з переробки, виробництва, транспортування, фрахтування, страхування, переміщення, вантажних перевезень, зберігання, зливу/наливу, інспекції кількості та якості, митно-брокерських, інформаційно-аналітичних послуг щодо ринкових цін та біржових котирувань, фінансових послуг, послуг бірж, аукціонів, систем електронних торгів;\n5) товарів, робіт та послуг повністю або частково за рахунок бюджетних коштів за умови, що вартість предмета закупівлі товару (товарів), послуги (послуг) не перевищує 200 тисяч гривень, а робіт - не перевищує 1 мільйон 500 тисяч гривень;\n6) товарів, робіт та послуг за рахунок власних коштів за умови, що вартість предмета закупівлі товару (товарів), послуги (послуг) не перевищує 1 мільйон гривень, а робіт - не перевищує 5 мільйонів гривень;\n7) товарів, робіт та послуг, якщо спеціальними законами визначений єдиний продавець (постачальник, виконавець) таких товарів, робіт та послуг;\n8) товарів, робіт та послуг, якщо ціни (тарифи) на них затверджуються державними колегіальними органами, іншими органами влади відповідно до їх повноважень або визначаються у порядку, встановленому зазначеними органами, у тому числі якщо визначення таких цін здійснюється на аукціонах;\n9) товарів, робіт та послуг за угодами про розподіл продукції, укладеними згідно із Законом України \"Про угоди про розподіл продукції\" .\n10) товарів та послуг на ринку \"на добу наперед\", балансуючому ринку та ринку допоміжних послуг відповідно до положень Закону України \"Про засади функціонування ринку електричної енергії України\" ;\n11) електричної енергії, яка купується та продається на ринку електричної енергії гарантованим покупцем, оператором ринку, системним оператором, стороною, відповідальною за баланс балансуючої групи, стороною, відповідальною за баланс балансуючої групи виробників за \"зеленим\" тарифом;\n12) послуг системного оператора, адміністратора розрахунків, адміністратора комерційного обліку, оператора ринку, гарантованого покупця відповідно до положень Закону України \"Про засади функціонування ринку електричної енергії України\";\n13) послуг з вирівнювання умов для конкуренції відповідно до положень Закону України \"Про засади функціонування ринку електричної енергії України\".\n3. Замовник зобов’язаний за результатами здійснення закупівель, передбачених частиною першою цієї статті, оприлюднити на веб-порталі Уповноваженого органу до 31 січня наступного за звітним року річний звіт про результати здійснення закупівель. Форма звіту про результати здійснення закупівель затверджується Уповноваженим органом з урахуванням особливостей, передбачених цією статтею.\n1. Цей Закон набирає чинності з дня, наступного за днем його опублікування.\n2. Процедури закупівлі, розпочаті до дня набрання чинності цим Законом, завершуються відповідно до Закону України \"Про здійснення державних закупівель\" .\n3. Внести зміни до таких законів України:\n2) частину третю статті 10 Закону України \"Про природні монополії\" (Відомості Верховної Ради України, 2000 р., № 30, ст. 238; 2007 р., № 9, ст. 67; 2011 р., № 34, ст. 343) виключити;\nВ.ЯНУКОВИЧ"
    }
  ],
  "definitions": []
}