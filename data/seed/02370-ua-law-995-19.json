{
  "id": "ua-law-995-19",
  "type": "statute",
  "title": "Закон України (995-19)",
  "title_en": "",
  "short_name": "995-19",
  "status": "in_force",
  "issued_date": "2016-02-04",
  "url": "https://zakon.rada.gov.ua/laws/show/995-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо діяльності військово-цивільних адміністрацій\n\n(Відомості Верховної Ради (ВВР), 2016, № 10, ст.108)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про місцеве самоврядування в Україні\" (Відомості Верховної Ради України, 1997 р., № 24, ст. 170 із наступними змінами):\n\n1) перше речення частини другої статті 42 доповнити словами \"крім випадків дострокового припинення повноважень сільського, селищного, міського голови відповідно до Закону України \"Про військово-цивільні адміністрації\";\n\n2) у статті 78 :\n\nу частинах другій та четвертій слова \"частиною першою цієї статті\" замінити словами та цифрами \"пунктами 1, 2 частини першої цієї статті\";\n\nпісля частини четвертої доповнити новою частиною такого змісту:\n\n\"5. Повноваження сільської, селищної, міської, районної в місті, районної, обласної ради за наявності підстав, передбачених пунктом 3 частини першої цієї статті, достроково припиняються з дня набрання чинності актом Президента України про утворення відповідної військово-цивільної адміністрації\".\n\nУ зв’язку з цим частини п’яту і шосту вважати відповідно частинами шостою і сьомою;\n\n3) у статті 79 :\n\nу частині другій :\n\nслова \"а також у випадку, передбаченому Законом України \"Про військово-цивільні адміністрації\" виключити;\n\nдоповнити абзацом другим такого змісту:\n\n\"Повноваження сільського, селищного, міського голови можуть бути достроково припинені також у випадку, передбаченому Законом України \"Про військово-цивільні адміністрації\";\n\nу частині третій слова \"частиною другою цієї статті\" замінити словами \"абзацом першим частини другої цієї статті\";\n\nу частині одинадцятій :\n\nу пункті 3 слова \"у частині другій цієї статті\" замінити словами \"в абзаці першому частини другої цієї статті\";\n\nдоповнити пунктом 3 -1 такого змісту:\n\n\"3 -1 ) з підстав, зазначених в абзаці другому частини другої цієї статті, - з дня набрання чинності актом Президента України про утворення відповідної військово-цивільної адміністрації населеного пункту (населених пунктів)\".\n\n2. Частину четверту статті 10 та частину третю статті 11 Закону України \"Про місцеві державні адміністрації\" (Відомості Верховної Ради України, 1999 р., № 20-21, ст. 190 із наступними змінами) виключити.\n\n3. У Законі України \"Про військово-цивільні адміністрації\" (Відомості Верховної Ради України, 2015 р., № 13, ст. 87, № 40-41, ст. 382, № 52, ст. 482):\n\n1) у статті 1 :\n\nу частині першій :\n\nв абзаці третьому слова \"та/або державних адміністрацій\" замінити словами \"державних адміністрацій\";\n\nв абзаці четвертому слова \"та/або виконавчих органів відповідних рад\" замінити словами \"районних у містах рад, виконавчих органів сільських, селищних, міських, районних у містах рад та голів\";\n\nу частині другій :\n\nабзац перший викласти в такій редакції:\n\n\"2. Військово-цивільні адміністрації є юридичними особами публічного права і наділяються цим та іншими законами повноваженнями, у межах яких діють самостійно і несуть відповідальність за свою діяльність відповідно до закону. Військово-цивільні адміністрації населених пунктів набувають прав та обов’язків з дня внесення запису про їх державну реєстрацію як юридичних осіб до Єдиного державного реєстру юридичних осіб, фізичних осіб - підприємців та громадських формувань\";\n\nпісля абзацу першого доповнити новим абзацом такого змісту:\n\n\"Районні та обласні державні адміністрації, що набули статусу військово-цивільних адміністрацій, не потребують внесення змін до відомостей про юридичну особу, що містяться в Єдиному державному реєстрі юридичних осіб, фізичних осіб - підприємців та громадських формувань. В офіційній назві цих органів може застосовуватися поряд з назвою відповідно до Єдиного державного реєстру юридичних осіб, фізичних осіб - підприємців та громадських формувань додаткова назва \"військово-цивільна адміністрація\", що вказує на їхній тимчасовий статус із додатковими повноваженнями\".\n\nУ зв’язку з цим абзац другий вважати абзацом третім;\n\n2) у статті 3 :\n\nу частині першій :\n\nдруге речення виключити;\n\nдоповнити абзацами такого змісту:\n\n\"У день набрання чинності актом Президента України про утворення військово-цивільної адміністрації припиняються згідно із цим Законом повноваження:\n\nобласної ради, її виконавчого апарату, посадових та службових осіб місцевого самоврядування, які працюють у цих органах, - у разі утворення військово-цивільної адміністрації області;\n\nрайонної ради, її виконавчого апарату, посадових та службових осіб місцевого самоврядування, які працюють у цих органах, - у разі утворення військово-цивільної адміністрації району;\n\nсільських, селищних, міських, районних у містах (у разі їх створення) рад, їх виконавчих органів, сільських, селищних, міських голів, інших посадових та службових осіб місцевого самоврядування, які працюють у цих органах місцевого самоврядування, - у разі утворення військово-цивільної адміністрації відповідного населеного пункту (населених пунктів)\";\n\nчастину третю доповнити другим реченням такого змісту: \"У разі прийняття рішення про утворення районних, обласних військово-цивільних адміністрацій їх статусу набувають відповідні районні, обласні державні адміністрації, а голови районних, обласних державних адміністрацій набувають статусу керівників відповідних військово-цивільних адміністрацій\";\n\nчастини п’яту - сьому викласти в такій редакції:\n\n\"5. У разі набуття районною, обласною державною адміністрацією статусу відповідної районної, обласної військово-цивільної адміністрації посади державних службовців у таких адміністраціях можуть заміщатися військовослужбовцями військових формувань, утворених відповідно до законів України, особами рядового і начальницького складу правоохоронних органів, які відряджаються до них у встановленому законодавством порядку для виконання завдань в інтересах оборони держави та забезпечення її безпеки із залишенням на військовій службі, службі у правоохоронних органах без виключення із списків особового складу, а також за рішенням керівника районної, обласної військово-цивільної адміністрації на посади державних службовців у такій адміністрації можуть призначатися інші особи, які мають спеціальні знання та досвід, без конкурсного відбору.\n\n6. Перелік посад у військово-цивільних адміністраціях населених пунктів, на які призначаються особи з числа військовослужбовців військових формувань, утворених відповідно до законів України, осіб рядового і начальницького складу правоохоронних органів, а також перелік посад, що можуть бути заміщені військовослужбовцями військових формувань, утворених відповідно до законів України, особами рядового і начальницького складу правоохоронних органів у районній, обласній військово-цивільній адміністрації, затверджуються Президентом України за поданням керівника Антитерористичного центру при Службі безпеки України.\n\n7. Фінансування діяльності військово-цивільних адміністрацій населених пунктів здійснюється за рахунок коштів відповідних місцевих бюджетів, а районних і обласних військово-цивільних адміністрацій - за рахунок коштів Державного бюджету України та відповідних районних і обласних бюджетів\";\n\nперше речення частини дев’ятої доповнити словами \"а у разі якщо відповідні обласні військово-цивільні адміністрації не утворені - керівник Антитерористичного центру при Службі безпеки України\";\n\nчастину одинадцяту викласти в такій редакції:\n\n\"11. Повноваження військово-цивільних адміністрацій району, області починаються у день набрання чинності актом Президента України про їх утворення і припиняються у день відкриття першої сесії новообраної відповідної ради.\n\nПовноваження військово-цивільних адміністрацій населених пунктів починаються з дня внесення запису про їх державну реєстрацію як юридичних осіб до Єдиного державного реєстру юридичних осіб, фізичних осіб - підприємців та громадських формувань і припиняються у день відкриття першої сесії новообраної відповідної ради.\n\nУ день відкриття першої сесії новообраної відповідної ради акт Президента України про утворення військово-цивільної адміністрації втрачає юридичну силу в частині, що стосується відповідної адміністративно-територіальної одиниці.\n\nПрезидент України невідкладно приймає рішення про ліквідацію військово-цивільних адміністрацій\";\n\nчастину тринадцяту викласти в такій редакції:\n\n\"13. Призначення заступників керівників військово-цивільних адміністрацій населених пунктів та керівників підрозділів таких адміністрацій здійснюються керівником Антитерористичного центру при Службі безпеки України за поданням керівника відповідної військово-цивільної адміністрації без конкурсного відбору\";\n\nчастину чотирнадцяту виключити;\n\n3) у статті 4 :\n\nу частині першій :\n\nу пункті 18 слова \"на строкову військову\" замінити словами \"на військову службу за призовом осіб офіцерського складу, строкову військову\";\n\nу пункті 31 після слова \"адвокатури\" доповнити словами \"Національного антикорупційного бюро України\", а слова \"Державної виконавчої\" замінити словами \"Державної кримінально-виконавчої\";\n\nу частині третій :\n\nу пункті 1 слова \"надання інформації на запит Центральної виборчої комісії\" замінити словами \"надання висновків Центральній виборчій комісії\";\n\nдоповнити пунктом 17 такого змісту:\n\n\"17) схвалення перспективного плану формування територій громад області відповідно до Закону України \"Про добровільне об’єднання територіальних громад\";\n\n4) у статті 6 :\n\nчастину першу виключити;\n\nчастину другу викласти в такій редакції:\n\n\"2. Військово-цивільну адміністрацію населеного пункту (населених пунктів) очолює керівник, який призначається на посаду та звільняється з посади керівником відповідної обласної військово-цивільної адміністрації за погодженням з керівником Антитерористичного центру при Службі безпеки України, а у разі якщо відповідна обласна військово-цивільна адміністрація не утворена - керівником Антитерористичного центру при Службі безпеки України\";\n\nчастину третю доповнити пунктом 10 такого змісту:\n\n\"10) приймає рішення про тимчасове збільшення не більш як удвічі посадових окладів працівникам військово-цивільних адміністрацій на період до завершення антитерористичної операції\";\n\n5) частину другу статті 7 викласти в такій редакції:\n\n\"2. Дія цього Закону поширюється на період проведення антитерористичної операції та на шість місяців після дня її завершення, але не більше ніж на три роки з дня набрання чинності цим Законом\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n4 лютого 2016 року\n\n№ 995-VIII\n\nПро внесення змін до деяких законів України щодо діяльності військово-цивільних адміністрацій\nЗакон України від 04.02.2016 № 995-VIII\n\nПрийняття від 04.02.2016\nПостійна адреса:\nhttps://zakon.rada.gov.ua/go/995-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}