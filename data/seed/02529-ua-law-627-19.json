{
  "id": "ua-law-627-19",
  "type": "statute",
  "title": "Закон України (627-19)",
  "title_en": "",
  "short_name": "627-19",
  "status": "in_force",
  "issued_date": "2015-07-16",
  "url": "https://zakon.rada.gov.ua/laws/show/627-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про введення мораторію на примусову реалізацію майна\"\n\n(Відомості Верховної Ради (ВВР), 2015, № 36, ст.365)\n\nВерховна Рада України постановляє:\n\n1. Внести до Закону України \"Про введення мораторію на примусову реалізацію майна\" (Відомості Верховної Ради України, 2002 р., № 10, ст. 77) такі зміни:\n\n1) статтю 1 доповнити частиною другою такого змісту:\n\n\"Дія мораторію, встановлена частиною першою цієї статті, не поширюється на застосування примусової реалізації майна (за виключенням об’єктів, що відповідно до закону не підлягають приватизації, а також підприємств, перед якими у держави є підтверджена в установленому порядку заборгованість з відшкодування різниці в тарифах на теплову енергію та послуги з опалення, що вироблялися, транспортувалися та постачалися населенню) для погашення заборгованості перед Національною акціонерною компанією \"Нафтогаз України\" та її дочірніми підприємствами, що здійснювали постачання природного газу на підставі ліцензії. Порядок реалізації майна встановлюється Кабінетом Міністрів України\";\n\n2) у тексті Закону слова \"статутні фонди\" в усіх відмінках замінити словами \"статутні капітали\" у відповідному відмінку.\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n16 липня 2015 року\n\n№ 627-VIII\n\nПро внесення змін до Закону України \"Про введення мораторію на примусову реалізацію майна\"\nЗакон України від 16.07.2015 № 627-VIII\n\nПрийняття від 16.07.2015\nПостійна адреса:\nhttps://zakon.rada.gov.ua/go/627-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}