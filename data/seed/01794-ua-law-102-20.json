{
  "id": "ua-law-102-20",
  "type": "statute",
  "title": "Закон України (102-20)",
  "title_en": "",
  "short_name": "102-20",
  "status": "in_force",
  "issued_date": "2019-09-18",
  "url": "https://zakon.rada.gov.ua/laws/show/102-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо скорочення переліку видів господарської діяльності, що підлягають ліцензуванню\n\n(Відомості Верховної Ради (ВВР), 2019, № 42, ст.233)\n\n{Із змінами, внесеними згідно із Законом\n\n№ 1089-IX від 16.12.2020 }\n\nВерховна Рада України постановляє :\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) у статті 145 :\n\nназву доповнити словами \"повідомленням про початок здійснення діяльності у сфері телекомунікацій\";\n\nу частині першій:\n\nабзац перший доповнити словами \"повідомленням про початок здійснення діяльності у сфері телекомунікацій\";\n\nв абзаці другому слова \"від ста до двохсот\" замінити словами \"від п’ятисот до однієї тисячі\";\n\nв абзаці другому частини другої слова \"від двохсот до трьохсот\" замінити словами \"від однієї тисячі до двох тисяч\";\n\n2) у статті 164 :\n\nабзац перший частини першої після слів \"як суб’єкта господарювання\" доповнити словами \"або без подання повідомлення про початок здійснення господарської діяльності, якщо обов’язковість подання такого повідомлення передбачена законом\";\n\nдоповнити статтю частинами шостою та сьомою такого змісту:\n\n\"Надання суб’єктом господарювання недостовірної або не в повному обсязі інформації у повідомленні про початок провадження господарської діяльності, необхідність подання якої встановлена законом для певного виду господарської діяльності, -\n\nтягнуть за собою накладення штрафу від однієї тисячі до двох тисяч неоподатковуваних мінімумів доходів громадян.\n\nПорушення суб’єктом господарювання встановленого законом строку для подання повідомлення про зміну відомостей, зазначених у повідомленні про початок здійснення господарської діяльності, -\n\nтягне за собою накладення штрафу від п’ятисот до однієї тисячі неоподатковуваних мінімумів доходів громадян\".\n\n{Пункт 2 розділу I втратив чинність на підставі Закону № 1089-IX від 16.12.2020 }\n\n{Пункт 3 розділу I втратив чинність на підставі Закону № 1089-IX від 16.12.2020 }\n\n4. У Законі України \"Про ліцензування видів господарської діяльності\" (Відомості Верховної Ради України, 2015 р., № 23, ст. 158 із наступними змінами):\n\n1) у пункті 8 частини першої статті 7 слова \"діяльність у сфері телекомунікацій з урахуванням особливостей, визначених Законом України \"Про телекомунікації\" виключити;\n\n2) пункт 2 статті 21 \"Прикінцеві та перехідні положення\" виключити.\n\nII. Прикінцеві та перехідні положення\n\n1. Цей Закон набирає чинності через три місяці з дня його опублікування.\n\n2. Оператори, провайдери телекомунікацій, інформація про яких внесена до реєстру операторів, провайдерів телекомунікацій, вважаються такими, що подали повідомлення про початок здійснення діяльності у сфері телекомунікацій.\n\n3. Оператори, провайдери телекомунікацій, інформація про яких внесена до реєстру операторів, провайдерів телекомунікацій, у разі невідповідності відомостей про таких суб’єктів господарювання у реєстрі повинні протягом трьох місяців з дня набрання чинності цим Законом подати до національної комісії, що здійснює державне регулювання у сфері зв’язку та інформатизації, повідомлення про початок здійснення діяльності у сфері телекомунікацій згідно із статтею 42 Закону України \"Про телекомунікації\".\n\n4. Кабінету Міністрів України протягом трьох місяців з дня опублікування цього Закону:\n\nзабезпечити прийняття нормативно-правових актів, необхідних для реалізації положень цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n5. Національній комісії, що здійснює державне регулювання у сфері зв’язку та інформатизації, протягом трьох місяців з дня опублікування цього Закону розробити та затвердити нормативно-правові акти, передбачені цим Законом, та привести свої нормативно-правові акти у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n18 вересня 2019 року\n\n№ 102-IX\n\nПро внесення змін до деяких законодавчих актів України щодо скорочення переліку видів господарської діяльності, що підлягають ліцензуванню\nЗакон України від 18.09.2019 № 102-IX\n\nРедакція від 01.01.2022 , підстава — 1089-IX\nПостійна адреса:\nhttps://zakon.rada.gov.ua/go/102-20\nЗаконодавство України\nстаном на 22.02.2026\n\nчинний"
    }
  ],
  "definitions": []
}