{
  "id": "ua-law-8312-11",
  "type": "statute",
  "title": "Про мови в Українській РСР",
  "title_en": "",
  "short_name": "8312-11",
  "status": "in_force",
  "issued_date": "1989-10-28",
  "url": "https://zakon.rada.gov.ua/laws/show/8312-11",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art2",
      "section": "2",
      "title": "Стаття 2. Державна мова Української РСР",
      "content": "Відповідно до Конституції Української РСР ( 888-09 ,\n254к/96-ВР ) державною мовою Української Радянської Соціалістичної\nРеспубліки є українська мова.\nУкраїнська РСР забезпечує всебічний розвиток і функціонування\nукраїнської мови в усіх сферах суспільного життя.\nРеспубліканські і місцеві державні, партійні, громадські\nоргани, підприємства, установи і організації створюють всім\nгромадянам необхідні умови для вивчення української мови та\nпоглибленого оволодіння нею."
    },
    {
      "provision_ref": "art3",
      "section": "3",
      "title": "Стаття 3. Мови інших національностей в Українській РСР",
      "content": "Українська РСР створює необхідні умови для розвитку і\nвикористання мов інших національностей в республіці.\nВ роботі державних, партійних, громадських органів,\nпідприємств, установ і організацій, розташованих у місцях\nпроживання більшості громадян інших національностей (міста,\nрайони, сільські і селищні Ради, сільські населені пункти, їх\nсукупність), можуть використовуватись поряд з українською і їхні\nнаціональні мови.\nУ разі, коли громадяни іншої національності, що становлять\nбільшість населення зазначених адміністративно-територіальних\nодиниць, населених пунктів, не володіють в належному обсязі\nнаціональною мовою або коли в межах цих\nадміністративно-територіальних одиниць, населених пунктів\nкомпактно проживає кілька національностей, жодна з яких не\nстановить більшості населення даної місцевості, в роботі названих\nорганів і організацій може використовуватись українська мова або\nмова, прийнята для всього населення."
    },
    {
      "provision_ref": "art4",
      "section": "4",
      "title": "Стаття 4. Мови міжнаціонального спілкування",
      "content": "Мовами міжнаціонального спілкування в Українській РСР є\nукраїнська, російська та інші мови.\nУкраїнська РСР забезпечує вільне користування російською\nмовою як мовою міжнаціонального спілкування народів Союзу РСР.\nСтаття 5. Право громадян користуватися\nбудь-якою мовою\nГромадянам Української РСР гарантується право користуватися\nсвоєю національною мовою або будь-якою іншою мовою.\nГромадянин вправі звертатися до державних, партійних,\nгромадських органів, підприємств, установ і організацій\nукраїнською чи іншою мовою їх роботи, російською мовою або мовою,\nприйнятою для сторін.\nВідмова службової особи прийняти і розглянути звернення\nгромадянина з посиланням на незнання мови його звернення тягне за\nсобою відповідальність за чинним законодавством.\nРішення по суті звернення оформляється українською мовою чи\nіншою мовою роботи органу або організації, до якої звернувся\nгромадянин. За бажанням громадянина таке рішення може бути видане\nйому в перекладі російською мовою.\nСтаття 6. Обов'язок службових осіб володіти\nмовами роботи органів і організацій\nСлужбові особи державних, партійних, громадських органів,\nустанов і організацій повинні володіти українською і російською\nмовами, а в разі необхідності - і іншою національною мовою в\nобсязі, необхідному для виконання службових обов'язків.\nНезнання громадянином української або російської мови не є\nпідставою для відмови йому у прийнятті на роботу. Після прийняття\nна роботу службова особа повинна оволодіти мовою роботи органу чи\nорганізації в обсязі, необхідному для виконання службових\nобов'язків."
    },
    {
      "provision_ref": "art7",
      "section": "7",
      "title": "Стаття 7. Охорона фондів і пам'яток мови",
      "content": "Українська РСР забезпечує примноження і збереженість фондів і\nпам'яток української мови, інших національних мов в\nнауково-дослідних установах, архівах, бібліотеках, музеях, а також\nїхню охорону та використання.\n( Стаття 7 із змінами, внесеними згідно із Законом N 594-IV\n( 594-15 ) від 06.03.2003 )"
    },
    {
      "provision_ref": "art8",
      "section": "8",
      "title": "Стаття 8. Захист мов",
      "content": "Будь-які привілеї чи обмеження прав особи за мовною ознакою,\nмовна дискримінація неприпустимі.\nПублічне приниження чи зневажання, навмисне спотворення\nукраїнської або інших мов в офіційних документах і текстах,\nстворення перешкод і обмежень у користуванні ними, проповідь\nворожнечі на мовному грунті тягнуть за собою відповідальність,\nвстановлену законом.\nСтаття 9. Організація і контроль за виконанням\nЗакону про мови в Українській РСР\nОрганізація виконання Закону Української РСР про мови в\nУкраїнській РСР покладається на Раду Міністрів Української РСР.\nКонтроль за виконанням цього Закону покладається на Ради\nнародних депутатів Української РСР.\nII. МОВА ДЕРЖАВНИХ, ПАРТІЙНИХ, ГРОМАДСЬКИХ ОРГАНІВ,\nПІДПРИЄМСТВ, УСТАНОВ І ОРГАНІЗАЦІЙ\nСтаття 10. Мова актів органів державної влади\nта управління\nАкти найвищих органів державної влади та управління\nУкраїнської РСР приймаються українською мовою і публікуються\nукраїнською і російською мовами.\nАкти республіканських міністерств і відомств, місцевих\nорганів державної влади та управління Української РСР приймаються\nі публікуються українською мовою, а в разі необхідності -\nпублікуються і іншою національною мовою.\nНаписи на печатках, штампах, штемпелях, офіційних бланках\nдержавних, партійних, громадських органів, підприємств, установ і\nорганізацій в Українській РСР виконуються українською мовою або\nукраїнською і російською мовами.\nСтаття 11. Мова роботи, діловодства\nі документації\nВ Українській РСР мовою роботи, діловодства і документації, а\nтакож взаємовідносин державних, партійних, громадських органів,\nпідприємств, установ і організацій є українська мова.\nУ випадках, передбачених у частині другій статті 3 цього\nЗакону, мовою роботи, діловодства і документації поряд з\nукраїнською мовою може бути і національна мова більшості населення\nтієї чи іншої місцевості, а у випадках, передбачених у частині\nтретій цієї ж статті, - мова, прийнятна для населення даної\nмісцевості.\nСтаття 12. Мова взаємовідносин республіканських і\nмісцевих органів з союзними органами та\nорганами інших республік\nМовою взаємовідносин республіканських і місцевих державних,\nпартійних, громадських органів, підприємств, установ і організацій\nз союзними органами є російська мова.\nМовою взаємовідносин зазначених органів, підприємств, установ\nі організацій з органами, підприємствами, установами і\nорганізаціями інших союзних республік є російська мова або мова,\nприйнятна для сторін."
    },
    {
      "provision_ref": "art13",
      "section": "13",
      "title": "Стаття 13. Мова технічної і проектної документації",
      "content": "Технічна і проектна документація в Українській РСР\nвиготовляється українською або російською мовою.\nСтаття 14. Мова документів, які посвідчують статус\nгромадянина Української РСР\nОфіційні документи, які посвідчують статус громадянина, -\nпаспорт, трудова книжка, документи про освіту, свідоцтво про\nнародження, про одруження, а також документи про смерть особи\nвиконуються українською і російською мовами."
    },
    {
      "provision_ref": "art15",
      "section": "15",
      "title": "Стаття 15. Мова з'їздів, конференцій та інших форумів",
      "content": "Мовою з'їздів, сесій, конференцій, пленумів, засідань,\nзборів, нарад, інших зібрань державних, партійних, громадських\nорганів, підприємств, установ і організацій в Українській РСР є\nукраїнська мова.\nУ випадках, передбачених у частині другій статті 3 цього\nЗакону, мовою сесій, конференцій, пленумів, засідань, зборів,\nнарад, інших зібрань органів і організацій поряд з українською\nмовою може бути і національна мова більшості населення тієї чи\nіншої місцевості, а у випадках, передбачених у частині третій цієї\nж статті, - мова, прийнятна для населення даної місцевості.\nМовою міжреспубліканських, всесоюзних та міжнародних форумів,\nщо відбуваються на території Української РСР, є мова, визначена\nучасниками форуму.\nУчасникам місцевих, республіканських, міжреспубліканських,\nвсесоюзних з'їздів, конференцій, нарад, інших зібрань органів і\nорганізацій гарантується право вибору мови виступу із\nзабезпеченням перекладу на мову роботи відповідного форуму.\nСтаття 16. Мова документів про вибори\nнародних депутатів\nДокументація про вибори народних депутатів місцевих,\nреспубліканських і союзних органів державної влади оформляється\nукраїнською мовою.\nДокументація про вибори народних депутатів СРСР подається до\nЦентральної виборчої комісії російською мовою.\nВиборчі бюлетені друкуються українською мовою або іншою\nмовою, прийнятою в діловодстві відповідної Ради народних\nдепутатів."
    },
    {
      "provision_ref": "art17",
      "section": "17",
      "title": "Стаття 17. Мова у сфері обслуговування",
      "content": "В Українській РСР у всіх сферах обслуговування громадян\nвживається українська або інша мова, прийнятна для сторін."
    },
    {
      "provision_ref": "art18",
      "section": "18",
      "title": "Стаття 18. Мова судочинства",
      "content": "Судочинство в Українській РСР здійснюється українською мовою.\nУ випадках, передбачених у частині другій статті 3 цього\nЗакону, судочинство може здійснюватись національною мовою\nбільшості населення тієї чи іншої місцевості, а у випадках,\nпередбачених у частині третій цієї ж статті, - мовою, прийнятною\nдля населення даної місцевості.\nПри розгляді в судах кримінальних і цивільних справ особам,\nякі беруть участь у справі і не володіють мовою судочинства,\nзабезпечується право ознайомлення з матеріалами справи, участь у\nсудових діях через перекладача, право виступати в суді рідною\nмовою.\nСлідчі і судові документи вручаються особам, які беруть\nучасть у справі, на їхню вимогу, в перекладі рідною мовою або\nіншою мовою, якою вони володіють.\nСтаття 19. Мова провадження у справах про\nадміністративні правопорушення\nПровадження у справах про адміністративні правопорушення в\nУкраїнській РСР здійснюється українською мовою.\nУ випадках, передбачених у частині другій статті 3 цього\nЗакону, провадження у справах про адміністративні правопорушення\nздійснюється національною мовою більшості населення тієї чи іншої\nмісцевості, а у випадках, передбачених у частині третій цієї ж\nстатті, - мовою, прийнятною для населення даної місцевості.\nЯкщо особа, що притягається до адміністративної\nвідповідальності, не володіє мовою, якою здійснюється провадження,\nвона може виступати рідною мовою і користуватись допомогою\nперекладача."
    },
    {
      "provision_ref": "art20",
      "section": "20",
      "title": "Стаття 20. Мова нотаріального діловодства",
      "content": "Нотаріальне діловодство в державних нотаріальних конторах і\nвиконавчих комітетах міських, селищних і сільських Рад народних\nдепутатів ведеться тією мовою, якою в даній місцевості\nздійснюється судочинство.\nЯкщо особа, що звернулася за вчиненням нотаріальної дії, не\nзнає мови, якою ведеться діловодство, тексти оформлюваних\nдокументів мають бути складені також в перекладі (переклад\nздійснюється в установленому законом порядку) російською чи іншою\nмовою."
    },
    {
      "provision_ref": "art21",
      "section": "21",
      "title": "Стаття 21. Мова арбітражного провадження",
      "content": "Арбітражне провадження у справах з участю сторін, які\nзнаходяться на території Української РСР, здійснюється українською\nмовою.\nАрбітражне провадження у справах, в яких бере участь сторона,\nщо знаходиться на території іншої союзної республіки, здійснюється\nросійською мовою.\nМатеріали справи, оформлені українською мовою, в Державний\nарбітраж СРСР або державний арбітраж іншої союзної республіки\nнадсилаються в перекладі російською мовою."
    },
    {
      "provision_ref": "art22",
      "section": "22",
      "title": "Стаття 22. Мова прокурорського нагляду",
      "content": "Акти прокурорського нагляду в Українській РСР складаються\nукраїнською мовою. Цією ж мовою у зв'язку із здійсненням\nпрокурорського нагляду ведеться листування з державними,\nкооперативними та громадськими підприємствами, установами і\nорганізаціями, розташованими на території Української РСР.\nМовою зносин органів Прокуратури Української РСР з\nПрокуратурою СРСР та іншими союзними органами, з органами\nпрокурорського нагляду інших союзних республік є російська мова."
    },
    {
      "provision_ref": "art23",
      "section": "23",
      "title": "Стаття 23. Мова юридичної допомоги",
      "content": "Юридична допомога громадянам і організаціям подається\nукраїнською мовою або мовою, прийнятною для сторін."
    },
    {
      "provision_ref": "art24",
      "section": "24",
      "title": "Стаття 24. Мова міжнародних договорів та угод",
      "content": "Мовами двосторонніх міжнародних договорів Української РСР, а\nтакож угод громадських органів, підприємств, установ і організацій\nУкраїнської РСР з громадськими органами, підприємствами,\nустановами та організаціями інших держав є українська мова та мова\nіншої сторони договору чи угоди.\nIII. МОВА ОСВІТИ, НАУКИ, ІНФОРМАТИКИ І КУЛЬТУРИ"
    },
    {
      "provision_ref": "art25",
      "section": "25",
      "title": "Стаття 25. Мова виховання та одержання освіти",
      "content": "Вільний вибір мови навчання є невід'ємним правом громадян\nУкраїнської РСР.\nУкраїнська РСР гарантує кожній дитині право на виховання і\nодержання освіти національною мовою. Це право забезпечується\nстворенням мережі дошкільних установ та шкіл з вихованням і\nнавчанням українською та іншими національними мовами."
    },
    {
      "provision_ref": "art26",
      "section": "26",
      "title": "Стаття 26. Мова виховання в дитячих дошкільних установах",
      "content": "В Українській РСР виховання в дитячих дошкільних установах, в\nтому числі в дитячих будинках, ведеться українською мовою.\nУ місцях компактного проживання громадян інших\nнаціональностей можуть створюватись дитячі дошкільні установи, де\nвиховання дітей ведеться їхньою національною або іншою мовою.\nВ дитячих дошкільних установах в разі необхідності можуть\nстворюватись окремі групи, в яких виховання ведеться іншою мовою,\nніж в установах в цілому.\nСтаття 27. Мова навчання і виховання в загальноосвітніх\nшколах\nВ Українській РСР навчальна і виховна робота в\nзагальноосвітніх школах ведеться українською мовою.\nУ місцях компактного проживання громадян інших\nнаціональностей можуть створюватись загальноосвітні школи,\nнавчальна і виховна робота в яких ведеться їхньою національною або\nіншою мовою.\nУ випадках, передбачених у частині третій статті 3 цього\nЗакону, можуть створюватись загальноосвітні школи, в яких\nнавчальна і виховна робота ведеться мовою, спільно визначеною\nбатьками школярів.\nУ загальноосвітніх школах можуть створюватись окремі класи, в\nяких навчальна і виховна робота ведеться відповідно українською\nмовою або мовою населення іншої національності.\nВивчення в усіх загальноосвітніх школах української і\nросійської мов є обов'язковим.\nПорядок вивчення української мови особами, які прибули з\nінших союзних республік, або їх звільнення від її вивчення\nвизначається Міністерством народної освіти Української РСР.\nСтаття 28. Мова навчання в професійно-технічних училищах,\nсередніх спеціальних і вищих навчальних\nзакладах\nВ Українській РСР навчальна і виховна робота в\nпрофесійно-технічних училищах, середніх спеціальних і вищих\nнавчальних закладах ведеться українською мовою, а у випадках,\nпередбачених частинами другою і третьою статті 3 цього Закону,\nпоряд з українською - і національною мовою більшості населення.\nДля підготовки національних кадрів в цих закладах можуть\nстворюватись групи з навчанням в них відповідною національною\nмовою.\nВ цих навчальних закладах можуть створюватись групи і з\nросійською мовою навчання для громадян Української РСР, які поряд\nз українською і російською мовами вивчали в загальноосвітніх\nшколах і національну мову, для громадян з інших союзних республік\nта іноземних громадян, а також у випадках, визначених відповідними\nорганами державного управління. Цими ж органами визначаються й\nнавчальні заклади з російською мовою навчання.\nВ усіх групах з російською мовою навчання та неукраїномовних\nнавчальних закладах, незалежно від їхнього відомчого\nпідпорядкування, забезпечується вивчення української мови."
    },
    {
      "provision_ref": "art29",
      "section": "29",
      "title": "Стаття 29. Вступні екзамени з мови",
      "content": "Абітурієнти, які вступають до вищих і середніх спеціальних\nнавчальних закладів республіки, складають конкурсний вступний\nекзамен з української мови.\nАбітурієнти - громадяни Української РСР, які поряд з\nукраїнською і російською мовами вивчали в загальноосвітніх школах\nі національну мову, а також абітурієнти з інших союзних республік\nпри вступі до навчальних закладів в групи з українською мовою\nнавчання складають заліковий вступний екзамен з української мови,\nа в групи з російською мовою навчання - конкурсний вступний\nекзамен з російської мови.\nАбітурієнти, що вступають до вищих і середніх спеціальних\nнавчальних закладів, в яких здійснюється підготовка національних\nкадрів, складають конкурсний вступний екзамен з своєї національної\nмови.\nПорядок складання вступних екзаменів в окремих вузах та\nпорядок їх складання особами, які не атестовані з української\nмови, визначається Міністерством вищої і середньої спеціальної\nосвіти Української РСР."
    },
    {
      "provision_ref": "art30",
      "section": "30",
      "title": "Стаття 30. Мова у сфері науки",
      "content": "В Українській РСР результати науково-дослідних робіт\nоформляються українською або російською мовою.\nВиконавці науково-дослідних робіт можуть вибирати мову\nпублікацій наукових результатів.\nВ періодичних наукових виданнях, які публікуються українською\nмовою, виклад основних положень наукових результатів подається\nросійською та іншими мовами. В періодичних наукових виданнях, які\nпублікуються російською або іншою мовою, виклад основних положень\nнаукових результатів подається українською мовою."
    },
    {
      "provision_ref": "art31",
      "section": "31",
      "title": "Стаття 31. Мова інформатики",
      "content": "В Українській РСР інформатика здійснюється на основі\nукраїнської та російської мов.\nКомп'ютери, які використовуються в роботі державних,\nпартійних, громадських органів, науково-дослідних,\nконструкторських установ, засобів зв'язку, у сфері торгівлі,\nобліку, постачання, в закладах освіти й культури, повинні\nзабезпечувати можливість працювати з україномовними і\nросійськомовними текстами."
    },
    {
      "provision_ref": "art32",
      "section": "32",
      "title": "Стаття 32. Мова у сфері культури",
      "content": "Українська РСР гарантує функціонування української мови, а\nтакож інших національних мов у сфері культурного життя республіки.\nЗ метою широкого ознайомлення громадян республіки з\nдосягненнями культури інших народів СРСР, а також світової\nкультури Українська РСР забезпечує переклади українською мовою та\nіншими національними мовами і видання художньої, політичної,\nнаукової і іншої літератури, а також переклади українською мовою і\nпублічну демонстрацію фільмів та інших аудіовізуальних творів.\nУкраїнська РСР забезпечує розвиток україномовного кіно і\nтеатрального мистецтва.\nIV. МОВА ІНФОРМАЦІЇ ТА ЗВ'ЯЗКУ"
    },
    {
      "provision_ref": "art33",
      "section": "33",
      "title": "Стаття 33. Мова засобів масової інформації",
      "content": "В Українській РСР мовою офіційних засобів масової інформації\nє українська мова.\nМовою офіційних засобів масової інформації можуть також бути\nмови інших національностей."
    },
    {
      "provision_ref": "art34",
      "section": "34",
      "title": "Стаття 34. Мова роботи пошти і телеграфу",
      "content": "Поштово-телеграфна кореспонденція від громадян, державних,\nпартійних, громадських органів, підприємств, установ і організацій\nдля пересилання в межах республіки приймається українською або\nросійською мовою.\nПошта і телеграф забезпечуються конвертами, листівками,\nбланками і т.ін., написи на яких виконані українською та\nросійською мовами."
    },
    {
      "provision_ref": "art35",
      "section": "35",
      "title": "Стаття 35. Мова оголошень і повідомлень",
      "content": "Тексти офіційних оголошень, повідомлень, плакатів, афіш,\nреклами і т.ін. виконуються українською мовою. Поряд з текстом,\nвикладеним українською мовою, може бути вміщено його переклад\nіншою мовою."
    },
    {
      "provision_ref": "art36",
      "section": "36",
      "title": "Стаття 36. Мова маркування товарів",
      "content": "Маркування товарів, етикетки на товарах, інструкції щодо\nкористування товарами, виробленими в Українській РСР, виконуються\nукраїнською мовою.\nМаркування товарів для вивозу за межі Української РСР\nздійснюється українською або російською мовою.\nНазви у знаках для товарів і послуг подаються українськими\nзаявниками українською мовою, якщо товари реалізуються, а послуги\nнадаються виключно на території України. ( Частина третя статті 36\nв редакції Закону N 75/95-ВР від 28.02.95 )\nV. МОВА НАЗВ\nСтаття 37. Мова назв державних, партійних\nі громадських органів і організацій\nОфіційні назви державних, партійних, громадських органів,\nпідприємств, установ і організацій утворюються і подаються\nукраїнською мовою. З правого боку (або внизу) ці назви можуть\nподаватися в перекладі іншою мовою."
    },
    {
      "provision_ref": "art38",
      "section": "38",
      "title": "Стаття 38. Мова топонімів і картографічних видань",
      "content": "В Українській РСР топоніми (назви населених пунктів,\nадміністративно-територіальних одиниць, вулиць, майданів, річок і\nт.ін.) утворюються і подаються українською мовою. Топоніми можуть\nпередаватись також національною мовою більшості населення тієї чи\nіншої місцевості.\nВідтворення українських топонімів іншими мовами здійснюється\nу транскрипції.\nТопоніми з-поза меж Української РСР подаються українською\nмовою у транскрипції з мови оригіналу.\nКартографічні видання, призначені для використання в\nУкраїнській РСР, готуються і публікуються українською мовою."
    },
    {
      "provision_ref": "art39",
      "section": "39",
      "title": "Стаття 39. Мова власних імен",
      "content": "Громадяни Української РСР користуються правом іменуватись\nзгідно з національними традиціями. Їхні імена передаються з\nнаціональної мови українською мовою у транскрипції.\nVI. СПРИЯННЯ НАЦІОНАЛЬНО-КУЛЬТУРНОМУ РОЗВИТКОВІ УКРАЇНЦІВ,\nЯКІ ПРОЖИВАЮТЬ ЗА МЕЖАМИ УКРАЇНСЬКОЇ РСР\nСтаття 40. Сприяння національно-культурному\nрозвиткові українців, які проживають\nза межами Української РСР\nНа основі угод з іншими союзними республіками Українська РСР\nсприяє національно-культурному розвиткові українців, які\nпроживають в цих республіках.\nУкраїнська РСР подає згідно з нормами міжнародного права\nвсебічну допомогу, за їх бажанням, освітнім школам, науковим\nустановам, національно-культурним товариствам українців,\nгромадянам українського походження, які проживають в зарубіжних\nкраїнах, у вивченні української мови та проведенні наукових\nдосліджень з українознавства, сприяє навчанню громадян\nукраїнського походження в навчальних закладах Української РСР.\nГолова Президії ВР Української РСР В.ШЕВЧЕНКО\n\nСекретар Президії ВР Української РСР М.ХОМЕНКО\n\nм.Київ, 28 жовтня 1989 року\nN 8312-11"
    }
  ],
  "definitions": []
}