{
  "id": "ua-law-1980-19",
  "type": "statute",
  "title": "Закон України (1980-19)",
  "title_en": "",
  "short_name": "1980-19",
  "status": "in_force",
  "issued_date": "2017-03-23",
  "url": "https://zakon.rada.gov.ua/laws/show/1980-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про запровадження нових інвестиційних можливостей, гарантування прав та законних інтересів суб’єктів підприємницької діяльності для проведення масштабної енергомодернізації\"\n\n(Відомості Верховної Ради (ВВР), 2017, № 18, ст.220)\n\nВерховна Рада України постановляє :\n\nI. Внести до Закону України \"Про запровадження нових інвестиційних можливостей, гарантування прав та законних інтересів суб’єктів підприємницької діяльності для проведення масштабної енергомодернізації\" (Відомості Верховної Ради України, 2015 р., № 26, ст. 220; 2016 р., № 9, ст. 89) такі зміни:\n\n1. У статті 1 :\n\n1) у частині першій :\n\nу пункті 1 слова \"замовника, щодо якого здійснюється закупівля енергосервісу\" замінити словом \"енергосервісу\", а слово \"державна\" - словом \"публічна\";\n\nдоповнити пунктом 3 -1 такого змісту:\n\n\"3 -1 ) об’єкт енергосервісу - будинок, будівля, споруда, їх комплекс, об’єкт та/або елемент (частина) об’єкта благоустрою населених пунктів, група будівель (споруд), комплекс (будова), які перебувають у державній або комунальній власності та щодо яких центральним органом виконавчої влади, до сфери управління якого належить замовник енергосервісу (щодо об’єктів державної власності), виконавчим органом місцевої ради або місцевим органом виконавчої влади (щодо об’єктів комунальної власності) прийнято рішення про закупівлю енергосервісу\";\n\nпункти 4 і 5 викласти в такій редакції:\n\n\"4) щорічні платежі виконавцю енергосервісу - платежі, визначені учасником процедури закупівлі у тендерній пропозиції, пропозиції на переговорах (у разі застосування переговорної процедури закупівлі), які замовник енергосервісу зобов’язаний щорічно сплачувати виконавцю відповідно до умов енергосервісного договору. Щорічний платіж визначається як сума платежів за розрахунковий (щомісячний) період;\n\n5) щорічне скорочення витрат замовника енергосервісу - щорічне скорочення витрат замовника (у грошовій формі) на споживання паливно-енергетичних ресурсів та/або житлово-комунальних послуг у результаті здійснення енергосервісу, що зазначається учасником процедури закупівлі у тендерній пропозиції, пропозиції на переговорах (у разі застосування переговорної процедури закупівлі). Щорічне скорочення витрат замовника енергосервісу розраховується учасником процедури закупівлі як розрахункове скорочення споживання паливно-енергетичних ресурсів та/або житлово-комунальних послуг порівняно з базовим рівнем споживання паливно-енергетичних ресурсів та житлово-комунальних послуг, помножене на ціни (тарифи) на оплату паливно-енергетичних ресурсів та/або житлово-комунальних послуг, чинні на дату оголошення про проведення процедури публічної закупівлі\";\n\n2) частину другу викласти в такій редакції:\n\n\"2. У цьому Законі термін \"паливно-енергетичні ресурси\" вживається у значенні, наведеному в Законі України \"Про енергозбереження\", термін \"житлово-комунальні послуги\" - у значенні, наведеному в Законі України \"Про житлово-комунальні послуги\", терміни \"головні розпорядники бюджетних коштів\" , \"розпорядник бюджетних коштів\" і \"місцевий фінансовий орган\" - у значенні, наведеному в Бюджетному кодексі України, термін \"об’єкт\" - у значенні, наведеному в Законі України \"Про регулювання містобудівної діяльності\", терміни \"об’єкт благоустрою населених пунктів\" і \"елемент (частина) об’єкта благоустрою\" - у значенні, наведеному в Законі України \"Про благоустрій населених пунктів\", а термін \"публічні закупівлі\" та інші терміни, не визначені в цьому Законі, вживаються у значенні, наведеному в Законі України \"Про публічні закупівлі\".\n\n2. Частину першу статті 2 викласти в такій редакції:\n\n\"1. Публічні закупівлі енергосервісу (далі - закупівлі енергосервісу) здійснюються за процедурами публічних закупівель у порядку, встановленому Законом України \"Про публічні закупівлі\" для закупівель послуг, з урахуванням особливостей, встановлених цим Законом\".\n\n3. Текст статті 3 викласти в такій редакції:\n\n\"1. Закупівлі енергосервісу здійснюються шляхом застосування процедури відкритих торгів або переговорної процедури закупівлі, яка застосовується виключно у випадках, передбачених пунктом 4 частини другої статті 35 Закону України \"Про публічні закупівлі\".\n\n2. У разі здійснення закупівлі енергосервісу за процедурою відкритих торгів строк для подання тендерних пропозицій встановлюється відповідно до абзацу другого частини третьої статті 21 Закону України \"Про публічні закупівлі\", розкриття тендерних пропозицій відбувається у порядку, передбаченому абзацом другим частини першої статті 27 Закону України \"Про публічні закупівлі\", розгляд та оцінка тендерних пропозицій відбуваються у порядку, передбаченому абзацом другим частини першої та частиною п’ятою статті 28 Закону України \"Про публічні закупівлі\".\n\n3. Тендерна документація має містити:\n\n1) інструкцію з підготовки тендерних пропозицій;\n\n2) один або декілька кваліфікаційних критеріїв до учасників відповідно до статті 16 Закону України \"Про публічні закупівлі\" з урахуванням особливостей, встановлених частинами п’ятою - шостою статті 3 цього Закону, вимоги, встановлені статтею 17 Закону України \"Про публічні закупівлі\", та інформацію про спосіб підтвердження відповідності учасників установленим критеріям і вимогам згідно із законодавством. Замовник не вимагає документального підтвердження інформації про відповідність вимогам статті 17 Закону України \"Про публічні закупівлі\" у разі, якщо така інформація міститься у відкритих єдиних державних реєстрах, доступ до яких є вільним;\n\n3) базовий річний рівень споживання паливно-енергетичних ресурсів та житлово-комунальних послуг у натуральних показниках та у грошовій формі за цінами (тарифами), чинними на дату оголошення про проведення процедури закупівлі. Базовий річний рівень затверджується виконавчим органом відповідної місцевої ради або місцевим органом виконавчої влади (щодо об’єктів комунальної власності), центральним органом виконавчої влади, до сфери управління якого належить замовник енергосервісу (щодо об’єктів державної власності), шляхом прийняття у встановленому порядку відповідних актів. Якщо протягом періоду, щодо якого здійснюється розрахунок обсягів споживання паливно-енергетичних ресурсів та житлово-комунальних послуг, на об’єкті енергосервісу комісією, створеною виконавчим органом відповідної місцевої ради або місцевим органом виконавчої влади (щодо об’єктів комунальної власності), центральним органом виконавчої влади, до сфери управління якого належить замовник енергосервісу (щодо об’єктів державної власності), виявлено недотримання повітряно-теплового режиму, рівня освітлення, інших вимог утримання будівель, що визначені санітарними нормами та правилами в галузі організації праці, утримання будинків, будівель, споруд, базовий річний рівень визначається відповідно до методики, затвердженої центральним органом виконавчої влади, що забезпечує формування державної політики у сфері використання паливно-енергетичних ресурсів, енергозбереження, відновлюваних джерел енергії та альтернативних видів палива;\n\n4) повну інформацію про об’єкт енергосервісу та обладнання, що використовується на об’єкті енергосервісу для постачання і споживання паливно-енергетичних ресурсів та житлово-комунальних послуг, необхідну учаснику процедури закупівлі для підготовки тендерної пропозиції. Замовник забезпечує безперешкодний доступ учасника процедури закупівлі до такого об’єкта для перевірки та уточнення зазначеної в цьому пункті інформації (у тому числі до технічних паспортів, специфікацій, планів, креслень, рисунків, технічних та якісних характеристик, копій договорів з постачальниками паливно-енергетичних ресурсів та житлово-комунальних послуг);\n\n5) перелік критеріїв та методику оцінки тендерних пропозицій із зазначенням питомої ваги критеріїв, якщо замовником прийнято рішення включити інші критерії, крім показника ефективності енергосервісного договору;\n\n6) строк, протягом якого тендерні пропозиції вважаються дійсними, але не менше ніж 90 робочих днів з дати розкриття тендерних пропозицій;\n\n7) інформацію про мову (мови), якою (якими) мають бути складені тендерні пропозиції;\n\n8) зазначення кінцевого строку подання тендерних пропозицій;\n\n9) прізвище, ім’я та по батькові, посаду та адресу однієї чи кількох посадових осіб замовника, уповноважених здійснювати зв’язок з учасниками процедури закупівлі;\n\n10) формулу розрахунку показника ефективності енергосервісного договору;\n\n11) вимоги про зазначення учасником процедури закупівлі у тендерній пропозиції такої інформації:\n\nпропонований строк енергосервісного договору;\n\nщорічні платежі виконавцю енергосервісу, розраховані з урахуванням пропонованого строку дії енергосервісного договору;\n\nщорічне скорочення витрат замовника енергосервісу;\n\nрівень скорочення споживання відповідних паливно-енергетичних ресурсів та/або житлово-комунальних послуг, який має бути досягнуто в результаті здійснення енергосервісу, за кожний рік дії енергосервісного договору (у натуральних показниках та відсотках до базового рівня споживання паливно-енергетичних ресурсів та житлово-комунальних послуг);\n\nфіксований відсоток суми скорочення витрат замовника енергосервісу на оплату відповідних паливно-енергетичних ресурсів та/або житлово-комунальних послуг, що підлягає до сплати виконавцю енергосервісу;\n\nціна енергосервісного договору.\n\n4. Оголошення про проведення процедури закупівлі енергосервісу обов’язково оприлюднюється на офіційному веб-порталі Уповноваженого органу з питань закупівель додатково англійською мовою.\n\nЗамовник не зазначає в оголошенні про проведення процедури відкритих торгів для закупівлі енергосервісу інформацію, передбачену абзацами четвертим , п’ятим , шостим і десятим частини другої статті 21 Закону України \"Про публічні закупівлі\". Замовник зазначає в оголошенні про проведення процедури відкритих торгів для закупівлі енергосервісу інформацію про розмір мінімального кроку підвищення показника ефективності енергосервісного договору під час електронного аукціону у відсотках та математичну формулу, що буде застосовуватися при проведенні електронного аукціону для визначення показників інших критеріїв оцінки (у разі їх застосування).\n\n5. Замовник не встановлює кваліфікаційний критерій, передбачений абзацом четвертим частини другої статті 16 Закону України \"Про публічні закупівлі\". Замовник може встановлювати такий кваліфікаційний критерій, як наявність документально підтвердженого досвіду виконання технічних та організаційних енергозберігаючих (енергоефективних) та інших заходів. У разі встановлення такого критерію та переліку документів, що підтверджують інформацію учасників процедури закупівлі про відповідність їх такому критерію, вони зазначаються замовником у тендерній документації та вимагаються під час проведення переговорів з учасником (у разі застосування переговорної процедури закупівлі).\n\n6. Учасник процедури закупівлі може підтвердити інформацію про його відповідність кваліфікаційним критеріям, визначеним статтею 16 Закону України \"Про публічні закупівлі\" з урахуванням особливостей, встановлених цим Законом, у тому числі шляхом надання замовнику договорів з підприємством (підприємствами), установою (установами) чи організацією (організаціями), які відповідають таким кваліфікаційним критеріям та які учасник буде залучати для здійснення енергосервісу.\n\n7. Замовник під час проведення переговорів (у разі застосування переговорної процедури закупівлі) вимагає від учасника процедури закупівлі подання ним:\n\n1) документально підтвердженої інформації про відповідність учасника кваліфікаційним критеріям відповідно до Закону України \"Про публічні закупівлі\" з урахуванням особливостей, встановлених цим Законом;\n\n2) інформації, зазначеної у пункті 11 частини третьої статті 3 цього Закону.\n\n8. Повідомлення про намір укласти договір, що безоплатно оприлюднюється на офіційному веб-порталі Уповноваженого органу протягом одного дня після прийняття замовником рішення про намір укласти договір за результатами проведених переговорів з учасником (учасниками) (у разі застосування переговорної процедури закупівлі енергосервісу) має містити таку інформацію:\n\n1) найменування та місцезнаходження замовника;\n\n2) найменування, місцезнаходження та контактні телефони учасника (учасників), з яким (якими) проведено переговори;\n\n3) строк дії енергосервісного договору;\n\n4) щорічні платежі виконавцю енергосервісу, розраховані з урахуванням строку дії енергосервісного договору;\n\n5) щорічне скорочення витрат замовника енергосервісу; рівень скорочення споживання відповідних паливно-енергетичних ресурсів та/або житлово-комунальних послуг, який має бути досягнуто в результаті здійснення енергосервісу, за кожний рік дії енергосервісного договору (у натуральних показниках та відсотках до базового рівня споживання паливно-енергетичних ресурсів та житлово-комунальних послуг);\n\n6) фіксований відсоток суми скорочення витрат замовника енергосервісу на оплату відповідних паливно-енергетичних ресурсів та/або житлово-комунальних послуг, що підлягає до сплати виконавцю енергосервісу; показник ефективності енергосервісного договору; ціна енергосервісного договору;\n\n7) обґрунтування застосування переговорної процедури.\n\n9. У звіті про результати проведення процедури закупівлі енергосервісу замість цінових пропозицій учасників тендера, цінових пропозицій на переговорах (у разі застосування переговорної процедури закупівлі) зазначаються показники ефективності енергосервісного договору учасників тендера або показники ефективності енергосервісного договору, зазначені учасниками у пропозиціях на переговорах (у разі застосування переговорної процедури закупівлі)\".\n\n4. Доповнити статтею 3 -1 такого змісту:\n\n\" Стаття 3 -1 . Особливості проведення закупівлі енергосервісу щодо об’єктів, які перебувають у віданні різних розпорядників бюджетних коштів\n\n1. Виконавчий орган відповідної місцевої ради або місцевий орган виконавчої влади (щодо об’єктів комунальної власності), центральний орган виконавчої влади (щодо об’єктів державної власності), до сфери управління якого належить замовник енергосервісу, мають право прийняти рішення про проведення закупівлі енергосервісу щодо окремих будівель (споруд) об’єкта енергосервісу, які перебувають в оперативному управлінні або господарському віданні різних розпорядників бюджетних коштів, визначивши відповідальним за проведення такої закупівлі одного з таких розпорядників бюджетних коштів (далі - уповноважений замовник).\n\n2. Уповноважений замовник проводить процедуру закупівлі та обирає переможця процедури закупівлі відповідно до вимог цього Закону та з урахуванням особливостей, визначених цією статтею.\n\n3. Розпорядники бюджетних коштів та уповноважений замовник кожний окремо укладають енергосервісні договори з переможцем процедури закупівлі, проведеної уповноваженим замовником закупівлі, щодо об’єктів, які перебувають в їх оперативному управлінні чи господарському віданні, на умовах, визначених у тендерній документації та відповідно до поданої тендерної пропозиції\".\n\n5. Статтю 4 викласти в такій редакції:\n\n\" Стаття 4 . Особливості оцінки і розгляду пропозицій учасників процедури закупівлі енергосервісу\n\n1. Під час проведення процедури закупівлі енергосервісу для оцінки пропозицій учасників процедури закупівлі та визначення найбільш економічно вигідної пропозиції замовник замість критерію оцінки тендерних пропозицій та пропозицій на переговорах (у разі застосування переговорної процедури закупівлі) \"ціна\" застосовує критерій \"показник ефективності енергосервісного договору\".\n\nПоказник ефективності енергосервісного договору визначається як сумарне за двадцятирічний період з дати оголошення про проведення процедури закупівлі енергосервісу значення дисконтованих у кожному інтервалі різниць між щорічними скороченнями витрат замовника та щорічними платежами виконавцю енергосервісу. Дисконтування здійснюється на розмір облікової ставки Національного банку України, що діяла на дату оголошення про проведення процедури закупівлі енергосервісу. Приведений показник ефективності енергосервісного договору - показник ефективності енергосервісного договору, зазначений учасником у тендерній пропозиції та перерахований із урахуванням показників інших критеріїв оцінки за математичною формулою, визначеною методикою оцінки замовником у тендерній документації.\n\nПід інтервалом дисконтування розуміється календарний рік. Для врахування неповного інтервалу ставка дисконтування для нього коригується відповідно до кількості днів цього неповного інтервалу.\n\nУ випадках, передбачених статтею 3 -1 цього Закону, оцінці підлягає сумарне значення показників ефективності енергосервісного договору за об’єктами кожного з розпорядників бюджетних коштів (замовників енергосервісу).\n\n2. Якщо для визначення найбільш економічно вигідної тендерної пропозиції, крім показника ефективності енергосервісного договору, застосовуються й інші критерії оцінки, у тендерній документації визначається їх вартісний еквівалент або питома вага цих критеріїв у загальній оцінці тендерних пропозицій. Питома вага критерію \"показник ефективності енергосервісного договору\" не може бути нижчою за 75 відсотків.\n\n3. У разі застосування процедури відкритих торгів під час закупівлі енергосервісу оцінка тендерних пропозицій учасників процедури закупівлі енергосервісу проводиться автоматично електронною системою закупівель на основі критеріїв і методики оцінки, зазначених замовником у тендерній документації, та шляхом застосування електронного аукціону.\n\nДо початку проведення електронного аукціону в електронній системі закупівель автоматично розкривається інформація про показники ефективності енергосервісного договору або приведені показники ефективності енергосервісного договору, розраховані електронною системою закупівель на основі даних, зазначених учасниками у тендерних пропозиціях за формулою розрахунку показника ефективності енергосервісного договору, визначеною замовником у тендерній документації. Інформація про показники ефективності енергосервісного договору розкривається у порядку від найнижчого до найвищого.\n\n4. Електронний аукціон під час закупівлі енергосервісу полягає в повторювальному процесі підвищення показника ефективності енергосервісного договору шляхом скорочення учасниками пропонованого строку енергосервісного договору та/або щорічних платежів виконавцю енергосервісу, що проводиться у три етапи в інтерактивному режимі реального часу.\n\nДля проведення електронного аукціону показники ефективності енергосервісного договору/приведені показники ефективності енергосервісного договору всіх пропозицій розташовуються в електронній системі закупівель у порядку від найнижчого до найвищого без зазначення найменувань учасників. Стартовим визначається найнижчий показник ефективності енергосервісного договору/приведений показник ефективності енергосервісного договору. Перед початком кожного наступного етапу аукціону визначається новий стартовий показник за результатами попереднього етапу аукціону.\n\nУ разі якщо учасники подали пропозиції з однаковим значенням показника ефективності енергосервісного договору/приведеного показника ефективності енергосервісного договору, першим в електронному аукціоні підвищення показника енергосервісного договору буде здійснювати учасник, який подав свою пропозицію пізніше, ніж інші учасники з аналогічним значенням.\n\nУчасник може протягом одного етапу аукціону один раз підвищити значення показника ефективності енергосервісного договору/приведеного показника ефективності енергосервісного договору своєї пропозиції не менше ніж на один крок від свого попереднього значення показника ефективності енергосервісного договору/приведеного показника ефективності енергосервісного договору шляхом внесення даних до електронної системи закупівель щодо розміру скорочення пропонованого строку енергосервісного договору та/або щорічних платежів виконавцю енергосервісу. Електронна система закупівель на кожному етапі аукціону перераховує внесені учасниками дані у відсоткове значення відповідно до формули розрахунку показника енергосервісного договору, вказаної замовником у тендерній документації.\n\nВ оголошенні про проведення процедури закупівель енергосервісу обов’язково зазначаються відомості про розмір мінімального кроку підвищення показника ефективності енергосервісного договору під час електронного аукціону у відсотках та математичну формулу, що буде застосовуватися при проведенні електронного аукціону для визначення показників інших критеріїв оцінки.\n\nПротягом кожного етапу електронного аукціону всім учасникам забезпечується доступ до перебігу аукціону, зокрема до інформації щодо місця розташування їх показників ефективності енергосервісного договору або приведених показників ефективності енергосервісного договору в електронній системі закупівель від найнижчого до найвищого на кожному етапі проведення аукціону та інформації про кількість учасників на даному етапі електронного аукціону без зазначення їх найменування.\n\n5. Оцінка тендерних пропозицій учасників процедури закупівлі енергосервісу відбувається шляхом вибору учасника з найбільшим значенням показника ефективності енергосервісного договору/приведеного показника ефективності енергосервісного договору.\n\n6. Розкриття тендерних пропозицій, розгляд тендерних пропозицій на відповідність вимогам тендерної документації, визначення переможця під час процедури закупівлі енергосервісу здійснюються в порядку, передбаченому Законом України \"Про публічні закупівлі\", з урахуванням особливостей, встановлених цим Законом\".\n\n6. У статті 5 :\n\n1) у частині другій :\n\nдоповнити пунктом 4 -1 такого змісту:\n\n\"4 -1 ) фіксований відсоток суми скорочення витрат замовника енергосервісу на оплату відповідних паливно-енергетичних ресурсів та/або житлово-комунальних послуг, що підлягає до сплати виконавцю енергосервісу\";\n\nу пункті 11:\n\nпісля слів \"протягом дії енергосервісного договору\" доповнити словами \"змін кліматичних умов, температури зовнішнього повітря, призначення об’єкта енергосервісу\";\n\nслова \"об’єкта, щодо якого здійснюється енергосервіс\" замінити словами \"об’єкта енергосервісу\";\n\n2) частину третю доповнити абзацом третім такого змісту:\n\n\"Ціна енергосервісного договору може бути змінена у випадках, передбачених пунктами 5 , 6 , 7 частини четвертої статті 36 Закону України \"Про публічні закупівлі\";\n\n3) частину четверту доповнити реченням такого змісту: \"Фактичний рівень споживання паливно-енергетичних ресурсів та/або житлово-комунальних послуг визначається за показниками відповідних засобів обліку/засобів вимірювальної техніки та може бути скоригований з урахуванням змін кліматичних умов, температури зовнішнього повітря, призначення об’єкта енергосервісу, змін у конструкції або площі, порядку або режиму роботи об’єкта енергосервісу тощо\";\n\n4) частину п’яту викласти в такій редакції:\n\n\"5. Фіксований відсоток суми скорочення витрат замовника енергосервісу на оплату відповідних паливно-енергетичних ресурсів та/або житлово-комунальних послуг, що підлягає до сплати виконавцю енергосервісу, має становити не менше 80 відсотків.\n\nЯкщо на об’єкті енергосервісу планується здійснення енергозберігаючих (енергоефективних) заходів за рахунок бюджетних коштів, замовник має право встановлювати максимальний розмір фіксованого відсотка менше 80 відсотків. Інформація про встановлення такого фіксованого відсотка та про заплановані енергозберігаючі (енергоефективні) заходи (обсяг робіт та/або перелік устаткування, строки впровадження заходів, очікуваний рівень скорочення споживання та/або витрат на оплату відповідних паливно-енергетичних ресурсів та/або житлово-комунальних послуг, якого має бути досягнуто в результаті впровадження заходів) зазначається в тендерній документації\";\n\n5) частину шосту доповнити новим першим реченням такого змісту: \"Періодичність здійснення платежів виконавцю енергосервісу встановлюється в енергосервісному договорі\";\n\n6) у частині сьомій цифри \"10\" замінити цифрами \"15\";\n\n7) у частині восьмій слова \"замовника за енергосервісним договором\" замінити словами \"виконавця енергосервісу\";\n\n8) у частині десятій слова \"Після закінчення строку дії енергосервісного договору або у разі його розірвання замовник\" замінити словами \"Після закінчення строку дії енергосервісного договору або у разі його розірвання держава (якщо об’єкт енергосервісу знаходиться у державній власності) або відповідна територіальна громада (якщо об’єкт енергосервісу знаходиться у комунальній власності)\";\n\n9) доповнити частиною чотирнадцятою такого змісту:\n\n\"14. Замовник укладає енергосервісний договір з учасником, який визнаний переможцем процедури закупівлі протягом строку дії його пропозиції, не пізніше ніж через 60 робочих днів з дня прийняття рішення про намір укласти договір про закупівлю енергосервісу відповідно до вимог тендерної документації та пропозиції учасника - переможця процедури закупівлі\".\n\n7. Статтю 6 викласти в такій редакції:\n\n\" Стаття 6 . Порядок затвердження істотних умов енергосервісного договору\n\n1. Замовник енергосервісу не пізніше десяти днів з дня прийняття рішення про намір укласти договір про закупівлю енергосервісу з учасником-переможцем у встановленому порядку подає на затвердження центральному органу виконавчої влади, що забезпечує формування державної бюджетної політики (щодо об’єктів державної власності), Верховній Раді Автономної Республіки Крим, відповідній місцевій раді (щодо об’єктів комунальної власності) істотні умови енергосервісного договору, що укладатиметься ним, зазначені у пунктах 2, 4 і 5 частини другої статті 5 цього Закону.\n\n2. Центральний орган виконавчої влади, що забезпечує формування державної бюджетної політики, Верховна Рада Автономної Республіки Крим, відповідна місцева рада затверджують або відмовляють у затвердженні відповідних істотних умов енергосервісного договору у строк, що не перевищує 60 робочих днів з дати звернення головного замовника енергосервісу щодо затвердження відповідних істотних умов енергосервісного договору\".\n\n8. У статті 7 :\n\n1) частину першу викласти в такій редакції:\n\n\"1. Замовник відміняє торги із закупівлі енергосервісу в разі:\n\n1) відсутності подальшої потреби в закупівлі енергосервісу;\n\n2) неможливості усунення порушень, що виникли через виявлені порушення законодавства з питань публічних закупівель;\n\n3) порушення порядку оприлюднення оголошення про проведення процедури закупівлі, повідомлення про намір укласти договір, передбаченого Законом України \"Про публічні закупівлі\";\n\n4) подання для участі в них менше двох тендерних пропозицій;\n\n5) допущення до оцінки менше двох тендерних пропозицій;\n\n6) відхилення всіх тендерних пропозицій згідно із Законом України \"Про публічні закупівлі\";\n\n7) відмови у затвердженні істотних умов енергосервісного договору з учасником процедури закупівлі центральним органом виконавчої влади, що забезпечує формування державної бюджетної політики (щодо об’єктів державної власності), Верховною Радою Автономної Республіки Крим, відповідною місцевою радою (щодо об’єктів комунальної власності).\n\nІнформація про відміну процедури закупівлі за такими підставами має бути визначена в тендерній документації\";\n\n2) друге речення частини другої виключити;\n\n3) у частині третій слова \"надсилається замовником усім учасникам протягом трьох робочих днів з дня прийняття відповідного рішення\" замінити словами \"оприлюднюється в електронній системі закупівель замовником протягом одного дня з дня прийняття замовником відповідного рішення та автоматично надсилається усім учасникам електронною системою закупівель\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім абзаців шостого , двадцять четвертого , двадцять п’ятого та двадцять сьомого пункту 3 розділу I цього Закону, які набирають чинності з 1 січня 2022 року.\n\n2. Кабінету Міністрів України у шестимісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n23 березня 2017 року\n\n№ 1980-VIII\n\nПро внесення змін до Закону України \"Про запровадження нових інвестиційних можливостей, гарантування прав та законних інтересів суб'єктів підприємницької діяльності для проведення масштабної енергомодернізації\"\nЗакон України від 23.03.2017 № 1980-VIII\n\nПрийняття від 23.03.2017\nПостійна адреса:\nhttps://zakon.rada.gov.ua/go/1980-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}