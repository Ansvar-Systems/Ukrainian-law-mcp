{
  "id": "ua-law-865-19",
  "type": "statute",
  "title": "Закон України (865-19)",
  "title_en": "",
  "short_name": "865-19",
  "status": "in_force",
  "issued_date": "2015-12-08",
  "url": "https://zakon.rada.gov.ua/laws/show/865-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про гуманітарну допомогу\" щодо недопущення затягування строків проведення державного санітарно-епідеміологічного, ветеринарно-санітарного, фітосанітарного, екологічного та радіологічного контролю гуманітарної допомоги\n\n(Відомості Верховної Ради (ВВР), 2016, № 3, ст.27)\n\nВерховна Рада України постановляє:\n\nI. Внести до Закону України \"Про гуманітарну допомогу\" (Відомості Верховної Ради України, 1999 р., № 51, ст. 451; 2014 р., № 4, ст. 61; 2015 р., № 39, ст. 377) такі зміни:\n\n1. Статтю 5 доповнити частинами шостою і сьомою такого змісту:\n\n\"Спеціально уповноважені державні органи з питань гуманітарної допомоги зобов’язані:\n\nу день прийняття рішення про визнання товарів (предметів) гуманітарною допомогою розмістити його на своєму офіційному веб-сайті, що є підставою для його використання органами, які здійснюють державний санітарно-епідеміологічний, ветеринарно-санітарний, фітосанітарний, екологічний та радіологічний контроль товарів (предметів) гуманітарної допомоги;\n\nв одноденний строк після прийняття рішення про визнання товарів (предметів) гуманітарною допомогою направити таке рішення в електронній формі до органів доходів і зборів та інших державних органів у порядку, визначеному Кабінетом Міністрів України.\n\nЗа нерозміщення та/або несвоєчасне розміщення рішення про визнання товарів (предметів) гуманітарною допомогою на офіційному веб-сайті, а також за ненаправлення та/або несвоєчасне направлення рішення про визнання товарів (предметів) гуманітарною допомогою до органів доходів і зборів та інших державних органів посадові особи спеціально уповноважених державних органів з питань гуманітарної допомоги несуть відповідальність відповідно до закону\".\n\n2. Частину шосту статті 9 викласти в такій редакції:\n\n\"Органи, які безпосередньо здійснюють державний санітарно-епідеміологічний, ветеринарно-санітарний, фітосанітарний, екологічний та радіологічний контроль товарів (предметів) гуманітарної допомоги, забезпечують оперативне безкоштовне та якісне проведення відповідного контролю. Кожен такий орган в одноденний строк після звернення до нього отримувача гуманітарної допомоги з товаросупровідними документами щодо проведення відповідного виду контролю для митного оформлення товарів (предметів) гуманітарної допомоги зобов’язаний, за потреби, здійснити відбір зразків товарів (предметів) та не пізніше восьми днів безкоштовно оформити всі документи, передбачені законодавством під час здійснення та за результатами здійснення зазначених видів контролю товарів (предметів) гуманітарної допомоги. Керівник органу, який безпосередньо здійснює відповідний державний контроль, може прийняти мотивоване рішення (із зазначенням конкретних підстав) про подовження зазначеного строку, але не більш як на 30 днів. Органи доходів і зборів зобов’язані забезпечити оперативне безкоштовне проведення митного оформлення гуманітарних вантажів, а також їх цілісність під час перетину митного кордону України. За порушення вимог, передбачених цією частиною щодо митного оформлення та проведення відповідних видів державного контролю, у тому числі строків їх проведення, посадові особи відповідних органів несуть відповідальність згідно із законом\".\n\n3. Частину другу статті 12 доповнити абзацами четвертим - шостим такого змісту:\n\n\"нерозміщення та/або несвоєчасне розміщення спеціально уповноваженими державними органами з питань гуманітарної допомоги рішення про визнання товарів (предметів) гуманітарною допомогою на своєму офіційному веб-сайті;\n\nненаправлення та/або несвоєчасне направлення спеціально уповноваженими державними органами з питань гуманітарної допомоги рішення про визнання товарів (предметів) гуманітарною допомогою до органів доходів і зборів та інших державних органів;\n\nпорушення органами, які безпосередньо здійснюють державний санітарно-епідеміологічний, ветеринарно-санітарний, фітосанітарний, екологічний та радіологічний контроль товарів (предметів) гуманітарної допомоги, строків проведення відповідних видів контролю товарів (предметів) гуманітарної допомоги\".\n\nII. Прикінцеві положення\n\n1. Цей Закон набирає чинності через місяць з дня його опублікування, крім абзацу четвертого пункту 1 розділу I, який набирає чинності з 1 січня 2016 року.\n\n2. Кабінету Міністрів України у місячний строк з дня опублікування цього Закону:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n8 грудня 2015 року\n\n№ 865-VIII\n\nПро внесення змін до Закону України \"Про гуманітарну допомогу\" щодо недопущення затягування строків проведення державного санітарно-епідеміологічного, ветеринарно-санітарного, фітосанітарного, екологічного та радіологічного контролю гуманітарної допомоги\nЗакон України від 08.12.2015 № 865-VIII\n\nПрийняття від 08.12.2015\nПостійна адреса:\nhttps://zakon.rada.gov.ua/go/865-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}