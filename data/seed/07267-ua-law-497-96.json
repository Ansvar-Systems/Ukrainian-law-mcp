{
  "id": "ua-law-497-96",
  "type": "statute",
  "title": "Закон України (497/96-ВР)",
  "title_en": "",
  "short_name": "497/96-ВР",
  "status": "in_force",
  "issued_date": "1996-11-14",
  "url": "https://zakon.rada.gov.ua/laws/show/497/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Кримінального кодексу\nУкраїни та Кодексу України про адміністративні\nправопорушення\n( Відомості Верховної Ради України (ВВР), 1997, N 1, ст. 1 )\n( Із змінами, внесеними згідно з Кодексом\nN 2341-III ( 2341-14 ) від 05.04.2001, ВВР, 2001, N 25-26, ст.131 )\n\nВерховна Рада України п о с т а н о в л я є :\n( Розділ I втратив чинність на підставі Кодексу N 2341-III\n( 2341-14 ) від 05.04.2001 - набуває чинності 01.09.2001 )\nII. Внести до Кодексу України про адміністративні\nправопорушення ( 80731-10 ) (Відомості Верховної Ради УРСР,\n1984 р., додаток до N 51, ст.1122) такі доповнення:\n1. Доповнити Кодекс статтями 164-6, 164-7, 164-8 такого\nзмісту:\n\" Стаття 164-6. Публічний показ без прокатного посвідчення\nкіно- і відеофільмів\nПублічний показ без прокатного посвідчення кіно- і\nвідеофільмів -\nтягне за собою накладення штрафу від двадцяти до сорока п'яти\nнеоподатковуваних мінімумів доходів громадян з конфіскацією кіно-\nі відеофільмів, які демонструються без прокатного посвідчення, а\nтакож грошей, отриманих від їх демонстрування.\nТі самі дії, вчинені повторно протягом року після\nзастосування заходів адміністративного стягнення, -\nтягнуть за собою накладення штрафу від сорока п'яти до\nдев'яноста неоподатковуваних мінімумів доходів громадян з\nконфіскацією кіно- і відеофільмів, а також грошей, отриманих від\nїх демонстрування.\nСтаття 164-7. Порушення умов публічного демонстрування\nкіно- і відеофільмів\nПублічний показ кіно- і відеофільмів з порушенням умов\nпублічного демонстрування, передбачених прокатним посвідченням, -\nтягне за собою накладення штрафу від двадцяти до тридцяти\nп'яти неоподатковуваних мінімумів доходів громадян з конфіскацією\nкіно- і відеофільмів, а також грошей, отриманих від їх\nдемонстрування.\nТі самі дії, вчинені повторно протягом року після\nзастосування заходів адміністративного стягнення, -\nтягнуть за собою накладення штрафу від тридцяти п'яти до\nсімдесяти неоподатковуваних мінімумів доходів громадян з\nконфіскацією кіно- і відеофільмів, а також грошей, отриманих від\nїх демонстрування.\nСтаття 164-8. Тиражування кіно- і відеофільмів без прокатного\nпосвідчення\nТиражування без прокатного посвідчення з метою продажу,\nпрокату, публічного показу або розповсюдження кіно- і\nвідеофільмів -\nтягне за собою накладення штрафу від шістдесяти до дев'яноста\nнеоподатковуваних мінімумів доходів громадян з конфіскацією\nфільмо- і відеокопій, засобів їх виготовлення, а також грошей,\nотриманих від їх реалізації.\nТі самі дії, вчинені повторно протягом року після\nзастосування заходів адміністративного стягнення, -\nтягнуть за собою накладення штрафу від дев'яноста до ста\nтридцяти п'яти неоподатковуваних мінімумів доходів громадян з\nконфіскацією фільмо- і відеокопій, засобів їх виготовлення, а\nтакож грошей, отриманих від їх реалізації\".\n2. Частину першу статті 218 ( 80732-10 ) після цифр \"164\"\nдоповнити цифрами \"164-6 - 164-8\".\n3. Пункт 1 частини першої статті 255 доповнити абзацом такого\nзмісту:\n\"органів управління кіномережею та кінопрокату (статті 164-6\n- 164-8)\".\n4. Абзац другий пункту 2 статті 313 після цифр \"162\"\nдоповнити цифрами \"164-6 - 164-8\".\n\nПрезидент України Л.КУЧМА\n\nм. Київ, 14 листопада 1996 року\nN 497/96-ВР\n\nПро внесення змін і доповнень до Кримінального кодексу України та Кодексу України про адміністративні правопорушення\nЗакон України від 14.11.1996 № 497/96-ВР\n\nРедакція від 01.09.2001 , підстава — 2341-III\nПостійна адреса:\nhttps://zakon.rada.gov.ua/go/497/96-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}