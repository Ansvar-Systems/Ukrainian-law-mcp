{
  "id": "ua-law-2960-15",
  "type": "statute",
  "title": "Закон України (2960-15)",
  "title_en": "",
  "short_name": "2960-15",
  "status": "in_force",
  "issued_date": "2005-10-06",
  "url": "https://zakon.rada.gov.ua/laws/show/2960-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо професійної і трудової\nреабілітації інвалідів\n( Відомості Верховної Ради України (ВВР), 2006, N 2-3, ст.35 )\n{ Із змінами, внесеними згідно з Кодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Статтю 188-1 Кодексу України про адміністративні\nправопорушення ( 80731-10 ) (Відомості Верховної Ради УРСР,\n1984 р., додаток до N 51, ст. 1122) доповнити частиною другою\nтакого змісту:\n\"Невиконання посадовою особою, яка користується правом\nприймати на роботу і звільняти з роботи, фізичною особою, яка\nвикористовує найману працю, нормативу робочих місць для\nпрацевлаштування інвалідів, неподання Фонду соціального захисту\nінвалідів звіту про зайнятість та працевлаштування інвалідів\n- тягнуть за собою накладення штрафу від десяти до двадцяти\nнеоподатковуваних мінімумів доходів громадян\".\n2. У Законі України \"Про основи соціальної захищеності\nінвалідів в Україні\" ( 875-12 ) (Відомості Верховної Ради України,\n1991 р., N 21, ст. 252; 1994 р., N 45, ст. 404, ст. 406; 1996 р.,\nN 52, ст. 301; 2000 р., N 43, ст. 363; 2001 р., N 45, ст. 237;\n2003 р., N 37, ст. 300, N 39, ст. 333; 2004 р., N 17-18 , ст. 250,\nN 37, ст. 451, ст. 453; 2005 р., N 7-8, ст. 162, NN 17-19 ,\nст. 267, N 25, ст. 337):\n1) частину другу статті 1 викласти в такій редакції:\n\"Центральні і місцеві органи виконавчої влади та органи\nмісцевого самоврядування, підприємства, установи і організації\n(незалежно від форм власності і господарювання, виду діяльності і\nгалузевої належності), їх філії, відділення, представництва, що\nведуть окремий облік результатів фінансової та господарської\nдіяльності, банки та інші фінансові установи, фізичні особи, які\nвикористовують найману працю, а також представництва іноземних\nюридичних осіб (у тому числі міжнародних організацій), які\nвикористовують працю найманих працівників - громадян України, якщо\nінше не передбачено міжнародними договорами України, згода на\nобов'язковість яких надана Верховною Радою України, залучають\nпредставників громадських організацій інвалідів до підготовки\nрішень, що стосуються інтересів інвалідів\";\n2) статті 10-12 викласти в такій редакції:\n\" Стаття 10. Фінансування заходів щодо соціальної захищеності\nінвалідів і дітей-інвалідів здійснюється Фондом соціального\nзахисту інвалідів, а також органами місцевого самоврядування за\nмісцевими програмами соціального захисту окремих категорій\nнаселення за рахунок коштів місцевих бюджетів.\nПоложення про Фонд соціального захисту інвалідів\nзатверджується Кабінетом Міністрів України з урахуванням\nпропозицій всеукраїнських громадських організацій інвалідів.\nСтаття 11. Бюджет Фонду соціального захисту інвалідів\nформується за рахунок коштів державного бюджету, благодійних\nвнесків, добровільних пожертвувань та інших надходжень.\nОргани місцевого самоврядування мають право утворювати\nцільові фонди соціальної допомоги інвалідам, які є складовою\nспеціального фонду відповідного місцевого бюджету. Порядок і умови\nвитрачання коштів цих фондів визначаються органами місцевого\nсамоврядування за участю громадських організацій інвалідів.\nСтаття 12. Громадські організації інвалідів та спілки\nгромадських організацій інвалідів (далі - громадські організації\nінвалідів) створюються з метою здійснення заходів щодо соціального\nзахисту, реабілітації інвалідів, залучення їх до суспільно\nкорисної діяльності, занять фізичною культурою і спортом та мають\nправо користуватися пільгами і преференціями, передбаченими\nзаконодавством\";\n3) частини першу і другу статті 14 викласти в такій редакції:\n\" Стаття 14. Громадські організації інвалідів надають\nсоціальні послуги, здійснюють громадський контроль за дотриманням\nправ інвалідів, представництво інтересів та захист прав інвалідів,\nстворюють підприємства, які здійснюють комерційну і некомерційну\nгосподарську та іншу діяльність, не заборонену законодавством.\nПродукція підприємств і організацій громадських організацій\nінвалідів включається до державного замовлення в порядку,\nвстановленому Кабінетом Міністрів України\";\n4) статті 14-1 - 14-3 викласти в такій редакції:\n\" Стаття 14-1. Підприємства та організації громадських\nорганізацій інвалідів мають право на пільги із сплати податків і\nзборів (обов'язкових платежів) відповідно до законів України з\nпитань оподаткування. Застосовувати зазначені пільги такі\nпідприємства та організації мають право за наявності дозволу на\nправо користування пільгами з оподаткування, який надається на\nквартал, півріччя, три квартали, рік міжвідомчою Комісією з питань\nдіяльності підприємств та організацій громадських організацій\nінвалідів (далі - Комісія).\nКомісія є спеціально уповноваженим державним органом,\nствореним з метою визначення доцільності надання державної\nдопомоги підприємствам та організаціям громадських організацій\nінвалідів у вигляді пільг з оподаткування, поворотної та\nбезповоротної фінансової допомоги (далі - фінансової допомоги),\nпозик, сприяння в наданні пріоритетів при розміщенні державного\nзамовлення, у працевлаштуванні інвалідів та в інших формах, а\nтакож здійснення обліку і контролю за використанням такої\nдопомоги.\nФінансове та матеріально-технічне забезпечення Комісії\nздійснюється за рахунок Державного бюджету України.\nПоложення про міжвідомчу Комісію з питань діяльності\nпідприємств та організацій громадських організацій інвалідів,\nтипове положення про регіональні комісії з питань діяльності\nпідприємств та організацій громадських організацій інвалідів\nзатверджуються Кабінетом Міністрів України.\nДо складу Комісії входять представники Міністерства праці та\nсоціальної політики України (у тому числі Фонду соціального\nзахисту інвалідів), Державної податкової адміністрації України,\nДержавної митної служби України, Міністерства транспорту та\nзв'язку України, Міністерства фінансів України (у тому числі\nГоловного контрольно-ревізійного управління України), Міністерства\nекономіки України, Державного комітету України по земельних\nресурсах, народний депутат України - представник профільного\nкомітету Верховної Ради України з питань соціального захисту\nінвалідів та представник, делегований всеукраїнськими громадськими\nорганізаціями інвалідів.\nСпівголовами Комісії за посадою є Міністр праці та соціальної\nполітики України та голова профільного комітету Верховної Ради\nУкраїни з питань соціального захисту інвалідів або уповноважені\nними особи.\nКомісія має регіональні (територіальні) органи - комісії з\nпитань діяльності підприємств та організацій громадських\nорганізацій інвалідів в Автономній Республіці Крим, областях,\nмістах Києві та Севастополі (далі - регіональні комісії).\nДо складу регіональних комісій входять представники\nвідповідних управлінь Автономної Республіки Крим, обласних,\nКиївської та Севастопольської міських державних адміністрацій,\nМіністерства праці та соціальної політики України (у тому числі\nФонду соціального захисту інвалідів), Державної податкової\nадміністрації України, Державної митної служби України,\nМіністерства транспорту та зв'язку України, Міністерства фінансів\nУкраїни (у тому числі Головного контрольно-ревізійного управління\nУкраїни), Міністерства економіки України, Державного комітету\nУкраїни по земельних ресурсах, представник комітету (комісії) з\nпитань соціального захисту інвалідів відповідно Верховної Ради\nАвтономної Республіки Крим, обласних, Київської та\nСевастопольської міських рад та представник, делегований\nгромадськими організаціями інвалідів.\nСпівголовами регіональних комісій є відповідно заступник\nГолови Ради міністрів Автономної Республіки Крим, заступники голів\nобласних, Київської та Севастопольської міських державних\nадміністрацій та голови профільних комісій з питань соціального\nзахисту інвалідів Верховної Ради Автономної Республіки Крим,\nобласних, Київської та Севастопольської міських рад або\nуповноважені ними особи.\nСтаття 14-2. Рішення про надання дозволу підприємствам та\nорганізаціям громадських організацій інвалідів на право\nкористування пільгами з оподаткування, отримання позик, фінансової\nдопомоги приймаються Комісією та регіональними комісіями згідно з\nположенням, затвердженим Кабінетом Міністрів України, виходячи з\nтехніко-економічного та соціального обґрунтування заходів, для\nздійснення яких використовуватимуться ці кошти.\nРішення Комісії і регіональних комісій про надання дозволу\nпідприємствам та організаціям громадських організацій інвалідів на\nправо користування пільгами з оподаткування або відмову в наданні\nтакого дозволу має бути вмотивованим та базуватися на аналізі\nсоціальної значимості відповідного підприємства, організації\nгромадської організації інвалідів та можливості працевлаштування\nінвалідів.\nКомісія приймає рішення щодо:\nнадання дозволу підприємствам та організаціям громадських\nорганізацій інвалідів на право користування пільгами з\nоподаткування;\nдоцільності надання підприємствам та організаціям громадських\nорганізацій інвалідів позик, фінансової допомоги (крім фінансової\nдопомоги на здійснення заходів щодо фізкультурно-спортивної\nреабілітації, яка надається за поданням Національного комітету\nспорту інвалідів України) з урахуванням фінансових можливостей\nФонду соціального захисту інвалідів.\nРегіональні комісії приймають рішення з питань, зазначених у\nчастині третій цієї статті, стосовно підприємств та організацій\nгромадських організацій інвалідів, що отримали за попередній\nподатковий рік валовий дохід в обсязі, меншому за 8400 мінімальних\nзаробітних плат.\nКомісія здійснює контроль за діяльністю регіональних комісій\nта вирішує спірні питання.\nПорядок і критерії надання дозволу на право користування\nпільгами з оподаткування, підстави для відмови в наданні такого\nдозволу та його скасування, а також порядок та умови надання\nпозик, фінансової допомоги підприємствам та організаціям\nгромадських організацій інвалідів визначаються Кабінетом Міністрів\nУкраїни з урахуванням пропозицій всеукраїнських громадських\nорганізацій інвалідів.\nСтаття 14-3. Рішення про скасування дозволу на право\nкористування пільгами з оподаткування підприємством, організацією\nгромадської організації інвалідів приймається Комісією в разі:\nотримання заяви від громадської організації інвалідів щодо\nскасування зазначеного дозволу;\nподання відповідних органів державної податкової служби та\nінших державних органів про порушення законодавства України\nпідприємством, організацією громадської організації інвалідів;\nнеефективності виробничої діяльності та відсутності\nсоціальної значимості за результатами аналізу Комісією\nсоціально-економічних показників діяльності підприємства,\nорганізації громадської організації інвалідів;\nліквідації підприємства, організації громадської організації\nінвалідів\";\n5) статті 19 і 20 викласти в такій редакції:\n\" Стаття 19. Для підприємств, установ, організацій, у тому\nчислі підприємств, організацій громадських організацій інвалідів,\nфізичних осіб, які використовують найману працю, установлюється\nнорматив робочих місць для працевлаштування інвалідів у розмірі\nчотирьох відсотків середньооблікової чисельності штатних\nпрацівників облікового складу за рік, а якщо працює від 8 до 25\nосіб, - у кількості одного робочого місця.\nПідприємства, установи, організації, у тому числі\nпідприємства, організації громадських організацій інвалідів,\nфізичні особи, які використовують найману працю, самостійно\nрозраховують кількість робочих місць для працевлаштування\nінвалідів відповідно до нормативу, встановленого частиною першою\nцієї статті, і забезпечують працевлаштування інвалідів. При\nрозрахунках кількість робочих місць округлюється до цілого\nзначення.\nПідприємства, установи, організації, у тому числі\nпідприємства, організації громадських організацій інвалідів,\nфізичні особи, які використовують найману працю, самостійно\nздійснюють працевлаштування інвалідів у рахунок нормативів робочих\nмісць виходячи з вимог статті 18 цього Закону.\nУ межах зазначених нормативів здійснюється також\nпрацевлаштування інвалідів унаслідок психічного розладу відповідно\nдо Закону України \"Про психіатричну допомогу\" ( 1489-14 ).\nВиконанням нормативу робочих місць у кількості, визначеній\nзгідно з частиною першою цієї статті, вважається працевлаштування\nпідприємством, установою, організацією, у тому числі\nпідприємством, організацією громадських організацій інвалідів,\nфізичною особою, яка використовує найману працю, інвалідів, для\nяких це місце роботи є основним.\nДо виконання підприємствами, установами, організаціями,\nфізичними особами, які використовують найману працю, нормативу\nробочих місць, визначеного згідно з частиною першою цієї статті,\nможе бути зараховано забезпечення роботою інвалідів на\nпідприємствах, в організаціях громадських організацій інвалідів\nшляхом створення господарських об'єднань підприємствами,\nустановами, організаціями, фізичними особами, які використовують\nнайману працю, та підприємствами, організаціями громадських\nорганізацій інвалідів з метою координації виробничої, наукової та\nіншої діяльності для вирішення спільних економічних та соціальних\nзавдань.\nПорядок реєстрації у Фонді соціального захисту інвалідів,\nйого відділеннях, строки подання йому звітів про зайнятість та\nпрацевлаштування інвалідів, зарахування кількості робочих місць\nдля працевлаштування інвалідів, контролю за виконанням нормативів\nробочих місць та перевірки підприємств, установ, організацій, у\nтому числі підприємств, організацій громадських організацій\nінвалідів, фізичних осіб, які використовують найману працю, щодо\nїх реєстрації у Фонді соціального захисту інвалідів, його\nвідділеннях, подачі щорічного звіту та сплати ними\nадміністративно-господарських санкцій, а також надання державній\nслужбі зайнятості інформації, необхідної для організації\nпрацевлаштування інвалідів, визначаються Кабінетом Міністрів\nУкраїни.\nВідділення Фонду соціального захисту інвалідів з метою\nконтролю за виконанням нормативу робочих місць, передбаченого\nчастиною першою цієї статті, мають право в порядку, передбаченому\nКабінетом Міністрів України, здійснювати перевірки підприємств,\nустанов, організацій, у тому числі підприємств, організацій\nгромадських організацій інвалідів, фізичних осіб, які\nвикористовують найману працю, щодо реєстрації у Фонді соціального\nзахисту інвалідів, подачі ними звітів про зайнятість та\nпрацевлаштування інвалідів, виконання нормативу робочих місць,\nпризначених для працевлаштування інвалідів, у тому числі шляхом\nзарахування, та сплати ними адміністративно-господарських санкцій.\nПідприємства, установи, організації, у тому числі\nпідприємства, організації громадських організацій інвалідів,\nфізичні особи, в яких за основним місцем роботи працює 8 і більше\nосіб, реєструються у відповідних відділеннях Фонду соціального\nзахисту інвалідів за своїм місцезнаходженням і щороку подають цим\nвідділенням звіт про зайнятість та працевлаштування інвалідів.\nКерівники підприємств, установ, організацій, у тому числі\nпідприємств, організацій громадських організацій інвалідів,\nфізичні особи, які використовують найману працю, у разі\nнезабезпечення виконання нормативів робочих місць для\nпрацевлаштування інвалідів, неподання Фонду соціального захисту\nінвалідів звіту про зайнятість та працевлаштування інвалідів\nнесуть відповідальність у встановленому законом порядку.\nНорматив робочих місць, призначених для працевлаштування\nінвалідів, порядок його встановлення визначаються виключно цим\nЗаконом. Якщо іншими законами встановлюються нормативи робочих\nмісць, призначених для працевлаштування інвалідів, або порядок їх\nвстановлення, відмінні від зазначених у цьому Законі,\nзастосовуються положення цього Закону.\nСтаття 20. Підприємства, установи, організації, у тому числі\nпідприємства, організації громадських організацій інвалідів,\nфізичні особи, які використовують найману працю, де\nсередньооблікова чисельність працюючих інвалідів менша, ніж\nустановлено нормативом, передбаченим статтею 19 цього Закону,\nщороку сплачують відповідним відділенням Фонду соціального захисту\nінвалідів адміністративно-господарські санкції, сума яких\nвизначається в розмірі середньої річної заробітної плати на\nвідповідному підприємстві, установі, організації, у тому числі\nпідприємстві, організації громадських організацій інвалідів,\nфізичної особи, яка використовує найману працю, за кожне робоче\nмісце, призначене для працевлаштування інваліда і не зайняте\nінвалідом. Для підприємств, установ, організацій, у тому числі\nпідприємств, організацій громадських організацій інвалідів,\nфізичних осіб, на яких працює від 8 до 15 осіб, розмір\nадміністративно-господарських санкцій за робоче місце, призначене\nдля працевлаштування інваліда і не зайняте інвалідом, визначається\nв розмірі половини середньої річної заробітної плати на\nвідповідному підприємстві, в установі, організації, у тому числі\nпідприємстві, організації громадських організацій інвалідів, у\nфізичної особи, яка використовує найману працю.\nПорушення термінів сплати адміністративно-господарських\nсанкцій тягне за собою нарахування пені. Пеня обчислюється\nвиходячи з 120 відсотків річних облікової ставки Національного\nбанку України, що діяла на момент сплати, нарахованої на повну\nсуму недоїмки за весь її строк.\nСплату адміністративно-господарських санкцій і пені\nпідприємства, установи, організації, у тому числі підприємства,\nорганізації громадських організацій інвалідів, фізичні особи, які\nвикористовують найману працю, проводять відповідно до закону за\nрахунок прибутку, який залишається в їх розпорядженні після сплати\nвсіх податків і зборів (обов'язкових платежів).\nАдміністративно-господарські санкції розраховуються та\nсплачуються підприємствами, установами, організаціями, у тому\nчислі підприємствами, організаціями громадських організацій\nінвалідів, фізичними особами, зазначеними в частині першій цієї\nстатті, самостійно в строк до 15 квітня року, наступного за роком,\nв якому відбулося порушення нормативу, встановленого частиною\nпершою статті 19 цього Закону. При цьому до правовідносин із\nстягнення адміністративно-господарських санкцій, передбачених цим\nЗаконом, не застосовуються строки, визначені статтею 250\nГосподарського кодексу України ( 436-15 ).\nУ разі несплати адміністративно-господарських санкцій або\nпені чи неможливості їх сплати за рішенням господарського суду їх\nстягнення в примусовому порядку може бути звернено на майно\nпідприємства, установи, організації, у тому числі підприємства,\nорганізації громадських організацій інвалідів, фізичної особи, яка\nвикористовує найману працю, в порядку, передбаченому законом.\nСуми адміністративно-господарських санкцій і пені, що\nнадійшли до державного бюджету, використовуються Фондом\nсоціального захисту інвалідів на:\nфінансування цим Фондом заходів, які здійснюються\nцентральними органами виконавчої влади та підпорядкованими їм\nустановами, у тому числі спеціалізованими, і підприємствами,\nорганізаціями громадських організацій інвалідів, щодо соціальної,\nтрудової, фізкультурно-спортивної (за поданням Національного\nкомітету спорту інвалідів України) та професійної реабілітації\nінвалідів;\nнадання підприємствам, установам, організаціям, у тому числі\nпідприємствам, організаціям громадських організацій інвалідів,\nфізичним особам, які використовують найману працю, цільової позики\n(на поворотній основі з терміном повернення до трьох років) на\nстворення робочих місць, призначених для працевлаштування\nінвалідів, у межах коштів, передбачених на зазначені потреби у\nвідповідному році. Цільові позики підприємствам та організаціям\nгромадських організацій інвалідів надаються лише за наявності\nвідповідного рішення Комісії;\nфінансування витрат на професійне навчання непрацюючих\nінвалідів, у тому числі за направленням державної служби\nзайнятості, на професійне навчання інвалідів із числа випускників\nспеціальних загальноосвітніх шкіл (шкіл-інтернатів),\nзагальноосвітніх санаторних шкіл (шкіл-інтернатів),\nзагальноосвітніх навчальних закладів на спеціалізованих робочих\nмісцях підприємств, організацій інвалідів;\nнадання фінансової допомоги на здійснення заходів соціальної,\nтрудової, фізкультурно-спортивної (за поданням Національного\nкомітету спорту інвалідів України) та професійної реабілітації\nінвалідів (відновлення працездатності шляхом забезпечення інваліда\nтехнічними реабілітаційними засобами, створення умов для занять\nфізичною культурою і спортом, оплата навчання та перекваліфікації,\nстворення на робочому місці інваліда належних\nсанітарно-гігієнічних, виробничих і технічних умов згідно з\nіндивідуальною програмою реабілітації інваліда, випуск для\nінвалідів спеціальної літератури та аудіозаписів для їх\nпрофесійної підготовки), працевлаштування інвалідів шляхом\nстворення робочих місць, у тому числі спеціальних робочих місць, а\nтакож надання фінансової допомоги на технічне оснащення діючих\nробочих місць для працевлаштування на них інвалідів та на технічне\nпереоснащення виробництва підприємств, організацій громадських\nорганізацій інвалідів з метою створення додаткових робочих місць і\nпрацевлаштування на них інвалідів. Фінансова допомога надається\nлише за наявності відповідного рішення Комісії.\nУ разі нецільового використання фінансової допомоги, позики\nабо їх частин підприємствами, установами, організаціями, у тому\nчислі підприємствами, організаціями громадських організацій\nінвалідів, фізичними особами, які використовують найману працю,\nабо створення ними робочих місць для працевлаштування інвалідів у\nменшій кількості, ніж передбачалось умовами надання позики чи\nповоротної фінансової допомоги, відповідна сума цих коштів,\nпроіндексована з урахуванням рівня інфляції, підлягає поверненню\nдо державного бюджету на підставі відповідного рішення Фонду\nсоціального захисту інвалідів та Комісії (у межах її повноважень).\nПорядок сплати адміністративно-господарських санкцій і пені\nдо відділень Фонду соціального захисту інвалідів, їх акумуляції,\nобліку, а також з урахуванням пропозицій всеукраїнських\nгромадських організацій інвалідів - використання цих коштів\nзатверджується Кабінетом Міністрів України.\nСпори, що виникають із правовідносин за статтями 19, 20 цього\nЗакону, вирішуються Фондом соціального захисту інвалідів або в\nсудовому порядку.\nФонд соціального захисту інвалідів, його відділення мають\nправо захищати свої права та законні інтереси, у тому числі в\nсуді\".\n\n{ Пункт 3 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 4 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 5 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n6. Пункт \"а\" статті 27 Закону України \"Про місцеве\nсамоврядування в Україні\" ( 280/97-ВР ) (Відомості Верховної Ради\nУкраїни, 1997 р., N 24, ст. 170) доповнити підпунктом 9 такого\nзмісту:\n\"9) утворення цільових фондів соціальної допомоги інвалідам,\nвизначення порядку і умов витрачання коштів цих фондів\".\n\n{ Пункт 7 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\nII. Прикінцеві положення\n1. Цей Закон набирає чинності з 1 січня 2006 року, крім\nпункту 1, підпунктів 1-3 пункту 2, пункту 6 розділу I, які\nнабирають чинності з дня опублікування цього Закону.\n2. Кабінету Міністрів України у п'ятимісячний строк з дня\nнабрання чинності цим Законом:\nпідготувати та подати на розгляд Верховної Ради України\nпропозиції щодо приведення законодавчих актів України у\nвідповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом та прийняття відповідних актів, що\nвипливають із цього Закону.\n\nПрезидент України В.ЮЩЕНКО\n\nм. Київ, 6 жовтня 2005 року\nN 2960-IV\n\nПро внесення змін до деяких законодавчих актів України щодо професійної і трудової реабілітації інвалідів\nЗакон України від 06.10.2005 № 2960-IV\n\nРедакція від 01.04.2011 , підстава — 2755-VI\nПостійна адреса:\nhttps://zakon.rada.gov.ua/go/2960-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}