{
  "id": "ua-law-609-16",
  "type": "statute",
  "title": "Закон України (609-16)",
  "title_en": "",
  "short_name": "609-16",
  "status": "in_force",
  "issued_date": "2007-02-07",
  "url": "https://zakon.rada.gov.ua/laws/show/609-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо органів і служб у справах\nнеповнолітніх та спеціальних установ для неповнолітніх\n( Відомості Верховної Ради України (ВВР), 2007, N 15, ст.194 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88\nЗаконами\nN 580-VIII ( 580-19 ) від 02.07.2015, ВВР, 2015, N 40-41, ст.379\nN 2229-VIII ( 2229-19 ) від 07.12.2017, ВВР, 2018, N 5, ст.35 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n2. У першому реченні статті 198 Кодексу законів про працю\nУкраїни ( 322-08 ) (Відомості Верховної Ради УРСР, 1971 р.,\nдодаток до N 50, ст. 375) слова \"комісії в справах неповнолітніх\"\nзамінити словами \"служби у справах дітей\".\n3. В абзаці першому частини першої статті 188-1 Кодексу\nУкраїни про адміністративні правопорушення ( 80731-10 , 80732-10 )\n(Відомості Верховної Ради УРСР, 1984 р., додаток до N 51,\nст. 1122) слова \"у справах неповнолітніх\" замінити словами \"у\nсправах дітей\".\n4. У частині другій статей 147, 148, частині третій\nстатті 156, частині другій статті 161 Кримінально-виконавчого\nкодексу України ( 1129-15 ) (Відомості Верховної Ради України,\n2004 р., N 3-4, ст. 21) слова \"у справах неповнолітніх\" замінити\nсловами \"у справах дітей\".\n\n{ Пункт 5 розділу I втратив чинність на підставі Закону\nN 580-VIII ( 580-19 ) від 02.07.2015 }\n\n6. У Законі України \"Про органи і служби у справах\nнеповнолітніх та спеціальні установи для неповнолітніх\"\n( 20/95-ВР ) (Відомості Верховної Ради України, 1995 р., N 6,\nст. 35; 1999 р., N 4, ст. 35, N 36, ст. 318; 2003 р., N 28,\nст. 211; 2004 р., N 19, ст. 251; 2005 р., N 11, ст. 198; 2006 р.,\nN 12, ст. 104):\n1) у назві та тексті Закону (крім статей 6 і 10) слово\n\"неповнолітні\" в усіх відмінках замінити словом \"діти\" у\nвідповідному відмінку;\n2) назву та частину першу статті 1 викласти в такій редакції:\n\" Стаття 1. Органи і служби у справах дітей, спеціальні\nустанови та заклади, які здійснюють їх соціальний\nзахист і профілактику правопорушень\nЗдійснення соціального захисту дітей і профілактики серед них\nправопорушень покладається в межах визначеної компетенції на:\nспеціально уповноважений центральний орган виконавчої влади у\nсправах сім'ї, дітей та молоді, уповноважений орган влади\nАвтономної Республіки Крим у справах сім'ї, дітей та молоді,\nслужби у справах дітей обласних, Київської та Севастопольської\nміських, районних державних адміністрацій, виконавчих органів\nміських і районних у містах рад;\nкримінальну міліцію у справах дітей органів внутрішніх справ;\nприймальники-розподільники для дітей органів внутрішніх\nсправ;\nшколи соціальної реабілітації та професійні училища\nсоціальної реабілітації органів освіти;\nцентри медико-соціальної реабілітації дітей закладів охорони\nздоров'я;\nспеціальні виховні установи Державного департаменту України з\nпитань виконання покарань;\nпритулки для дітей;\nцентри соціально-психологічної реабілітації дітей;\nсоціально-реабілітаційні центри (дитячі містечка)\";\n3) у статті 2:\nназву викласти в такій редакції:\n\" Стаття 2. Основні принципи діяльності органів і служб у\nсправах дітей, спеціальних установ та закладів\nсоціального захисту для дітей\";\nабзац перший після слів \"спеціальних установ\" доповнити\nсловами \"і закладів соціального захисту\";\nабзац четвертий викласти в такій редакції:\n\"гласності, тобто систематичного інформування про стан справ\nщодо захисту прав дітей, правопорушень серед дітей, роботу\nспеціально уповноваженого центрального органу виконавчої влади у\nсправах сім'ї, дітей та молоді, уповноваженого органу влади\nАвтономної Республіки Крим у справах сім'ї, дітей та молоді, служб\nу справах дітей, спеціальних установ і закладів соціального\nзахисту для дітей у відкритій державній статистиці, засобах\nмасової інформації\";\n4) статтю 4 викласти в такій редакції:\n\" Стаття 4. Спеціально уповноважений центральний орган\nвиконавчої влади у справах сім'ї, дітей та\nмолоді, уповноважений орган влади Автономної\nРеспубліки Крим у справах сім'ї, дітей та\nмолоді, служби у справах дітей\nОсновними завданнями спеціально уповноваженого центрального\nоргану виконавчої влади у справах сім'ї, дітей та молоді,\nуповноваженого органу влади Автономної Республіки Крим у справах\nсім'ї, дітей та молоді, служб у справах дітей є:\nрозроблення і здійснення самостійно або разом з відповідними\nорганами виконавчої влади, органами місцевого самоврядування,\nпідприємствами, установами та організаціями незалежно від форми\nвласності, громадськими організаціями заходів щодо захисту прав,\nсвобод і законних інтересів дітей;\nкоординація зусиль центральних та місцевих органів виконавчої\nвлади, органів місцевого самоврядування, підприємств, установ та\nорганізацій незалежно від форми власності у вирішенні питань\nсоціального захисту дітей та організації роботи із запобігання\nдитячій бездоглядності;\nзабезпечення додержання вимог законодавства щодо встановлення\nопіки та піклування над дітьми, їх усиновлення;\nздійснення контролю за умовами утримання і виховання дітей у\nзакладах для дітей-сиріт та дітей, позбавлених батьківського\nпіклування, спеціальних установах і закладах соціального захисту\nдля дітей незалежно від форми власності;\nведення державної статистики щодо дітей відповідно до\nзаконодавства України та міжнародних стандартів;\nведення обліку дітей, які опинились у складних життєвих\nобставинах, дітей-сиріт та дітей, позбавлених батьківського\nпіклування, усиновлених, влаштованих до прийомних сімей, дитячих\nбудинків сімейного типу та соціально-реабілітаційних центрів\n(дитячих містечок);\nнадання органам виконавчої влади, органам місцевого\nсамоврядування, підприємствам, установам та організаціям незалежно\nвід форми власності, громадським організаціям, громадянам\nпрактичної та методичної допомоги, консультацій з питань\nсоціального захисту дітей.\nСпеціально уповноважений центральний орган виконавчої влади у\nсправах сім'ї, дітей та молоді, уповноважений орган влади\nАвтономної Республіки Крим у справах сім'ї, дітей та молоді,\nслужби у справах дітей мають право:\nприймати з питань, що належать до їх компетенції, рішення,\nякі є обов'язковими для виконання органами виконавчої влади,\nорганами місцевого самоврядування, підприємствами, установами та\nорганізаціями незалежно від форми власності, посадовими особами та\nгромадянами;\nзвертатися у разі порушення прав та законних інтересів дітей,\nа також з питань надання їм допомоги до відповідних органів\nвиконавчої влади, органів місцевого самоврядування, підприємств,\nустанов та організацій незалежно від форми власності;\nпроводити роботу серед дітей з метою запобігання\nправопорушенням;\nпорушувати перед органами виконавчої влади та органами\nмісцевого самоврядування питання про направлення до спеціальних\nустанов для дітей, навчальних закладів (незалежно від форми\nвласності) дітей, які опинились у складних життєвих обставинах,\nнеодноразово самовільно залишали сім'ю та навчальні заклади;\nзабезпечувати влаштування дітей-сиріт та дітей, позбавлених\nбатьківського піклування, у дитячі будинки сімейного типу,\nприйомні сім'ї, передачу під опіку, піклування, на усиновлення;\nвести справи з опіки та піклування над дітьми та усиновлення\nдітей;\nперевіряти стан роботи із соціально-правового захисту дітей у\nзакладах для дітей-сиріт та дітей, позбавлених батьківського\nпіклування, спеціальних установах і закладах соціального захисту\nдля дітей незалежно від форми власності, стан виховної роботи з\nдітьми у навчальних закладах, за місцем проживання, а також у разі\nнеобхідності - умови роботи працівників молодше 18 років на\nпідприємствах, в установах та організаціях незалежно від форми\nвласності;\nпредставляти у разі необхідності інтереси дітей в судах, у їх\nвідносинах з підприємствами, установами та організаціями незалежно\nвід форми власності;\nзапрошувати для бесіди батьків або опікунів, піклувальників,\nпосадових осіб до служби у справах дітей з метою з'ясування причин\nта умов, які призвели до порушення прав дітей, бездоглядності,\nвчинення правопорушень, вживати заходів щодо їх усунення;\nдавати згоду на звільнення працівників молодше 18 років за\nініціативою власника підприємства, установи та організації\nнезалежно від форми власності або уповноваженого ним органу;\nпорушувати перед органами виконавчої влади та органами\nмісцевого самоврядування питання про накладення дисциплінарних\nстягнень на посадових осіб у разі невиконання ними рішень,\nприйнятих спеціально уповноваженим центральним органом виконавчої\nвлади у справах сім'ї, дітей та молоді, уповноваженим органом\nвлади Автономної Республіки Крим у справах сім'ї, дітей та молоді,\nслужбами у справах дітей;\nвизначати потребу регіонів в утворенні спеціальних установ і\nзакладів соціального захисту для дітей;\nрозробляти і реалізовувати власні та підтримувати громадські\nпрограми соціального спрямування з метою забезпечення захисту\nправ, свобод і законних інтересів дітей;\nпорушувати перед органами виконавчої влади та органами\nмісцевого самоврядування питання про притягнення до\nвідповідальності згідно із законом фізичних та юридичних осіб, які\nдопустили порушення прав, свобод і законних інтересів дітей;\nвідвідувати дітей, які опинились у складних життєвих\nобставинах, перебувають на обліку в службі у справах дітей, за\nмісцем їх проживання, навчання і роботи; вживати заходів для\nсоціального захисту дітей.\nСпеціально уповноважений центральний орган виконавчої влади у\nсправах сім'ї, дітей та молоді контролює і координує діяльність\nуповноваженого органу влади Автономної Республіки Крим у справах\nсім'ї, дітей та молоді, служб у справах дітей обласних, Київської\nта Севастопольської міських державних адміністрацій.\nУповноважений орган влади Автономної Республіки Крим у\nсправах сім'ї, дітей та молоді, служби у справах дітей обласних,\nКиївської та Севастопольської міських державних адміністрацій,\nміські та районні у містах ради контролюють і координують\nдіяльність служб у справах дітей відповідно районних, районних у\nмістах Києві та Севастополі державних адміністрацій, виконавчих\nорганів міських, районних у містах рад, надають їм практичну і\nметодичну допомогу, узагальнюють і поширюють позитивний досвід\nроботи.\nЦентральні та місцеві органи виконавчої влади, органи\nмісцевого самоврядування, підприємства, установи та організації\nнезалежно від форми власності, посадові особи зобов'язані у строк,\nвизначений спеціально уповноваженим центральним органом виконавчої\nвлади у справах сім'ї, дітей та молоді, уповноваженим органом\nвлади Автономної Республіки Крим у справах сім'ї, дітей та молоді,\nвідповідними службами у справах дітей, повідомляти про заходи,\nвжиті на виконання прийнятих ними рішень.\nРішення, прийняті службами у справах дітей, з питань, що\nналежать до їх компетенції, є обов'язковими для виконання\nмісцевими органами виконавчої влади, органами місцевого\nсамоврядування, підприємствами, установами та організаціями\nнезалежно від форми власності, посадовими особами та громадянами.\nШтатна чисельність працівників районних, міських, районних у\nмістах служб у справах дітей установлюється з розрахунку один\nпрацівник служби не більше ніж на дві тисячі дітей, які проживають\nу районі, та не більше ніж на чотири тисячі дітей, які проживають\nу місті, районі у місті.\nСпеціально уповноважений центральний орган виконавчої влади у\nсправах сім'ї, дітей та молоді, уповноважений орган влади\nАвтономної Республіки Крим у справах сім'ї, дітей та молоді,\nслужби у справах дітей мають права юридичної особи, власний бланк,\nпечатку із зображенням Державного Герба України та своїм\nнайменуванням.\nТипове положення про службу у справах дітей затверджує\nКабінет Міністрів України\";\n5) у статті 5:\nу частині першій слово \"Криму\" замінити словами \"Автономній\nРеспубліці Крим\";\nу частині другій:\nабзац сьомий після слова \"розшукувати\" доповнити словами\n\"дітей, що зникли\";\nпісля абзацу дев'ятого доповнити новим абзацом такого змісту:\n\"виявляти батьків або осіб, що їх замінюють, які ухиляються\nвід виконання передбачених законодавством обов'язків щодо\nстворення належних умов для життя, навчання та виховання дітей\".\nУ зв'язку з цим абзаци десятий - двадцять восьмий вважати\nвідповідно абзацами одинадцятим - двадцять дев'ятим;\nв абзацах одинадцятому, чотирнадцятому, двадцять дев'ятому\nслова \"неповнолітніх правопорушників\" замінити словами\n\"правопорушників, що не досягли 18 років\";\nабзац двадцять четвертий доповнити словами \"або до\nприймальників-розподільників для дітей\";\nабзац двадцять п'ятий викласти в такій редакції:\n\"після встановлення особи дитини невідкладно сповіщати\nбатьків або осіб, які їх замінюють, про адміністративне затримання\nдитини, а в разі вчинення злочину також інформувати органи\nпрокуратури\";\nв абзаці двадцять шостому слово \"неповнолітнього\" замінити\nсловом \"дитини\";\n6) у статті 6:\nу частині першій:\nабзац четвертий викласти в такій редакції:\n\"про поміщення правопорушників, які не досягли 18 років, до\nприймальників-розподільників для дітей\";\nв абзаці сьомому слово \"неповнолітніх\" замінити словом\n\"дітей\";\nу частині другій слово \"неповнолітніх\" замінити словом\n\"дітей\";\nчастину третю виключити;\n7) частину другу статті 7 доповнити абзацом п'ятим такого\nзмісту:\n\"перебувають у розшуку\";\n8) у статті 8:\nперше речення частини першої доповнити словами \"та\nпідпорядковуються спеціально уповноваженому центральному органу\nвиконавчої влади у галузі освіти і науки\";\nу частині дев'ятій слово \"неповнолітнього\" замінити словом\n\"дитини\";\n9) у статті 9:\nу частині першій слова \"уповноваженого центрального органу\nвиконавчої влади у справах сім'ї та молоді\" замінити словами\n\"спеціально уповноваженого центрального органу виконавчої влади у\nсправах сім'ї, дітей та молоді\";\nу частині п'ятій:\nслово \"неповнолітнього\" замінити словом \"дитини\";\nдоповнити словами \"а в разі відсутності останніх - на основі\nрішення служби у справах дітей\";\n10) у статті 11:\nчастину першу викласти в такій редакції:\n\"Притулки для дітей утворюються, реорганізуються та\nліквідуються відповідно до соціальних потреб відповідного регіону\nРадою міністрів Автономної Республіки Крим, обласними, Київською\nта Севастопольською міськими, районними, районними у містах Києві\nта Севастополі державними адміністраціями, виконавчими органами\nміських, районних у містах рад і підпорядковуються відповідній\nслужбі у справах дітей\";\nпісля частини другої доповнити новою частиною такого змісту:\n\"У притулках для дітей тимчасово розміщуються діти віком від\n3 до 18 років, які опинились у складних життєвих обставинах\".\nУ зв'язку з цим частини третю - восьму вважати відповідно\nчастинами четвертою - дев'ятою;\nчастини четверту і шосту викласти в такій редакції:\n\"Діти можуть перебувати в притулку для дітей протягом часу,\nнеобхідного для їх подальшого влаштування, але не більш як\n90 діб\";\n\"Основними завданнями притулків для дітей є соціальний захист\nдітей, які опинились у складних життєвих обставинах, залишили\nсім'ї, навчальні заклади; створення належних житлово-побутових і\nпсихолого-педагогічних умов для забезпечення нормальної\nжиттєдіяльності дітей, надання їм можливості навчатися, працювати\nта змістовно проводити дозвілля\";\nчастину сьому доповнити абзацом п'ятим такого змісту:\n\"вживають заходів щодо повернення дитини в безпечне сімейне\nоточення\";\nчастину восьму після слів \"мають права юридичної особи\"\nдоповнити словами \"рахунок в органах Державного казначейства\nУкраїни\";\n11) розділ IV доповнити статтями 11-1 і 11-2 такого змісту:\n\" Стаття 11-1. Центри соціально-психологічної реабілітації\nдітей\nЦентри соціально-психологічної реабілітації дітей\nутворюються, реорганізуються та ліквідуються Радою міністрів\nАвтономної Республіки Крим, обласними, Київською та\nСевастопольською міськими, районними, районними у містах Києві та\nСевастополі державними адміністраціями, виконавчими органами\nміських і районних у містах рад і підпорядковуються відповідній\nслужбі у справах дітей для тривалого (стаціонарного) або денного\nперебування дітей віком від 3 до 18 років, які опинились у\nскладних життєвих обставинах, надання їм комплексної соціальної,\nпсихологічної, педагогічної, медичної, правової та інших видів\nдопомоги.\nСтрок перебування дитини в центрі соціально-психологічної\nреабілітації дітей залежить від конкретних обставин, але не може\nперевищувати відповідно 9 і 12 місяців у разі стаціонарного і\nденного перебування. Строк перебування дитини в центрі\nвизначається психолого-медико-педагогічною комісією за погодженням\nіз відповідною службою у справах дітей.\nДо центрів соціально-психологічної реабілітації дітей не\nприймаються діти, які перебувають у стані алкогольного або\nнаркотичного сп'яніння, психічно хворі, із симптомами хвороби в\nгострому періоді або в період загострення хронічних захворювань, а\nтакож ті, що вчинили правопорушення і щодо яких прийнято\nвідповідними органами чи посадовими особами рішення про\nзатримання, арешт або поміщення до приймальника-розподільника для\nдітей.\nЦентри соціально-психологічної реабілітації дітей є\nюридичними особами, мають реєстраційні рахунки в органах\nДержавного казначейства України, бланки, печатку і штамп\nвстановленого зразка.\nТипове положення про центр соціально-психологічної\nреабілітації дітей затверджує Кабінет Міністрів України.\nСтаття 11-2. Соціально-реабілітаційні центри (дитячі\nмістечка)\nСоціально-реабілітаційні центри (дитячі містечка) є закладами\nсоціального захисту для проживання дітей-сиріт та дітей,\nпозбавлених батьківського піклування, дітей, які опинились у\nскладних життєвих обставинах, безпритульних дітей віком від 3 до\n18 років, надання їм комплексної соціальної, психологічної,\nпедагогічної, медичної, правової, інших видів допомоги та\nподальшого їх влаштування.\nСоціально-реабілітаційні центри (дитячі містечка)\nутворюються, реорганізуються та ліквідуються місцевою державною\nадміністрацією і підпорядковуються службі у справах дітей.\nСоціально-реабілітаційні центри (дитячі містечка) також\nможуть бути утворені громадськими, благодійними організаціями та\nфондами, у тому числі міжнародними, за погодженням з відповідною\nслужбою у справах дітей.\nСоціально-реабілітаційні центри (дитячі містечка)\nзабезпечують перебування в них дітей протягом періоду, визначеного\nслужбою у справах дітей.\nДо соціально-реабілітаційних центрів (дитячих містечок) не\nприймаються діти, які перебувають у стані алкогольного або\nнаркотичного сп'яніння, психічно хворі з вираженими симптомами\nхвороби, а також ті, що вчинили правопорушення і щодо яких\nприйнято відповідними органами чи посадовими особами рішення про\nзатримання, арешт або поміщення до приймальника-розподільника для\nдітей.\nСоціально-реабілітаційні центри (дитячі містечка) є\nюридичними особами, мають власні бланки, печатку і штамп\nвстановленого зразка.\nТипове положення про соціально-реабілітаційний центр (дитяче\nмістечко) затверджує Кабінет Міністрів України\";\n12) статтю 12 викласти в такій редакції:\n\" Стаття 12. Джерела і порядок фінансування органів і служб у\nсправах дітей, спеціальних установ та закладів\nсоціального захисту для дітей\nФінансування органів і служб у справах дітей, спеціальних\nустанов та закладів соціального захисту для дітей здійснюється за\nрахунок коштів державного і місцевих бюджетів, а також інших\nджерел, не заборонених законодавством\";\n13) назву статті 13 після слів \"спеціальних установах\"\nдоповнити словами \"та закладах соціального захисту\";\n14) назву і текст статті 14 після слів \"спеціальних установ\"\nдоповнити словами \"і закладів соціального захисту\";\n15) у частині другій статті 15 слова \"чинним законодавством\"\nзамінити словом \"законом\";\n16) статтю 16 викласти в такій редакції:\n\" Стаття 16. Контроль за діяльністю органів і служб у справах\nдітей, спеціальних установ і закладів соціального\nзахисту для дітей\nКабінет Міністрів України, Рада міністрів Автономної\nРеспубліки Крим, обласні, Київська та Севастопольська міські,\nрайонні державні адміністрації, виконавчі органи міських, районних\nу містах рад у межах своєї компетенції здійснюють контроль за\nдіяльністю спеціально уповноваженого центрального органу\nвиконавчої влади у справах сім'ї, дітей та молоді, уповноваженого\nоргану влади Автономної Республіки Крим у справах сім'ї, дітей та\nмолоді, служб у справах дітей, спеціальних установ і закладів\nсоціального захисту для дітей і надають їм необхідну допомогу\".\n7. У пункті 1 частини другої статті 38 Закону України \"Про\nмісцеве самоврядування в Україні\" ( 280/97-ВР ) (Відомості\nВерховної Ради України, 1997 р., N 24, ст. 170) слова \"комісій у\nсправах неповнолітніх\" замінити словами \"служб у справах дітей\".\n\n{ Пункт 8 розділу I втратив чинність на підставі Закону\nN 2229-VIII ( 2229-19 ) від 07.12.2017 }\n\n9. У тексті Закону України \"Про забезпечення\nорганізаційно-правових умов соціального захисту дітей-сиріт та\nдітей, позбавлених батьківського піклування\" ( 2342-15 )\n(Відомості Верховної Ради України, 2005 р., N 6, ст. 147) слова \"у\nсправах неповнолітніх\" замінити словами \"у справах дітей\".\n10. У пункті 2 розділу I Закону України \"Про внесення змін до\nдеяких законів України щодо соціального захисту осіб із числа\nдітей-сиріт та дітей, позбавлених батьківського піклування\"\n( 230-16 ) (Відомості Верховної Ради України, 2006 р., N 49,\nст. 484):\nв абзаці третьому підпункту 7 слова \"молоді та спорту\"\nзамінити словами \"дітей та молоді\";\nпідпункт 19 виключити.\nII. Прикінцеві положення\n1. Цей Закон набирає чинності з дня його опублікування, крім\nпункту 10 розділу I, який набирає чинності з 1 січня 2008 року.\n2. Кабінету Міністрів України:\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України В.ЮЩЕНКО\n\nм. Київ, 7 лютого 2007 року\nN 609-V\n\nПро внесення змін до деяких законодавчих актів України щодо органів і служб у справах неповнолітніх та спеціальних установ для неповнолітніх\nЗакон України від 07.02.2007 № 609-V\n\nРедакція від 07.01.2018 , підстава — 2229-VIII\nПостійна адреса:\nhttps://zakon.rada.gov.ua/go/609-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}