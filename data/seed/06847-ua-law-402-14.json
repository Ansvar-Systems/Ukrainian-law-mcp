{
  "id": "ua-law-402-14",
  "type": "statute",
  "title": "Закон України (402-14)",
  "title_en": "",
  "short_name": "402-14",
  "status": "in_force",
  "issued_date": "1999-01-15",
  "url": "https://zakon.rada.gov.ua/laws/show/402-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Створення спеціальної економічної зони \"Яворів\"",
      "content": "Спеціальна економічна зона \"Яворів\" (далі - СЕЗ \"Яворів\")\nстворюється на період до 1 січня 2020 року в\nадміністративно-територіальних межах Яворівського району\nЛьвівської області, за винятком територій військового полігону та\nвійськових частин.\n( Частину другу статті 1 виключено на підставі Закону\nN 2505-IV ( 2505-15 ) від 25.03.2005 )\nСЕЗ \"Яворів\" створюється з метою залучення інвестицій для:\nстворення нових робочих місць та забезпечення\nпрацевлаштування працівників Яворівського державного\nгірничо-хімічного підприємства \"Сірка\", що вивільняються у зв'язку\nіз скороченням виробництва, перепрофілювання вільних виробничих\nпотужностей, вирішення екологічних проблем у Яворівському районі\nшляхом створення умов для відновлення земель, порушених\nтехногенним впливом гірничо-хімічного виробництва, активізації\nпідприємницької діяльності, збільшення обсягів виробництва товарів\n(робіт, послуг), поставок на внутрішній та зовнішній ринки\nвисокоякісної конкурентоспроможної продукції (послуг), а також\nвпровадження нових технологій, ринкових методів господарювання та\nрозвитку інфраструктури спеціальної економічної зони;\nрозвитку експедиційно-складської, транспортно-сервісної та\nвиробничої сфер на території автопорту \"Краковець\".\nНа території СЕЗ \"Яворів\" установлюється та діє спеціальний\nправовий режим економічної діяльності, визначений Законом України\n\"Про загальні засади створення і функціонування спеціальних\n(вільних) економічних зон\" з урахуванням особливостей,\nвстановлених цим Законом.\n( Статтю 2 виключено на підставі Закону N 2505-IV ( 2505-15 )\nвід 25.03.2005 )"
    },
    {
      "provision_ref": "art3",
      "section": "3",
      "title": "Стаття 3. Органи управління СЕЗ \"Яворів\"",
      "content": "Органами управління СЕЗ \"Яворів\" є Яворівська районна рада та\nЯворівська районна державна адміністрація.\nДля облаштування території СЕЗ \"Яворів\", будівництва об'єктів\nвиробничої і невиробничої інфраструктури та залучення інвестицій\nстворюється орган господарського розвитку і управління СЕЗ\n\"Яворів\".\nСтаття 4. Повноваження Яворівської районної ради та\nЯворівської районної державної адміністрації щодо\nуправління СЕЗ \"Яворів\"\nЯворівська районна рада та Яворівська районна державна\nадміністрація здійснюють свої повноваження на території зони\n\"Яворів\" відповідно до Конституції України ( 254к/96-ВР ), Закону\nУкраїни \"Про місцеве самоврядування в Україні\" ( 280/97-ВР ),\nцього Закону та інших нормативно-правових актів.\nДо повноважень Яворівської районної державної адміністрації\nщодо управління СЕЗ \"Яворів\" також належить:\nзатвердження та реєстрація в порядку, встановленому Кабінетом\nМіністрів України, інвестиційних проектів, що реалізуються на\nтериторії СЕЗ \"Яворів\";\nрозроблення комплексу організаційних заходів щодо\nзабезпечення фінансування інвестиційних проектів, у тому числі за\nрахунок власних коштів підприємств та організацій, бюджетних\nкоштів, позабюджетних фондів, а також коштів благодійних фондів,\nгромадських організацій і фізичних осіб;\nрозроблення і забезпечення реалізації стратегічних та\nпоточних програм розвитку СЕЗ \"Яворів\";\nсприяння отриманню суб'єктами СЕЗ \"Яворів\" інвестицій,\nкредитів, а також технічної допомоги;\nорганізація підготовки (перепідготовки) кадрів;\nпроведення торгів (тендерів), у тому числі міжнародних, для\nвідбору інвестиційних проектів та їх учасників;\nрегулювання ставок орендної плати, розмірів плати за\nкомунальні послуги і тарифів у межах своєї компетенції відповідно\nдо законодавства України;\nздійснення разом з відповідними органами заходів щодо\nзабезпечення законності і правопорядку, економічної та екологічної\nбезпеки на території СЕЗ \"Яворів\";\nрегулювання залучення до роботи у СЕЗ \"Яворів\" іноземних\nпрацівників;\nскладання та подання статистичної звітності про діяльність\nСЕЗ \"Яворів\" відповідно до законодавства України;\nприйняття у межах своєї компетенції рішень, обов'язкових для\nвиконання на території СЕЗ \"Яворів\";\nреалізація інших повноважень, передбачених цим Законом.\nСтаття 5. Повноваження органу господарського розвитку і\nуправління СЕЗ \"Яворів\"\nОрганом господарського розвитку і управління СЕЗ \"Яворів\" є\nюридична особа, створена Яворівською районною державною\nадміністрацією за участю суб'єктів підприємницької діяльності, які\nдіють на території СЕЗ \"Яворів\".\nПоложення (статут) про орган господарського розвитку і\nуправління СЕЗ \"Яворів\" затверджується Яворівською районною\nдержавною адміністрацією.\nОрган господарського розвитку і управління СЕЗ \"Яворів\"\nзабезпечує загальні умови її функціонування. До компетенції органу\nгосподарського розвитку і управління СЕЗ \"Яворів\" належить:\nвизначення перспективних напрямів розвитку СЕЗ \"Яворів\";\nексплуатація та будівництво мереж транспорту, зв'язку,\nенергопостачання та інших об'єктів виробничої інфраструктури, що\nвикористовуються для загальних потреб;\nорганізація міжнародних торгів (тендерів) з метою розміщення\nна території СЕЗ \"Яворів\" нових виробництв;\nупорядкування та надання в межах повноважень, наданих\nмісцевою радою, суб'єктам СЕЗ \"Яворів\" у користування земельних\nділянок, об'єктів інфраструктури та передача їм у користування\nприродних ресурсів місцевого значення відповідно до чинного\nзаконодавства України;\nвидача дозволів суб'єктам СЕЗ \"Яворів\" на будівництво нових\nгосподарських об'єктів, реєстрація суб'єктів СЕЗ \"Яворів\", що\nреалізують на території СЕЗ \"Яворів\" інвестиційні проекти,\nзатверджені Яворівською районною державною адміністрацією;\nздійснення інших повноважень, передбачених положенням\n(статутом).\nПорядок видачі дозволів суб'єктам СЕЗ \"Яворів\" на будівництво\nнових господарських об'єктів та порядок реєстрації суб'єктів СЕЗ\n\"Яворів\" затверджуються Яворівською районною державною\nадміністрацією."
    },
    {
      "provision_ref": "art6",
      "section": "6",
      "title": "Стаття 6. Суб'єкти СЕЗ \"Яворів\"",
      "content": "Суб'єктами СЕЗ \"Яворів\" є суб'єкти підприємницької\nдіяльності, філії, відділення та інші відокремлені підрозділи, які\nрозташовані та реалізують на території СЕЗ \"Яворів\" інвестиційні\nпроекти кошторисною вартістю, еквівалентною не менше 500 тисяч\nдоларів США (крім проектів технологічного парку), затверджені\nЯворівською районною державною адміністрацією та зареєстровані\nорганом господарського розвитку і управління СЕЗ \"Яворів\" як\nсуб'єкти СЕЗ \"Яворів\".\nЗа реєстрацію суб'єктів СЕЗ \"Яворів\" справляється плата,\nрозмір якої встановлюється Яворівською районною державною\nадміністрацією.\nКошти, отримані за реєстрацію суб'єктів СЕЗ \"Яворів\",\nспрямовуються на розвиток інфраструктури СЕЗ \"Яворів\" у порядку,\nвизначеному Яворівською районною державною адміністрацією за\nпогодженням з Міністерством фінансів України.\nСтаття 7. Умови провадження підприємницької діяльності на\nтериторії СЕЗ \"Яворів\"\nНа території СЕЗ \"Яворів\" можуть провадитися всі види\nпідприємницької діяльності, за винятком заборонених законами\nУкраїни.\nСпеціальний правовий режим підприємницької діяльності,\nвстановлений у СЕЗ \"Яворів\", поширюється на суб'єкти СЕЗ \"Яворів\"\nвиключно при здійсненні ними підприємницької діяльності на\nтериторії СЕЗ \"Яворів\".\nСтворення на території СЕЗ \"Яворів\" банківських установ, їх\nфілій, страхових та інших фінансових організацій, учасників\nфондового ринку, діяльність яких підлягає ліцензуванню,\nздійснюється в установленому законодавством порядку після\nпопереднього погодження з Яворівською районною державною\nадміністрацією. ( Частина третя статті 7 із змінами, внесеними\nзгідно із Законом N 3370-IV ( 3370-15 ) від 19.01.2006 )\nУ разі провадження підприємницької діяльності, яка підлягає\nліцензуванню, відповідні ліцензії видаються відповідно до\nзаконодавства України. ( Частина четверта статті 7 із змінами,\nвнесеними згідно із Законом N 3370-IV ( 3370-15 ) від 19.01.2006 )\nУ разі порушення суб'єктами СЕЗ \"Яворів\" законодавства\nУкраїни та установчих документів Яворівська районна державна\nадміністрація має право скасовувати видані нею дозволи та\nрозглядає в установленому порядку питання щодо внесення пропозицій\nоргану господарського розвитку і управління СЕЗ \"Яворів\" про\nскасування реєстрації суб'єктів СЕЗ \"Яворів\" у встановленому\nзаконодавством порядку.\nСтаття 8. Державна реєстрація суб'єктів підприємницької\nдіяльності\nНа території СЕЗ \"Яворів\" державна реєстрація суб'єктів\nпідприємницької діяльності здійснюється в установленому\nзаконодавством порядку.\n( Статтю 9 виключено на підставі Закону N 2505-IV ( 2505-15 )\nвід 25.03.2005 )"
    },
    {
      "provision_ref": "art10",
      "section": "10",
      "title": "Стаття 10. Порядок ліквідації СЕЗ \"Яворів\"",
      "content": "СЕЗ \"Яворів\" вважається ліквідованою з моменту закінчення\nстроку, на який її було створено.\nСЕЗ \"Яворів\" може бути ліквідована законом до закінчення\nстроку, на який її було створено, відповідно до Закону України\n\"Про загальні засади створення і функціонування спеціальних\n(вільних) економічних зон\" ( 2673-12 ).\nСтаття 11. Гарантії забезпечення інтересів суб'єктів СЕЗ\n\"Яворів\" у разі її ліквідації\nДержава гарантує збереження у повному обсязі всіх майнових і\nнемайнових прав суб'єктів СЕЗ \"Яворів\" у разі її ліквідації.\nСпори між органами її управління, суб'єктами зони \"Яворів\"\nта ліквідаційною комісією, що можуть виникнути у зв'язку з\nліквідацією СЕЗ \"Яворів\", підлягають розгляду в судах України, а\nспори за участю іноземних суб'єктів господарської діяльності -\nу судах за погодженням сторін, у тому числі за кордоном."
    },
    {
      "provision_ref": "art12",
      "section": "12",
      "title": "Стаття 12. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nу місячний строк подати пропозиції щодо приведення\nзаконодавчих актів України у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень видання\nнормативно-правових актів, передбачених цим Законом."
    }
  ],
  "definitions": []
}