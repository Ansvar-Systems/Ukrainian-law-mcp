{
  "id": "ua-law-2606-14",
  "type": "statute",
  "title": "Закон України (2606-14)",
  "title_en": "",
  "short_name": "2606-14",
  "status": "in_force",
  "issued_date": "2001-07-05",
  "url": "https://zakon.rada.gov.ua/laws/show/2606-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про основи соціальної захищеності\nінвалідів в Україні\"\n\n( Відомості Верховної Ради України (ВВР), 2001, N 45, ст.237 )\n\nВерховна Рада України п о с т а н о в л я є :\n1. Внести до Закону України \"Про основи соціальної\nзахищеності інвалідів в Україні\" ( 875-12 ) (Відомості Верховної\nРади УРСР, 1991 р., N 21, ст. 252; Відомості Верховної Ради\nУкраїни, 1994 р., N 45, ст. 406) зміни, виклавши статті 19 і 20 у\nтакій редакції:\n\" Стаття 19. Для підприємств (об'єднань), установ і\nорганізацій незалежно від форми власності і господарювання\nвстановлюється норматив робочих місць для забезпечення\nпрацевлаштування інвалідів у розмірі чотирьох відсотків від\nзагальної чисельності працюючих, а якщо працює від 15 до\n25 чоловік - у кількості одного робочого місця.\nКерівники підприємств (об'єднань), установ і організацій\nнезалежно від форми власності і господарювання у разі\nнезабезпечення зазначених нормативів несуть відповідальність у\nвстановленому законом порядку.\nСтаття 20. Підприємства (об'єднання), установи і організації\nнезалежно від форми власності і господарювання, де кількість\nпрацюючих інвалідів менша, ніж установлено нормативом,\nпередбаченим частиною першою статті 19 цього Закону, щороку\nсплачують відповідним відділенням Фонду України соціального\nзахисту інвалідів штрафні санкції, сума яких визначається у\nрозмірі середньої річної заробітної плати на відповідному\nпідприємстві (в об'єднанні), в установі, організації за кожне\nробоче місце, не зайняте інвалідом.\nПорушення термінів сплати штрафних санкцій тягне за собою\nнарахування пені із суми недоїмки за кожний день прострочення,\nвключаючи день сплати, в розмірі, передбаченому законом.\nСплату штрафних санкцій підприємства (об'єднання), установи і\nорганізації провадять відповідно до закону за рахунок прибутку,\nякий залишається в їх розпорядженні після сплати всіх податків і\nзборів (обов'язкових платежів).\nУ разі відсутності коштів штрафні санкції можуть бути\nзастосовані шляхом звернення стягнення на майно підприємства\n(об'єднання), установи і організації в порядку, передбаченому\nзаконом.\nСуми штрафних санкцій, що надійшли до Фонду України\nсоціального захисту інвалідів, використовуються на:\nфінансування Фондом заходів щодо соціальної, трудової,\nфізкультурно-спортивної (за поданням Національного комітету спорту\nінвалідів України) та професійної реабілітації інвалідів і надання\nцільової позики (на поворотній основі з терміном повернення до\nтрьох років) на створення робочих місць, призначених для\nпрацевлаштування інвалідів. Такі позики надаються підприємствам\n(об'єднанням), установам і організаціям у разі їх звернення до\nвідділень Фонду, в межах коштів, виділених на зазначені потреби в\nпоточному році. Громадським організаціям інвалідів, їх\nпідприємствам та організаціям зазначені позики надаються лише за\nнаявності відповідного рішення Комісії з питань діяльності\nпідприємств та організацій громадських організацій інвалідів;\nфінансування витрат на професійне навчання непрацюючих\nінвалідів, у тому числі за направленням державної служби\nзайнятості;\nнадання фінансової допомоги на здійснення заходів щодо\nсоціальної, трудової, фізкультурно-спортивної (за поданням\nНаціонального комітету спорту інвалідів України) та професійної\nреабілітації інвалідів (відновлення працездатності шляхом\nзабезпечення інваліда технічними реабілітаційними засобами,\nстворення умов для занять фізичною культурою і спортом, оплата\nнавчання та перекваліфікації, створення на робочому місці інваліда\nналежних санітарно-гігієнічних, виробничих і технічних умов згідно\nз індивідуальною програмою реабілітації інваліда).\nПорядок і терміни сплати підприємствами (об'єднаннями),\nустановами і організаціями штрафних санкцій до відділень Фонду\nУкраїни соціального захисту інвалідів, акумуляції, обліку та\nвикористання цих коштів затверджуються Кабінетом Міністрів\nУкраїни\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 5 липня 2001 року\nN 2606-III\n\nПро внесення змін до Закону України \"Про основи соціальної захищеності інвалідів в Україні\"\nЗакон України від 05.07.2001 № 2606-III\n\nПрийняття від 05.07.2001\nПостійна адреса:\nhttps://zakon.rada.gov.ua/go/2606-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}