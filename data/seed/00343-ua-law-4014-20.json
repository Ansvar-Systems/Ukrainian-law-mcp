{
  "id": "ua-law-4014-20",
  "type": "statute",
  "title": "Закон України (4014-20)",
  "title_en": "",
  "short_name": "4014-20",
  "status": "in_force",
  "issued_date": "2024-10-09",
  "url": "https://zakon.rada.gov.ua/laws/show/4014-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України та інших законів України щодо особливостей оподаткування акцизним податком спирту етилового та біоетанолу\n\n(Відомості Верховної Ради (ВВР), 2025, № 10, ст.28)\n\nВерховна Рада України постановляє:\n\nI. Підрозділ 5 розділу XX \"Перехідні положення\" Податкового кодексу України (Відомості Верховної Ради України, 2011 р., №№ 13-17, ст. 112) доповнити пунктом 49 такого змісту:\n\n\"49. Тимчасово, до набуття Україною повноправного членства в Європейському Союзі, але не довше ніж до 1 січня 2030 року, виробники спирту етилового, біоетанолу обчислюють акцизний податок з урахуванням таких особливостей.\n\n49.1. Виробники спирту етилового, біоетанолу при обчисленні за податковий (звітний) період акцизного податку з виробленого на митній території України спирту етилового, біоетанолу враховують значення гарантованого податкового зобов’язання з акцизного податку за такий період.\n\nПід гарантованим податковим зобов’язанням з акцизного податку розуміється величина податкового зобов’язання з акцизного податку, розрахована виходячи з максимальної продуктивності обладнання для виробництва спирту етилового, біоетанолу.\n\nПід максимальною продуктивністю обладнання для виробництва спирту етилового, біоетанолу розуміється максимальний обсяг спирту етилового, біоетанолу в літрах 100-відсоткового спирту етилового, який може бути вироблений за добу на обладнанні, що забезпечує повний технологічний цикл виробництва спирту етилового, біоетанолу.\n\n49.2. Гарантоване податкове зобов’язання з акцизного податку за податковий (звітний) період (ГПЗ) обчислюється за формулою:\n\nГПЗ = Об &times; К &times; Ст, де:\n\nОб - обсяг спирту етилового, біоетанолу в літрах 100-відсоткового спирту етилового, визначений як максимальна продуктивність обладнання для виробництва спирту етилового, біоетанолу за добу;\n\nК - кількість днів у календарному місяці податкового (звітного) періоду;\n\nСт - ставка акцизного податку, визначена пунктом 215.3 статті 215 цього Кодексу, діюча на перше число податкового (звітного) періоду.\n\nПри цьому:\n\nзначення показника \"Об &times; К\" збільшується на обсяг залишку спирту етилового, біоетанолу на початок податкового (звітного) періоду та зменшується на обсяг реалізованого у податковому (звітному) періоді спирту етилового, біоетанолу, в тому числі у разі його передачі в межах одного підприємства, та на обсяг залишку спирту етилового, біоетанолу на кінець податкового (звітного) періоду. Обсяги залишків спирту етилового, біоетанолу, на початок та на кінець податкового (звітного) періоду, мають бути підтверджені результатами інвентаризації, що проводиться на перше число кожного місяця відповідно до пункту 230.14 статті 230 цього Кодексу,\n\nзначення показника \"К\" зменшується на кількість днів, протягом яких виробництво спирту етилового, біоетанолу не здійснювалося через зупинку виробництва або внаслідок технічних чи регламентних робіт, за умови повідомлення про такі обставини в день їх настання в письмовій формі постійного представника контролюючого органу на акцизному складі та в електронній формі, у порядку, визначеному статтею 42 цього Кодексу, центрального органу виконавчої влади, що реалізує державну податкову політику, з метою опломбування місць можливого доступу до спирту етилового, біоетанолу, їх розпломбування після закінчення дії обставин, визначених цим пунктом, у порядку, визначеному Законом України \"Про державне регулювання виробництва і обігу спирту етилового, спиртових дистилятів, біоетанолу, алкогольних напоїв, тютюнових виробів, тютюнової сировини, рідин, що використовуються в електронних сигаретах, та пального\".\n\nПлатник податку в податковій декларації зобов’язаний збільшити суму податкового зобов’язання з акцизного податку із спирту етилового, біоетанолу, визначеного за результатом здійснених протягом податкового (звітного) періоду оподатковуваних операцій, на суму гарантованого податкового зобов’язання з акцизного податку за відповідний податковий (звітний) період.\n\nВимоги цього пункту не поширюються на суб’єктів господарювання, які мають ліцензію на право виробництва біоетанолу та здійснюють виробництво виключно біоетанолу\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування, та вводиться в дію з першого числа четвертого місяця, наступного за місяцем його опублікування.\n\n2. Першим податковим (звітним) періодом, за який розраховується гарантоване податкове зобов’язання з акцизного податку, є календарний місяць, наступний за місяцем введення в дію цього Закону.\n\n3. Суб’єкти господарювання, які отримали ліцензію на право виробництва спирту етилового або ліцензію на право виробництва біоетанолу до дати введення в дію цього Закону, зобов’язані надати розрахунок максимальної продуктивності обладнання для виробництва спирту етилового, біоетанолу центральному органу виконавчої влади, що реалізує державну податкову політику, протягом одного календарного місяця, наступного за місяцем введення в дію цього Закону.\n\n4. Установити, що до порядку підготовки та прийняття нормативно-правових актів, які приймаються на виконання вимог цього Закону, не застосовуються вимоги Закону України \"Про засади державної регуляторної політики у сфері господарської діяльності\".\n\n5. Внести до Закону України \"Про державне регулювання виробництва і обігу спирту етилового, спиртових дистилятів, біоетанолу, алкогольних напоїв, тютюнових виробів, тютюнової сировини, рідин, що використовуються в електронних сигаретах, та пального\" від 18 червня 2024 року № 3817-IX такі зміни:\n\nчастину другу статті 3 доповнити абзацами такого змісту:\n\n\"Суб’єкти господарювання, які отримали ліцензію на право виробництва спирту етилового або ліцензію на право виробництва біоетанолу, зобов’язані до початку провадження своєї діяльності надати центральному органу виконавчої влади, що реалізує державну податкову політику, розрахунок максимальної продуктивності обладнання для виробництва спирту етилового, біоетанолу за формою, передбаченою порядком визначення максимальної продуктивності обладнання для виробництва спирту етилового, біоетанолу, затвердженим Кабінетом Міністрів України.\n\nУ разі зміни максимальної продуктивності обладнання для виробництва спирту етилового, біоетанолу такі суб’єкти господарювання зобов’язані надати центральному органу виконавчої влади, що реалізує державну податкову політику, оновлений розрахунок протягом 30 календарних днів з дня такої зміни\";\n\nу статті 46 :\n\nчастину другу доповнити пунктами 47 і 48 такого змісту:\n\n\"47) ненадання/несвоєчасне надання центральному органу виконавчої влади, що реалізує державну податкову політику, розрахунку максимальної продуктивності обладнання для виробництва спирту етилового, біоетанолу, в тому числі у разі зміни максимальної продуктивності такого обладнання;\n\n48) ненарахування та/або несплата суб’єктом господарювання, який отримав ліцензію на право виробництва спирту етилового або ліцензію на право виробництва біоетанолу, податкового зобов’язання з акцизного податку за податковий (звітний) період, визначеного з урахуванням гарантованого податкового зобов’язання з акцизного податку, у визначений Податковим кодексом України строк\";\n\nчастину дев’яту доповнити абзацом такого змісту:\n\n\"У разі припинення дії ліцензії на право виробництва спирту етилового або ліцензії на право виробництва біоетанолу з підстав, визначених пунктами 47 і 48 частини другої цієї статті, суб’єкт господарювання може подати заяву про отримання нової ліцензії на право провадження таких видів діяльності не раніше ніж через 365 днів з дати прийняття органом ліцензування такого рішення про припинення дії ліцензії\".\n\n6. Кабінету Міністрів України:\n\n1) протягом двох місяців з дня набрання чинності цим Законом:\n\nрозробити та затвердити порядок визначення максимальної продуктивності обладнання для виробництва спирту етилового, біоетанолу;\n\nутворити або визначити орган державної влади та/або підприємство, установу, організацію, уповноважені проводити розрахунок максимальної продуктивності обладнання для виробництва спирту етилового, біоетанолу;\n\n2) протягом трьох місяців з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n9 жовтня 2024 року\n\n№ 4014-IX\n\nПро внесення змін до Податкового кодексу України та інших законів України щодо особливостей оподаткування акцизним податком спирту етилового та біоетанолу\nЗакон України від 09.10.2024 № 4014-IX\n\nПрийняття від 09.10.2024\nПостійна адреса:\nhttps://zakon.rada.gov.ua/go/4014-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}