{
  "id": "ua-law-324-19",
  "type": "statute",
  "title": "Закон України (324-19)",
  "title_en": "",
  "short_name": "324-19",
  "status": "in_force",
  "issued_date": "2015-04-09",
  "url": "https://zakon.rada.gov.ua/laws/show/324-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 580-VIII від 02.07.2015 , ВВР, 2015, № 40-41, ст.379}\n\nПро внесення зміни до статті 19 Закону України \"Про міліцію\" щодо збереження грошового та інших видів забезпечення працівникам міліції, захопленим у полон або заручниками, або безвісно відсутнім\n\n(Відомості Верховної Ради (ВВР), 2015, № 25, ст.196)\n\nВерховна Рада України постановляє:\n\nI. Статтю 19 Закону України \"Про міліцію\" (Відомості Верховної Ради УРСР, 1991 р., № 4, ст. 20; Відомості Верховної Ради України, 1992 р., № 36, ст. 526; 2006 р., № 51, ст. 519) доповнити частинами четвертою - шостою такого змісту:\n\n\"За працівниками міліції, захопленими в полон або заручниками, або визнаними в установленому законом порядку безвісно відсутніми, зберігаються грошове та інші види забезпечення. Сім’ям зазначених працівників міліції щомісячно виплачується грошове забезпечення, у тому числі додаткові та інші види грошового забезпечення, у розмірах, встановлених працівнику міліції на день захоплення його в полон або заручником, або визнання в установленому законом порядку безвісно відсутнім.\n\nГрошове забезпечення виплачується таким членам сімей працівників міліції:\n\nдружині (чоловіку), а в разі її (його) відсутності - повнолітнім дітям, які постійно, переважно або тимчасово проживають разом з нею (ним), або законним представникам (опікунам, піклувальникам) чи усиновлювачам неповнолітніх дітей (інвалідів з дитинства - незалежно від їх віку), а також особам, які перебувають на утриманні працівників міліції, або батькам працівників міліції рівними частками, якщо працівники міліції не перебувають у шлюбі і не мають дітей. При цьому виплата грошового забезпечення цим членам сімей здійснюється до повного з’ясування обставин захоплення працівників міліції у полон або заручниками, або їх звільнення чи визнання у встановленому законом порядку безвісно відсутніми чи оголошення померлими. У всіх випадках виплата грошового забезпечення здійснюється не більш ніж до дня виключення працівника міліції з кадрів Міністерства внутрішніх справ України в установленому порядку.\n\nУ разі індексації грошового забезпечення працівників міліції грошове забезпечення членам сімей працівників міліції, захоплених у полон або заручниками, а також визнаних в установленому законом порядку безвісно відсутніми, виплачується з урахуванням такої індексації\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Дія цього Закону поширюється на осіб рядового і начальницького складу органів внутрішніх справ України, які до набрання чинності цим Законом у зв’язку із виконанням службових обов’язків перебували на території проведення антитерористичної операції та були захоплені в полон або заручниками, або визнані в установленому законом порядку безвісно відсутніми.\n\n3. Кабінету Міністрів України в місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n9 квітня 2015 року\n\n№ 324-VIII\n\nПро внесення зміни до статті 19 Закону України \"Про міліцію\" щодо збереження грошового та інших видів забезпечення працівникам міліції, захопленим у полон або заручниками, або безвісно відсутнім\nЗакон України від 09.04.2015 № 324-VIII\n\nВтрата чинності від 07.11.2015 , підстава — 580-VIII\nПостійна адреса:\nhttps://zakon.rada.gov.ua/go/324-19\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}