{
  "id": "ua-law-3263-17",
  "type": "statute",
  "title": "Закон України (3263-17)",
  "title_en": "",
  "short_name": "3263-17",
  "status": "in_force",
  "issued_date": "2011-04-21",
  "url": "https://zakon.rada.gov.ua/laws/show/3263-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України щодо спрощення процедури започаткування підприємництва\n( Відомості Верховної Ради України (ВВР), 2011, N 43, ст.446 )\n{ Із змінами, внесеними згідно із Законом\nN 4196-IX ( 4196-20 ) від 09.01.2025 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Закону\nN 4196-IX ( 4196-20 ) від 09.01.2025 }\n\n2. У Цивільному кодексі України ( 435-15 ) (Відомості\nВерховної Ради України, 2003 р., NN 40-44, ст. 356):\n1) абзац другий частини третьої статті 107 викласти в такій\nредакції:\n\"Підписані головою і членами комісії з припинення юридичної\nособи та затверджені учасниками юридичної особи або органом, який\nприйняв рішення про припинення юридичної особи, примірники\nпередавального акта та розподільчого балансу передаються в орган,\nякий здійснює державну реєстрацію юридичної особи, що\nприпиняється, за місцем її державної реєстрації, а також в орган,\nякий здійснює державну реєстрацію юридичної особи -\nправонаступника, за місцем її державної реєстрації\";\n2) у статті 135:\nабзац другий частини третьої виключити;\nдоповнити частиною четвертою такого змісту:\n\"4. Складений капітал підлягає сплаті учасниками командитного\nтовариства протягом першого року з дня державної реєстрації\nтовариства\";\n3) частини першу і третю статті 144 викласти в такій\nредакції:\n\"1. Статутний капітал товариства з обмеженою відповідальністю\nскладається із вкладів його учасників. Розмір статутного капіталу\nдорівнює сумі вартості таких вкладів.\nСтатутний капітал товариства визначає мінімальний розмір\nмайна товариства, що гарантує інтереси його кредиторів\";\n\"3. Статутний капітал товариства з обмеженою відповідальністю\nпідлягає сплаті учасниками товариства до закінчення першого року з\nдня державної реєстрації товариства.\nЯкщо учасники до закінчення першого року з дня державної\nреєстрації товариства не внесли (не повністю внесли) свої вклади,\nзагальні збори учасників приймають одне з таких рішень:\nпро виключення із складу товариства тих учасників, які не\nвнесли (не повністю внесли) свої вклади, та про визначення порядку\nперерозподілу часток у статутному капіталі;\nпро зменшення статутного капіталу та про визначення порядку\nперерозподілу часток у статутному капіталі;\nпро ліквідацію товариства.\nЗміни до статуту, пов'язані із зміною розміру статутного\nкапіталу та/або із зміною складу учасників, підлягають державній\nреєстрації в установленому законом порядку.\nРішення про зменшення статутного капіталу товариства\nнадсилається поштовим відправленням всім кредиторам товариства не\nпізніше триденного строку з дня його прийняття\".\n3. У Законі України \"Про господарські товариства\" ( 1576-12 )\n(Відомості Верховної Ради України, 1991 р., N 49, ст. 682; 2000\nр., N 46, ст. 397; 2007 р., N 33, ст. 440; 2010 р., N 9, ст. 76):\n1) у статті 52:\nу назві слово \"(складений)\" виключити;\nчастини першу і другу замінити чотирма частинами такого\nзмісту:\n\"Статутний капітал товариства з обмеженою відповідальністю\nпідлягає сплаті учасниками товариства до закінчення першого року з\nдня державної реєстрації товариства.\nЯкщо учасники до закінчення першого року з дня державної\nреєстрації товариства не внесли (не повністю внесли) свої вклади,\nзагальні збори учасників приймають одне з таких рішень:\nпро виключення із складу товариства тих учасників, які не\nвнесли (не повністю внесли) свої вклади, та про визначення порядку\nперерозподілу часток у статутному капіталі;\nпро зменшення статутного капіталу та про визначення порядку\nперерозподілу часток у статутному капіталі;\nпро ліквідацію товариства.\nЗміни до статуту, пов'язані із зміною розміру статутного\nкапіталу та/або із зміною складу учасників, підлягають державній\nреєстрації в установленому законом порядку.\nРішення про зменшення статутного капіталу товариства\nнадсилається поштовим відправленням всім кредиторам товариства не\nпізніше триденного строку з дня його прийняття\".\nУ зв'язку з цим частини третю - шосту вважати відповідно\nчастинами п'ятою - восьмою;\nчастину п'яту виключити;\n2) у частині першій статті 50, статті 51, частині першій\nстатті 54, частині другій статті 55, назві і тексті статті 56,\nчастині четвертій статті 58 і частині другій статті 61 слово\n\"(складений)\" в усіх відмінках виключити;\n3) частину третю статті 80 викласти в такій редакції:\n\"Складений капітал командитного товариства підлягає сплаті\nйого учасниками до закінчення першого року з дня державної\nреєстрації товариства\".\n4. У Законі України \"Про державну реєстрацію юридичних осіб\nта фізичних осіб - підприємців\" ( 755-15 ) (Відомості Верховної\nРади України, 2003 р., N 31-32, ст. 263 із наступними змінами):\n1) у статті 8:\nабзац другий частини другої викласти в такій редакції:\n\"Підпис особи, уповноваженої діяти від імені юридичної особи\n(виконавчого органу), на реєстраційній картці та заяві про втрату\n(заміну) документів повинен бути засвідчений відповідною посадовою\nособою в установленому порядку\";\nдруге речення абзацу першого частини п'ятої виключити;\n2) абзац дванадцятий частини третьої і абзац одинадцятий\nчастини четвертої статті 11 виключити;\n3) в абзаці тринадцятому частини другої статті 17 слова \"а\nтакож розмір сплаченого статутного капіталу (статутного або\nскладеного капіталу) на дату проведення державної реєстрації та\nдата закінчення його формування\" замінити словами \"та про дату\nзакінчення його формування\";\n4) у статті 19:\nу частині другій слова \"або нотаріально засвідчену копію\"\nзамінити словами \"(ксерокопію, нотаріально засвідчену копію)\", а\nслова \"завірену в установленому порядку копію\" - словами\n\"примірник оригіналу (ксерокопію, нотаріально засвідчену копію)\";\nу частині третій слова \"або нотаріально засвідчену копію\"\nзамінити словами \"(ксерокопію, нотаріально засвідчену копію)\";\nв абзаці четвертому частини п'ятнадцятої слова \"за\nмісцезнаходженням юридичної особи\" виключити;\n5) статтю 23 виключити;\n6) у статті 24:\nв абзаці третьому частини першої слова \"або нотаріально\nзасвідчену копію\" замінити словами \"(ксерокопію, нотаріально\nзасвідчену копію)\";\nчастини другу і четверту виключити;\n7) у статті 29:\nв абзаці третьому частини першої слова \"або нотаріально\nзасвідчену копію\" замінити словами \"(ксерокопію, нотаріально\nзасвідчену копію)\";\nчастини третю і четверту викласти в такій редакції:\n\"3. У разі внесення змін до установчих документів, які\nпов'язані із зміною складу засновників (учасників) юридичної\nособи, крім документів, які передбачені частиною першою цієї\nстатті, додатково подається примірник оригіналу (ксерокопія,\nнотаріально засвідчена копія) одного із таких документів:\nрішення про вихід юридичної особи із складу засновників\n(учасників);\nзаяви фізичної особи про вихід із складу засновників\n(учасників);\nзаяви, договору, іншого документа про перехід чи передачу\nчастки учасника у статутному капіталі товариства;\nрішення уповноваженого органу юридичної особи про примусове\nвиключення засновника (учасника) із складу засновників (учасників)\nюридичної особи, якщо це передбачено законом або установчими\nдокументами юридичної особи.\n4. У разі внесення змін до установчих документів, які\nпов'язані із зміною складу засновників (учасників) юридичної особи\nна підставі факту смерті фізичної особи - засновника (учасника) та\nвідмови інших засновників (учасників) у прийнятті спадкоємця\n(спадкоємців) померлого до складу засновників, крім документів,\nякі передбачені частиною першою цієї статті, додатково подається\nксерокопія (нотаріально засвідчена копія, копія, завірена органом\nдержавної реєстрації актів цивільного стану) свідоцтва про смерть\nфізичної особи або документа, що є підставою для його видачі\nвідповідно до Закону України \"Про державну реєстрацію актів\nцивільного стану\" ( 2398-17 );\n8) у частині першій статті 32 слова \"нотаріально засвідчену\nкопію розподільчого балансу\" замінити словами \"примірник оригіналу\n(ксерокопію або нотаріально засвідчену копію) розподільчого\nбалансу\";\n9) у статті 34:\nу частині першій:\nв абзаці першому слова \"з описом вкладення\" виключити;\nв абзаці другому слова \"нотаріально засвідчену копію\"\nзамінити словами \"примірник оригіналу (ксерокопію, нотаріально\nзасвідчену копію)\";\nабзац другий частини п'ятої викласти в такій редакції:\n\"Якщо такі документи подаються іншим представником юридичної\nособи, державному реєстратору пред'являється паспорт та додатково\nподається примірник оригіналу (ксерокопія, нотаріально засвідчена\nкопія) документа, що засвідчує повноваження такого представника\".\nII. Цей Закон набирає чинності через десять днів з дня його\nопублікування.\n\nПрезидент України В.ЯНУКОВИЧ\n\nм. Київ, 21 квітня 2011 року\nN 3263-VI\n\nПро внесення змін до деяких законодавчих актів України щодо спрощення процедури започаткування підприємництва\nЗакон України від 21.04.2011 № 3263-VI\n\nРедакція від 28.08.2025 , підстава — 4196-IX\nПостійна адреса:\nhttps://zakon.rada.gov.ua/go/3263-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}