{
  "id": "ua-law-2601-17",
  "type": "statute",
  "title": "Закон України (2601-17)",
  "title_en": "",
  "short_name": "2601-17",
  "status": "in_force",
  "issued_date": "2010-10-08",
  "url": "https://zakon.rada.gov.ua/laws/show/2601-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо Закону України \"Про цінні папери\nта фондовий ринок\" щодо створення умов\nдля забезпечення належного обігу\nоблігацій підприємств\n( Відомості Верховної Ради України (ВВР), 2011, N 10, ст.65 )\n\nВерховна Рада України п о с т а н о в л я є :\nI. Внести до Закону України \"Про цінні папери та фондовий\nринок\" ( 3480-15 ) (Відомості Верховної Ради України, 2006 р.,\nN 31, ст. 268) такі зміни:\n1. Статтю 1 після абзацу тринадцятого доповнити новим абзацом\nтакого змісту:\n\"строк обігу облігацій - строк, що починається з дня,\nнаступного за днем реєстрації Державною комісією з цінних паперів\nта фондового ринку звіту про результати розміщення облігацій і\nвидачі свідоцтва про реєстрацію випуску облігацій, та закінчується\nднем, що передує дню початку погашення таких облігацій відповідно\nдо проспекту їх емісії\".\nУ зв'язку з цим абзац чотирнадцятий вважати абзацом\nп'ятнадцятим.\n2. Статтю 7 доповнити частиною десятою такого змісту:\n\"10. Емітентами цільових облігацій, виконання зобов'язань за\nякими забезпечується одиницею житлової нерухомості, можуть бути\nюридичні особи, що мають право власності, оренди чи постійного\nкористування земельною ділянкою, на якій буде розташовано об'єкт\nжитлового будівництва, яким забезпечуватиметься виконання\nзобов'язань за цільовими облігаціями, або юридичні особи, що\nуклали договір участі у будівництві житла з органами виконавчої\nвлади, органами місцевого самоврядування, що мають право\nвласності, оренди чи постійного користування земельною ділянкою,\nна якій буде розташовано об'єкт житлового будівництва, яким\nзабезпечуватиметься виконання зобов'язань за цільовими\nоблігаціями\".\n3. Статтю 8 доповнити частиною сьомою такого змісту:\n\"7. Емітент облігацій підприємств може прийняти рішення про\nпродовження визначених проспектом емісії строків обігу та\nпогашення облігацій у разі викупу ним усього відповідного випуску\n(серії) облігацій або згоди на продовження таких строків усіх\nвласників відповідного випуску (серії) облігацій. У разі такого\nвикупу його ціна не може бути меншою ніж номінальна вартість\nоблігацій.\nТривалість періоду, на який можуть бути продовжені строки\nобігу та погашення облігацій підприємств, не може перевищувати\nтривалості періоду, визначеного проспектом емісії таких облігацій.\nПовторне продовження строків обігу та погашення облігацій\nпідприємств не допускається.\nПорядок продовження строків обігу та погашення облігацій\nпідприємств встановлюється Державною комісією з цінних паперів та\nфондового ринку\".\n4. Частину восьму статті 30 доповнити абзацом другим такого\nзмісту:\n\"Внесення змін до проспекту емісії цінних паперів після їх\nрозміщення допускається у випадку, передбаченому частиною сьомою\nстатті 8 цього Закону. Інформація про такі зміни до проспекту\nемісії цінних паперів має бути опублікована протягом 15 днів з дня\nреєстрації цих змін\".\nII. Прикінцеві та перехідні положення\n1. Цей Закон набирає чинності з дня його опублікування.\n2. Положення цього Закону застосовуються також до обігу\nоблігацій підприємств, випуски (серії) яких були зареєстровані в\nустановленому порядку до набрання ним чинності.\n3. Кабінету Міністрів України у двомісячний строк з дня\nопублікування цього Закону забезпечити приведення міністерствами\nта іншими центральними органами виконавчої влади їх\nнормативно-правових актів у відповідність із цим Законом.\n\nПрезидент України В.ЯНУКОВИЧ\n\nм. Київ, 8 жовтня 2010 року\nN 2601-VI\n\nПро внесення змін до Закону України \"Про цінні папери та фондовий ринок\" щодо створення умов для забезпечення належного обігу облігацій підприємств\nЗакон України від 08.10.2010 № 2601-VI\n\nПрийняття від 08.10.2010\nПостійна адреса:\nhttps://zakon.rada.gov.ua/go/2601-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}