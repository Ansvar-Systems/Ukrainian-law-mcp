{
  "id": "ua-law-1262-18",
  "type": "statute",
  "title": "Закон України (1262-18)",
  "title_en": "",
  "short_name": "1262-18",
  "status": "in_force",
  "issued_date": "2014-05-13",
  "url": "https://zakon.rada.gov.ua/laws/show/1262-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо діяльності Уповноваженого Верховної Ради України з прав людини у сфері захисту персональних даних\n\n(Відомості Верховної Ради (ВВР), 2014, № 27, ст.914)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про Уповноваженого Верховної Ради України з прав людини\" (Відомості Верховної Ради України, 1998 р., № 20, ст. 99; 2008 р., № 25, ст. 240; 2013 р., № 41, ст. 552):\n\n1) у статті 2:\n\nу частині першій слово \"лише\" виключити;\n\nдоповнити частиною другою такого змісту:\n\n\"Дія цього Закону також поширюється на відносини, що виникають між юридичними особами публічного та приватного права, а також фізичними особами, які перебувають на території України, у випадках, передбачених окремим законом\";\n\n2) статтю 13 доповнити пунктом 14 такого змісту:\n\n\"14) здійснювати інші повноваження, визначені законом\".\n\n2. У Законі України \"Про захист персональних даних\" (Відомості Верховної Ради України, 2010 р., № 34, ст. 481; 2013 р., № 51, ст. 715; 2014 р., № 14, ст. 252):\n\n1) абзац четвертий статті 2 викласти в такій редакції:\n\n\"згода суб’єкта персональних даних - добровільне волевиявлення фізичної особи (за умови її поінформованості) щодо надання дозволу на обробку її персональних даних відповідно до сформульованої мети їх обробки, висловлене у письмовій формі або у формі, що дає змогу зробити висновок про надання згоди\";\n\n2) частину десяту статті 6 викласти в такій редакції:\n\n\"10. Типовий порядок обробки персональних даних затверджується Уповноваженим\".\n\n3. У частині третій статті 21 Закону України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст. 11; 2014 р., № 6-7, ст. 80) слова \"центральним органом виконавчої влади, що реалізує державну політику у сфері захисту персональних даних\" замінити словами \"центральним органом виконавчої влади, що реалізує державну політику у сфері організації спеціального зв’язку та захисту інформації\".\n\n4. У частинах першій і другій статті 11 Закону України \"Про Державний реєстр виборців\" (Відомості Верховної Ради України, 2011 р., № 5, ст. 34; 2014 р., № 5, ст. 62) слова \"та центральним органом виконавчої влади, що реалізує державну політику у сфері захисту персональних даних\" виключити.\n\n5. У статті 8 Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" (Відомості Верховної Ради України, 2013 р., № 51, ст. 716):\n\n1) у частині першій слова \"центральним органом виконавчої влади з питань захисту персональних даних\" замінити словами \"відповідно до законодавства\";\n\n2) у частині другій слова \"Центральний орган виконавчої влади з питань захисту персональних даних\" замінити словами \"Розпорядник Реєстру\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити перегляд і приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nВиконуючий обов'язки\n\nПрезидента України,\n\nГолова Верховної Ради\n\nУкраїни\n\nО.ТУРЧИНОВ\n\nм. Київ\n\n13 травня 2014 року\n\n№ 1262-VII\n\nПро внесення змін до деяких законів України щодо діяльності Уповноваженого Верховної Ради України з прав людини у сфері захисту персональних даних\nЗакон України від 13.05.2014 № 1262-VII\n\nПрийняття від 13.05.2014\nПостійна адреса:\nhttps://zakon.rada.gov.ua/go/1262-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}