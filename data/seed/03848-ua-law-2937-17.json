{
  "id": "ua-law-2937-17",
  "type": "statute",
  "title": "Закон України (2937-17)",
  "title_en": "",
  "short_name": "2937-17",
  "status": "in_force",
  "issued_date": "2011-01-13",
  "url": "https://zakon.rada.gov.ua/laws/show/2937-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до Закону України \"Про державну\nреєстрацію юридичних осіб та фізичних\nосіб - підприємців\" щодо особливостей державної\nреєстрації центральних органів виконавчої влади\n( Відомості Верховної Ради України (ВВР), 2011, N 31, ст.305 )\n\nВерховна Рада України п о с т а н о в л я є :\n1. Закон України \"Про державну реєстрацію юридичних осіб та\nфізичних осіб - підприємців\" ( 755-15 ) (Відомості Верховної Ради\nУкраїни, 2003 р., N 31-32, ст. 263 із наступними змінами)\nдоповнити статтею 24-1 такого змісту:\n\" Стаття 24-1. Особливості державної реєстрації центральних\nорганів виконавчої влади\n1. Державна реєстрація новоутвореного та утвореного в\nрезультаті злиття, приєднання, поділу або перетворення\nцентрального органу виконавчої влади як юридичної особи\nздійснюється у триденний строк з дня набрання чинності актом\nПрезидента України про призначення керівника відповідного\nцентрального органу виконавчої влади.\n2. Для здійснення державної реєстрації керівник центрального\nоргану виконавчої влади або уповноважена ним особа подає\nдержавному реєстратору:\nзаповнену реєстраційну картку на здійснення державної\nреєстрації юридичної особи;\nзасвідчену копію акта Президента України про призначення\nкерівника центрального органу виконавчої влади.\nЗа здійснення державної реєстрації центральних органів\nвиконавчої влади реєстраційний збір не справляється.\n3. Документи для здійснення державної реєстрації\nновоутвореного та утвореного в результаті злиття, приєднання,\nподілу або перетворення центрального органу виконавчої влади як\nюридичної особи подаються державному реєстратору за\nмісцезнаходженням органу, що прийняв рішення про утворення\nцентрального органу виконавчої влади, а у разі визначення\nмісцезнаходження утвореного центрального органу виконавчої влади -\nза цим місцезнаходженням.\n4. Державний реєстратор не пізніше наступного робочого дня\nпісля отримання належних документів вносить запис про здійснення\nдержавної реєстрації центрального органу виконавчої влади як\nюридичної особи та повідомляє про це органи статистики, державної\nподаткової служби, Пенсійного фонду України.\nНе пізніше наступного робочого дня з дати державної\nреєстрації юридичної особи державний реєстратор оформляє та видає\n(надсилає рекомендованим листом) керівнику центрального органу\nвиконавчої влади або уповноваженій ним особі свідоцтво про\nдержавну реєстрацію юридичної особи\".\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 13 січня 2011 року\nN 2937-VI\n\nПро внесення зміни до Закону України \"Про державну реєстрацію юридичних осіб та фізичних осіб - підприємців\" щодо особливостей державної реєстрації центральних органів виконавчої влади\nЗакон України від 13.01.2011 № 2937-VI\n\nПрийняття від 13.01.2011\nПостійна адреса:\nhttps://zakon.rada.gov.ua/go/2937-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}