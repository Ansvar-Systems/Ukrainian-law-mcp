{
  "id": "ua-law-4064-17",
  "type": "statute",
  "title": "Закон України (4064-17)",
  "title_en": "",
  "short_name": "4064-17",
  "status": "in_force",
  "issued_date": "2011-11-18",
  "url": "https://zakon.rada.gov.ua/laws/show/4064-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 26 Закону України\n\"Про реабілітацію інвалідів в Україні\"\nщодо забезпечення інвалідів технічними\nта іншими засобами реабілітації, виготовленими\nза індивідуальним замовленням\n( Відомості Верховної Ради України (ВВР), 2012, N 27, ст.279 )\n\nВерховна Рада України п о с т а н о в л я є :\n1. Внести до статті 26 Закону України \"Про реабілітацію\nінвалідів в Україні\" ( 2961-15 ) (Відомості Верховної Ради\nУкраїни, 2006 р., N 2-3, ст. 36) такі зміни:\n1) частину першу викласти в такій редакції:\n\"Держава гарантує розробку, виробництво технічних та інших\nзасобів реабілітації та закупівлю спеціального автотранспорту,\nвиробів медичного призначення та забезпечення ними інвалідів,\nдітей-інвалідів для соціальної адаптації, полегшення умов праці і\nпобуту, спілкування інвалідів, дітей-інвалідів, поширює інформацію\nпро таку продукцію\";\n2) частину сьому замінити двома частинами такого змісту:\n\"Облік інвалідів, дітей-інвалідів, які забезпечуються\nтехнічними та іншими засобами реабілітації, виробами медичного\nпризначення, спеціальним автотранспортом, у межах повноважень\nздійснюють органи праці та соціального захисту населення і охорони\nздоров'я.\nБезкоштовне забезпечення технічними та іншими засобами\nреабілітації за індивідуальною заявкою інваліда, послугами з\nпіслягарантійного ремонту здійснюється у вигляді грошової допомоги\nінвалідам для оплати вартості виданих виробів та наданих послуг\nшляхом безготівкового перерахування коштів підприємствам, що\nвиконали зазначені заявки та відповідають кваліфікаційним вимогам\n( z1211-16 ), які визначені центральним органом виконавчої влади у\nсфері праці та соціальної політики\".\nУ зв'язку з цим частини восьму - шістнадцяту вважати\nвідповідно частинами дев'ятою - сімнадцятою;\n3) частину дев'яту викласти в такій редакції:\n\"Перелік технічних та інших засобів реабілітації, порядок\nзабезпечення ними інвалідів, дітей-інвалідів затверджуються\nКабінетом Міністрів України\";\n4) у частині п'ятнадцятій слова \"включенні їх продукції до\nскладу державного замовлення, в\" виключити.\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 18 листопада 2011 року\nN 4064-VI\n\nПро внесення змін до статті 26 Закону України \"Про реабілітацію інвалідів в Україні\" щодо забезпечення інвалідів технічними та іншими засобами реабілітації, виготовленими за індивідуальним замовленням\nЗакон України від 18.11.2011 № 4064-VI\n\nПрийняття від 18.11.2011\nПостійна адреса:\nhttps://zakon.rada.gov.ua/go/4064-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}