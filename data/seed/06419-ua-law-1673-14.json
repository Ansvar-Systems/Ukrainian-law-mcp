{
  "id": "ua-law-1673-14",
  "type": "statute",
  "title": "Закон України (1673-14)",
  "title_en": "",
  "short_name": "1673-14",
  "status": "in_force",
  "issued_date": "2000-04-20",
  "url": "https://zakon.rada.gov.ua/laws/show/1673-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nз питань використання ядерної енергії та\nрадіаційної безпеки\n( Відомості Верховної Ради України (ВВР), 2000, N 30, ст.236 )\n\nЗ метою приведення законодавчих актів України у відповідність\nз положеннями Об'єднаної конвенції про безпеку поводження з\nвідпрацьованим паливом та про безпеку поводження з радіоактивними\nвідходами ( 995_335 ), ратифікованої Україною ( 1688-14 ),\nВерховна Рада України п о с т а н о в л я є :\nВнести до деяких законодавчих актів України такі зміни:\nI. У Законі України \"Про використання ядерної енергії та\nрадіаційну безпеку\" ( 39/95-ВР ) (Відомості Верховної Ради\nУкраїни, 1995 р., N 12, ст. 81):\n1. У частині першій статті 1:\nабзац сьомий викласти в такій редакції:\n\"об'єкт, призначений для поводження з радіоактивними\nвідходами, - споруда, приміщення або обладнання, призначені для\nоперування, обробки, в тому числі попередньої, кондиціонування,\nперевезення, зберігання чи захоронення радіоактивних відходів, а\nтакож ядерна установка в процесі зняття з експлуатації після\nвизнання її установкою для поводження з радіоактивними відходами\";\nабзац дев'ятий викласти в такій редакції:\n\"поводження з радіоактивними відходами - всі види діяльності\n(включаючи діяльність, пов'язану із зняттям з експлуатації), що\nстосуються оперування, обробки, в тому числі попередньої,\nкондиціонування, перевезення, зберігання чи захоронення\nрадіоактивних відходів\";\nдоповнити частину після абзацу п'ятого новим абзацом шостим\nтакого змісту:\n\"закриття - завершення всіх операцій у визначений час після\nрозміщення радіоактивних відходів у сховищі для захоронення, яке\nвключає остаточні інженерно-технічні або інші роботи, необхідні\nдля приведення сховища до стану, безпечного протягом тривалого\nчасу\".\nУ зв'язку з цим абзаци шостий - двадцятий вважати відповідно\nабзацами сьомим - двадцять першим.\n2. Доповнити статтю 5 після абзацу другого новими абзацами\nтретім та четвертим такого змісту:\n\"забезпечення при використанні ядерної енергії мінімального\nрівня утворення радіоактивних відходів;\nзаборона будь-якої діяльності у сфері використання ядерної\nенергії, результатом якої є обгрунтовано передбачений більший\nнегативний вплив на майбутні покоління, ніж той, що допускається\nдля нинішнього покоління\".\nУ зв'язку з цим абзаци третій - двадцятий вважати відповідно\nабзацами п'ятим - двадцять другим.\n3. У статті 21:\nчастину другу після абзацу четвертого доповнити новим абзацом\nп'ятим такого змісту:\n\"планування заходів, спрямованих на забезпечення мінімального\nрівня утворення радіоактивних відходів під час використання\nядерної енергії\".\nУ зв'язку з цим абзаци п'ятий - дев'ятий вважати відповідно\nабзацами шостим - десятим;\nу частині четвертій абзац п'ятий викласти в такій редакції:\n\"координації робіт по будівництву, експлуатації,\nреконструкції, зняттю з експлуатації об'єктів, призначених для\nповодження з радіоактивними відходами, та закриттю сховищ для їх\nзахоронення\".\n4. Назву розділу VI доповнити словами \"а також закриття\nсховищ для захоронення\".\n5. В абзаці третьому частини четвертої статті 37 слова\n\"експлуатації та зняттю з експлуатації\" замінити словами\n\"експлуатації, зняттю з експлуатації та закриттю\".\n6. У статті 39:\nназву статті доповнити словами \"та закриття сховища для\nзахоронення\";\nчастини першу, третю та четверту після слів \"радіоактивними\nвідходами\" доповнити словами \"та закриття сховища для\nзахоронення\".\nII. У Законі України \"Про поводження з радіоактивними\nвідходами\" ( 255/95-ВР ) (Відомості Верховної Ради України,\n1995 р., N 27, ст. 198):\n1. У статті 1:\nабзац десятий доповнити словами \"а також ядерна установка в\nпроцесі зняття з експлуатації після визнання її установкою для\nповодження з радіоактивними відходами\";\nабзац тринадцятий викласти в такій редакції:\n\"поводження з радіоактивними відходами - всі види діяльності\n(включаючи діяльність, пов'язану із зняттям з експлуатації), що\nстосуються оперування, попередньої обробки, обробки,\nкондиціонування, перевезення, зберігання чи захоронення\nрадіоактивних відходів\".\n2. Доповнити статтю 3 після абзацу п'ятого новим абзацом\nшостим такого змісту:\n\"забезпечення мінімального рівня утворення радіоактивних\nвідходів, якого можна досягти на практиці\".\nУ зв'язку з цим абзаци шостий - чотирнадцятий вважати\nвідповідно абзацами сьомим - п'ятнадцятим.\n3. Абзац п'ятий статті 6 після слів \"з радіоактивними\nвідходами\" доповнити словами \"та закриття сховищ для захоронення\".\n4. У статті 8:\nабзац третій після слів \"з радіоактивними відходами\"\nдоповнити словами \"та закриття сховищ для захоронення\";\nв абзаці четвертому слова \"виведення з експлуатації чи\nліквідації\" замінити словами \"зняття з експлуатації чи закриття\";\nабзац п'ятий доповнити словами \"та закриття сховищ для\nзахоронення\";\nабзац восьмий викласти в такій редакції:\n\"здійснюють контроль за радіаційним станом відповідних\nтериторій після зняття з експлуатації об'єктів, призначених для\nповодження з радіоактивними відходами, або закриття сховищ для\nзахоронення\".\n5. У частині першій статті 9:\nв абзаці четвертому слова \"обладнання\", \"та введення в\nексплуатацію\" виключити;\nабзац п'ятий викласти в такій редакції:\n\"введення в експлуатацію, експлуатація, зняття з експлуатації\nоб'єктів, призначених для поводження з радіоактивними відходами,\nзакриття сховищ для захоронення та проведення регламентних робіт\nпо забезпеченню безпеки на сховищах для захоронення після їх\nзакриття\".\n6. Абзац сьомий частини третьої статті 10 викласти в такій\nредакції:\n\"координація робіт по будівництву, експлуатації,\nреконструкції, зняттю з експлуатації об'єктів, призначених для\nповодження з радіоактивними відходами, та закриттю сховищ для\nзахоронення\".\n7. Частину другу статті 11 після абзацу другого доповнити\nновими абзацами третім та четвертим такого змісту:\n\"своєчасно здійснювати переоцінку безпеки діючих об'єктів,\nпризначених для поводження з радіоактивними відходами, з тим, щоб\nу разі необхідності були виконані всі практично доступні\nвдосконалення з метою підвищення безпеки таких об'єктів;\nзабезпечувати розробку та реалізацію програм якості щодо\nбезпеки поводження з радіоактивними відходами\".\nУ зв'язку з цим абзаци третій - восьмий вважати відповідно\nабзацами п'ятим - десятим.\n8. У статті 12 частину шосту виключити.\nУ зв'язку з цим частину сьому вважати частиною шостою.\n9. У частині четвертій статті 13 слова \"або ліквідації\"\nзамінити словами \"зняття з експлуатації або закриття\".\n10. Назву розділу VIII викласти в такій редакції:\n\" Р о з д і л VIII\nПОРЯДОК РОЗМІЩЕННЯ, ПРОЕКТУВАННЯ, БУДІВНИЦТВА ТА\nВВЕДЕННЯ В ЕКСПЛУАТАЦІЮ ОБ'ЄКТІВ, ПРИЗНАЧЕНИХ ДЛЯ\nПОВОДЖЕННЯ З РАДІОАКТИВНИМИ ВІДХОДАМИ\".\n11. Назву статті 22 викласти в такій редакції:\n\" Стаття 22. Порядок прийняття рішення про проведення\nпроектно-пошукових робіт для розміщення\nоб'єктів, призначених для поводження з\nрадіоактивними відходами\".\n12. Частину першу статті 24 після слів \"і стандартів\"\nдоповнити словами \"з використанням технологій, які були\nпідтверджені досвідом, випробуваннями чи аналізом\".\nIII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом шести місяців з дня\nнабрання чинності цим Законом відповідно до своїх повноважень\nзабезпечити прийняття нормативно-правового акта щодо порядку\nвизначення оператора ядерної установки у разі зміни її правового\nрежиму.\n\nПрезидент України Л.КУЧМА\n\nм. Київ, 20 квітня 2000 року\nN 1673-III\n\nПро внесення змін до деяких законодавчих актів України з питань використання ядерної енергії та радіаційної безпеки\nЗакон України від 20.04.2000 № 1673-III\n\nПрийняття від 20.04.2000\nПостійна адреса:\nhttps://zakon.rada.gov.ua/go/1673-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}