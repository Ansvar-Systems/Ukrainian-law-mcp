{
  "id": "ua-law-1692-15",
  "type": "statute",
  "title": "Закон України (1692-15)",
  "title_en": "",
  "short_name": "1692-15",
  "status": "in_force",
  "issued_date": "2004-04-20",
  "url": "https://zakon.rada.gov.ua/laws/show/1692-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро затвердження Загальнодержавної програми\nзбереження та використання об'єктів культурної\nспадщини на 2004-2010 роки\n( Відомості Верховної Ради України (ВВР), 2004, N 32, ст.390 )\n\nВерховна Рада України п о с т а н о в л я є :\n1. Затвердити Загальнодержавну програму збереження та\nвикористання об'єктів культурної спадщини на 2004-2010 роки\n(далі - Програма), що додається.\n2. Кабінету Міністрів України при підготовці проектів законів\nпро Державний бюджет України на відповідний рік передбачати\nвидатки на реалізацію заходів, передбачених цією Програмою.\n3. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 20 квітня 2004 року\nN 1692-IV\n\nЗатверджено\nЗаконом України\nвід 20 квітня 2004 року\nN 1692-IV\nЗАГАЛЬНОДЕРЖАВНА ПРОГРАМА\nзбереження та використання об'єктів\nкультурної спадщини на 2004-2010 роки\n\n1. Загальна частина\nКультурна спадщина України є невід'ємною частиною світового\nкультурного надбання. Відносини щодо її збереження регулюються\nКонституцією України ( 254к/96-ВР ), Законом України \"Про охорону\nкультурної спадщини\" ( 1805-14 ), іншими нормативно-правовими\nактами.\nЗбереження і примноження культурних цінностей належать до\nпріоритетних напрямів політики держави у сфері культури.\nВідповідно до ратифікованих Верховною Радою України міжнародних\nконвенцій охорона культурної спадщини є міжнародно-правовим\nзобов'язанням нашої держави перед світовою спільнотою.\nЦя Програма спрямована на вдосконалення правових,\nорганізаційних та матеріально-технічних засад у сфері охорони\nкультурної спадщини і розрахована на період до 2010 року.\nВ Україні на державному обліку перебуває понад 130 тис.\nпам'яток, з них 57206 - пам'ятки археології (у тому числі 418 -\nнаціонального значення), 51364 - пам'ятки історії (у тому числі\n142 - національного значення), 5926 - пам'ятки монументального\nмистецтва (у тому числі 44 - національного значення), 16293 -\nпам'ятки архітектури, містобудування, садово-паркового мистецтва\nта ландшафтні (у тому числі 3541 - національного значення).\nФункціонує 61 історико-культурний заповідник. До складу\nзаповідників входять комплекси (ансамблі) пам'яток, що мають\nособливу культурну цінність, 13 заповідникам надано статус\nнаціональних.\nБлизько 9400 населених пунктів України мають понад 70 тис.\nоб'єктів культурної спадщини, що потребують дослідження та взяття\nна облік. 401 населений пункт включено до Списку історичних\nнаселених місць України, затвердженого постановою Кабінету\nМіністрів України від 26 липня 2001 року N 878 ( 878-2001-п ).\nДо Списку всесвітньої спадщини включено Софійський собор з\nархітектурним ансамблем, Києво-Печерську лавру у м. Києві,\nісторичний центр м. Львова. Готуються для подання до ЮНЕСКО\nматеріали щодо інших визначних пам'яток, зокрема пам'яток міста\nКам'янця-Подільського, з метою включення їх до цього Списку.\nПостановою Кабінету Міністрів України від 9 вересня 2002 року\nN 1330 ( 1330-2002-п ) затверджено Комплексну програму\nпаспортизації об'єктів культурної спадщини на 2003-2010 роки, що\nсприятиме вдосконаленню ведення обліку об'єктів культурної\nспадщини, забезпеченню їх державної реєстрації.\nДержава виділяє кошти для фінансування державних цільових\nпрограм щодо збереження нерухомих пам'яток, однак в останні роки\nобсяг робіт з реставрації та ремонту пам'яток архітектури та\nмістобудування значно зменшився, у зв'язку з чим потужності\nреставраційних організацій використовуються менше ніж\nна 20 відсотків.\nНа сьогодні понад 200 пам'яток архітектури національного\nзначення потребують проведення найневідкладніших протиаварійних та\nконсерваційних робіт.\nУчасть недержавних фінансових фондів у справі збереження\nоб'єктів культурної спадщини є незначною.\nРозв'язання проблем пам'яткоохоронної сфери, її розвиток та\nфінансове забезпечення потребують вдосконалення\nнормативно-правової бази.\nАктуальним, зокрема, є питання внесення змін до Земельного\nкодексу України ( 2768-14 ) щодо необхідності погодження органами\nохорони культурної спадщини проектів відведення земельних ділянок,\nщо приватизуються громадянами.\nЗ метою запобігання незаконним діям, що призводять до\nпошкодження, руйнування, знищення, істотних змін пам'яток або\nїхніх територій, охоронюваних археологічних територій, необхідно\nвнести зміни до Кримінального кодексу України ( 2341-14 ) та\nКодексу України про адміністративні правопорушення\n( 80731-10 , 80732-10 ), що стосуються відповідальності посадових\nосіб органів виконавчої влади, органів місцевого самоврядування,\nфізичних осіб за порушення законодавства у сфері охорони\nкультурної спадщини.\nЗаконодавством передбачено податкові пільги в частині\nзвільнення від плати за землю заповідників, музеїв та інших\nзакладів культури, пільгове оподаткування прибутку при проведенні\nпам'яткоохоронних робіт, однак необхідно також врегулювати питання\nзаохочення фізичних та юридичних осіб до участі у фінансуванні\nзаходів із збереження об'єктів культурної спадщини, зокрема шляхом\nнадання їм відповідних пільг.\nПотребує подальшого вдосконалення система обліку,\nвикористання, консервації, реставрації, музеєфікації об'єктів\nкультурної спадщини, контролю за виконанням власниками,\nуповноваженими ними органами, користувачами зобов'язань щодо\nутримання пам'яток у належному стані.\n2. Мета та основні завдання Програми\nМета Програми полягає у створенні більш сприятливих умов для\nрозвитку сфери охорони культурної спадщини, забезпечення належного\nрівня збереження та використання об'єктів культурної спадщини в\nсуспільному житті.\nОсновними завданнями Програми є:\nзабезпечення державного обліку та контролю за збереженням і\nвикористанням об'єктів культурної спадщини;\nсприяння залученню інвестицій у діяльність щодо збереження,\nреставрації, реабілітації і використання пам'яток;\nстворення розвинутої інфраструктури науково-дослідних,\nпроектних, реставраційних, реабілітаційних та інших організацій у\nцій сфері;\nудосконалення законодавчого забезпечення охорони та\nвикористання об'єктів культурної спадщини;\nудосконалення управління у сфері охорони культурної спадщини;\nстворення системи підготовки, перепідготовки та підвищення\nкваліфікації кадрів для наукової, проектної та виробничої\nдіяльності у сфері охорони культурної спадщини;\nсприяння залученню об'єктів культурної спадщини до\nнаціональних та світових туристичних маршрутів;\nподальший розвиток міжнародного співробітництва у сфері\nохорони культурної спадщини.\n3. Заходи, спрямовані на забезпечення\nвиконання завдань Програми\nДля забезпечення виконання завдань Програми передбачається\nздійснити такі заходи:\n1) підготувати пропозиції щодо:\nвнесення змін до Закону України \"Про охорону культурної\nспадщини\" ( 1805-14 ).\nМінкультури, Державна служба охорони\nкультурної спадщини, Держбуд, Мінфін,\nМінекономіки, Національна академія\nнаук, Мін'юст.\n2004 рік;\nвнесення змін до Кримінального кодексу України ( 2341-14 ) та\nКодексу України про адміністративні правопорушення\n( 80731-10 , 80732-10 ), що стосуються відповідальності посадових\nосіб органів виконавчої влади, органів місцевого самоврядування,\nфізичних осіб за порушення законодавства у сфері охорони\nкультурної спадщини.\nМін'юст, МВС, Мінкультури,\nДержавна служба охорони культурної\nспадщини.\n2004 рік;\nвнесення змін до Земельного кодексу України ( 2768-14 ) щодо\nнеобхідності погодження органами охорони культурної спадщини\nпроектів відведення земельних ділянок, що приватизуються\nгромадянами.\nДержкомзем, Мінкультури,\nДержавна служба охорони культурної\nспадщини, Мін'юст.\n2004 рік;\nпроекту закону про перелік пам'яток культурної спадщини, що\nне підлягають приватизації.\nМінкультури, Держбуд, Державна служба\nохорони культурної спадщини,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\n2004 рік;\n2) розробити та затвердити в установленому законодавством\nпорядку:\nПоложення про історичне населене місце України.\nДержбуд, Мінекономіки, Мінфін,\nМінкультури, Державна служба охорони\nкультурної спадщини, Національна\nакадемія наук, Держтурадміністрація.\n2004-2005 роки;\nСписок охоронюваних археологічних територій України.\nМінкультури, Державна служба охорони\nкультурної спадщини, Національна\nакадемія наук.\n2004 рік;\nПорядок проектування, фінансування і здійснення комплексної\nрегенерації районів історичної забудови.\nДержбуд, Мінекономіки, Мінфін,\nМінкультури, Державна служба охорони\nкультурної спадщини, Національна\nакадемія наук.\n2004-2005 роки;\nПорядок видачі та зразок кваліфікаційного документа\n(відкритого листа), необхідного для одержання дозволу на\nпроведення археологічних розвідок та розкопок.\nМінкультури, МОН, Мін'юст,\nНаціональна академія наук,\nДержавна служба охорони культурної\nспадщини.\n2004 рік;\nПорядок передачі архівній установі наукової документації з\nпольових досліджень.\nДержкомархів, Мінкультури,\nДержавна служба охорони культурної\nспадщини, Національна академія наук.\n2004 рік;\nПоложення про державне замовлення на проведення\nремонтно-реставраційних робіт на об'єктах культурної спадщини.\nМінекономіки, Мінкультури, Держбуд,\nДержавна служба охорони культурної\nспадщини.\n2004 рік;\nПорядок виявлення та обліку об'єктів культурної спадщини.\nМінкультури, Державна служба охорони\nкультурної спадщини, Держбуд,\nНаціональна академія наук.\n2004 рік;\nДержавні норми щодо проведення робіт з реставрації,\nконсервації, реабілітації та музеєфікації пам'яток.\nДержбуд, Мінкультури, Державна служба\nохорони культурної спадщини.\n2004-2005 роки;\nПорядок розробки, погодження та затвердження генеральних\nпланів історико-культурних заповідників.\nДержбуд, Мінкультури, Державна служба\nохорони культурної спадщини.\n2004-2005 роки;\nзміни до постанови Кабінету Міністрів України від 5 вересня\n2001 року N 1195 ( 1195-2001-п ) \"Про затвердження Формули\nрозподілу обсягу міжбюджетних трансфертів (дотацій вирівнювання та\nкоштів, що передаються до державного бюджету) між державним\nбюджетом та місцевими бюджетами\" щодо запровадження коригувальних\nкоефіцієнтів до фінансових нормативів бюджетної забезпеченості\nвидатків місцевих бюджетів на культуру і мистецтво, розрахованих\nвиходячи з кількості об'єктів культурної спадщини, предметів\nосновного фонду музеїв, охорона яких здійснюється за рахунок\nкоштів місцевого бюджету.\nМінфін, Мінкультури, Держбуд, Державна\nслужба охорони культурної спадщини,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\n2004 рік;\nзміни до постанови Кабінету Міністрів України від 27 грудня\n2001 року N 1761 ( 1761-2001-п ) \"Про занесення пам'яток історії,\nмонументального мистецтва та археології національного значення до\nДержавного реєстру нерухомих пам'яток України\" щодо уточнення\nпереліку пам'яток відповідно до класифікації об'єктів культурної\nспадщини.\nМінкультури, Держбуд, Державна служба\nохорони культурної спадщини,\nНаціональна академія наук,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\n2004 рік;\nбюджетну програму \"Заходи з охорони культурної спадщини,\nпаспортизації, інвентаризації та реставрації пам'яток культурної\nспадщини\" і передбачати кошти для її виконання у проектах законів\nпро Державний бюджет України на відповідний рік.\nМінфін, Мінекономіки, Мінкультури,\nДержбуд, Державна служба охорони\nкультурної спадщини.\n2004 рік;\n3) готувати кадри для сфери охорони культурної спадщини та\nпідвищувати їх кваліфікацію. Для цього слід забезпечити:\nзапровадження атестації фахівців-реставраторів (науковців,\nпроектантів, виробничників) з подальшим її систематичним\nпроведенням.\nМінкультури, Державна служба охорони\nкультурної спадщини, Держбуд.\n2005 рік;\nзапровадження атестації фахівців-дослідників у сфері охорони\nпам'яток археології з подальшим її систематичним проведенням.\nМОН, Мінкультури, Державна служба\nохорони культурної спадщини,\nНаціональна академія наук.\n2005 рік;\nпідготовку та перепідготовку фахівців з питань охорони\nпам'яток у навчальних закладах усіх рівнів акредитації.\nМОН, Мінкультури, Державна служба\nохорони культурної спадщини, Держбуд.\nПостійно;\nрозроблення переліку спеціальностей у сфері охорони\nкультурної спадщини, в тому числі для наукових установ та\nнавчальних закладів усіх рівнів акредитації.\nМОН, Мінпраці, Мінкультури, Державна\nслужба охорони культурної спадщини,\nДержбуд, ВАК.\n2004 рік;\nпідготовку фахівців-реставраторів у вищих навчальних\nзакладах, підвищення їх кваліфікації у вітчизняних спеціалізованих\nреставраційних організаціях, а також сприяння їх підготовці в\nорганізаціях і навчальних закладах інших держав.\nМОН, Мінкультури, Державна служба\nохорони культурної спадщини, МЗС.\nПостійно;\nпідготовку та видання підручників і навчально-методичних\nпосібників для фахівців з пам'яткоохоронної і реставраційної\nсправи.\nМінкультури, Державна служба охорони\nкультурної спадщини, МОН, Національна\nакадемія наук.\n2004-2010 роки;\nкомплектування бібліотечних фондів підручниками і\nнавчально-методичними посібниками для фахівців з пам'яткоохоронної\nі реставраційної справи.\nМінекономіки, Мінфін, МОН,\nМінкультури, Рада міністрів Автономної\nРеспубліки Крим, обласні, Київська та\nСевастопольська міські\nдержадміністрації.\n2004-2010 роки;\n4) здійснити такі заходи із збереження та використання\nоб'єктів культурної спадщини:\nпроведення інвентаризації об'єктів культурної спадщини.\nМінкультури, Державна служба охорони\nкультурної спадщини, Держбуд,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації, Національна\nакадемія наук разом з Українським\nтовариством охорони пам'яток історії\nта культури (за згодою).\nПостійно;\nзабезпечення перевірки стану збереження і наявності\nкультурних цінностей у переданих релігійним громадам культових\nспорудах, що є пам'ятками.\nМінкультури, Держбуд, Державна служба\nохорони культурної спадщини,\nДержкомрелігій, Рада міністрів\nАвтономної Республіки Крим, обласні,\nКиївська та Севастопольська\nміські держадміністрації.\n2004-2006 роки;\nдоповнення Списку історичних населених місць України.\nМінкультури, Державна служба охорони\nкультурної спадщини, Держбуд,\nНаціональна академія наук, Рада\nміністрів Автономної Республіки Крим,\nобласні, Київська та Севастопольська\nміські держадміністрації разом\nз Українським товариством охорони\nпам'яток історії та культури\n(за згодою).\n2004-2010 роки;\nпроведення обстеження стану пам'яток з метою визначення\nоб'єктів, на яких необхідно першочергово провести дослідні,\nпротиаварійні та консерваційні роботи, та складення їх переліку.\nМінкультури, Державна служба охорони\nкультурної спадщини, Держбуд,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\n2004-2005 роки;\nсприяння розвитку матеріально-технічної бази\nнауково-дослідних організацій у сфері охорони культурної спадщини.\nМінкультури, Держбуд, Державна служба\nохорони культурної спадщини,\nМінекономіки, Мінфін.\nПостійно;\nсприяння розвитку матеріально-технічної бази\nнауково-реставраційних організацій.\nРада міністрів Автономної Республіки\nКрим, обласні, Київська та\nСевастопольська міські\nдержадміністрації разом з органами\nмісцевого самоврядування.\nПостійно;\nзабезпечення оновлення та розвитку матеріальної бази\nдержавних історико-культурних заповідників.\nМінкультури, Державна служба охорони\nкультурної спадщини, Мінекономіки,\nМінфін, Держбуд, Рада міністрів\nАвтономної Республіки Крим, обласні,\nКиївська та Севастопольська міські\nдержадміністрації.\nПостійно;\nзабезпечення розробки генеральних планів історико-культурних\nзаповідників.\nМінкультури, Держбуд, Державна служба\nохорони культурної спадщини, Рада\nміністрів Автономної Республіки Крим,\nобласні, Київська та Севастопольська\nміські держадміністрації.\n2004-2010 роки;\nзабезпечення видачі історико-культурним заповідникам\nдержавних актів на право постійного користування землею.\nДержкомзем, Рада міністрів Автономної\nРеспубліки Крим, обласні, Київська та\nСевастопольська міські\nдержадміністрації разом з органами\nмісцевого самоврядування.\n2004-2010 роки;\nзабезпечення виконання науково-дослідних і проектних робіт із\nрозроблення історико-архітектурних опорних планів та проектів зон\nохорони пам'яток, визначення меж і режимів використання територій\nісторичних ареалів населених місць, проведення інвентаризації\nзабудови для подальшого розроблення генеральних планів історичних\nнаселених місць.\nДержбуд, Мінкультури, Державна служба\nохорони культурної спадщини, Рада\nміністрів Автономної Республіки Крим,\nобласні, Київська та Севастопольська\nміські держадміністрації.\n2004-2010 роки;\nзабезпечення комплексної регенерації історичних ареалів\nнаселених місць.\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\nПостійно;\nпроведення обстеження стану пам'яток садово-паркового\nмистецтва, здійснення заходів щодо їх збереження та використання.\nДержбуд, Мінкультури, Державна служба\nохорони культурної спадщини,\nМінекоресурсів, Національна академія\nнаук.\n2004-2010 роки;\nпроведення досліджень, вивчення історичних кладовищ, поховань\nта меморіалів, здійснення заходів щодо їх збереження.\nМінкультури, Державна служба охорони\nкультурної спадщини, Держбуд,\nНаціональна академія наук.\n2004-2010 роки;\nзабезпечення ведення моніторингу об'єктів культурної\nспадщини.\nМінкультури, Державна служба охорони\nкультурної спадщини, Держбуд,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\nПостійно;\nрозроблення і застосування неруйнівних методів дослідження\nархеологічних пам'яток з використанням спеціальних технологій,\nмеханізмів і приладів.\nМінкультури, Державна служба охорони\nкультурної спадщини, Національна\nакадемія наук, Мінекономіки, Мінфін.\nПостійно;\n5) здійснити заходи з популяризації та розвитку об'єктів\nкультурної спадщини:\nзабезпечення видання науково-методичної, навчальної\nлітератури з питань дослідження, охорони та реставрації пам'яток.\nМінкультури, Державна служба охорони\nкультурної спадщини, Мінекономіки,\nДержбуд, МОН, Національна академія\nнаук.\nПостійно;\nкомплектування бібліотечних фондів науково-методичною та\nнавчальною літературою з питань дослідження, охорони та\nреставрації пам'яток.\nМінекономіки, Мінфін, Мінкультури,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\n2004-2010 роки;\nсприяння діяльності громадських, науково-дослідних, проектних\nорганізацій, підприємств будівельних матеріалів, спеціалізованих\nорганізацій та майстерень у питаннях охорони культурної спадщини.\nМінкультури, Державна служба охорони\nкультурної спадщини, Мінекономіки,\nДержбуд, МОН, Національна академія\nнаук, органи місцевого самоврядування.\nПостійно;\nрозроблення пропозицій щодо створення нових\nісторико-культурних заповідників та археологічних парків.\nМінкультури, Державна служба охорони\nкультурної спадщини, Мінекономіки,\nМінфін, МОН, Держбуд, Національна\nакадемія наук, Рада міністрів\nАвтономної Республіки Крим, обласні,\nКиївська та Севастопольська міські\nдержадміністрації.\n2004-2006 роки;\nзабезпечення музеєфікації найбільш цінних і видовищних\nоб'єктів культурної спадщини.\nМінкультури, Державна служба охорони\nкультурної спадщини, Держбуд,\nНаціональна академія наук,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\n2004-2010 роки;\nсприяння залученню об'єктів культурної спадщини до\nнаціональних і міжнародних туристичних маршрутів.\nДержтурадміністрація, Мінкультури,\nДержбуд, Державна служба охорони\nкультурної спадщини, Рада міністрів\nАвтономної Республіки Крим, обласні,\nКиївська та Севастопольська міські\nдержадміністрації.\nПостійно;\nпідготовка і видання інформаційних проспектів, туристичних\nкарт, а також ілюстрованих путівників музеїв, заповідників, по\nнайбільш визначних пам'ятках та історичних місцях України\n(з їх відповідною категоризацією).\nДержтурадміністрація, Держкомінформ,\nМінкультури, Держбуд, Державна служба\nохорони культурної спадщини,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації, Мінфін,\nМінекономіки.\nПостійно;\nвключення до навчальних планів навчальних закладів заходів з\nознайомлення учнів та студентів з визначними об'єктами культурної\nспадщини України, навчальних курсів з пам'яткознавства.\nМОН, Мінкультури, Державна служба\nохорони культурної спадщини,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\n2005 рік;\nсприяння діяльності в Україні міжнародних пам'яткоохоронних\nфондів та організацій, зокрема Українського комітету Міжнародної\nради з питань пам'яток і визначних місць (ICOMOS), Українського\nкомітету міжнародної ради музеїв (ICOM).\nМінкультури, Державна служба охорони\nкультурної спадщини, Мінфін, МЗС.\nПостійно;\nвивчення питання щодо умов вступу України до Європейської\nмережі археологічних парків (EXARS) та до Міжнародного центру\nвивчення, охорони та реставрації культурних надбань (ICCROM).\nМЗС, Мінкультури, Державна служба\nохорони культурної спадщини, Мінфін.\n2004-2005 роки;\nпідготовка пропозицій щодо доповнення Списку всесвітньої\nспадщини об'єктами культурної спадщини України.\nМінкультури, Державна служба охорони\nкультурної спадщини, Мінфін, МЗС,\nРада міністрів Автономної Республіки\nКрим, обласні, Київська та\nСевастопольська міські\nдержадміністрації.\n2004-2010 роки;\nзабезпечення виконання міжнародних договорів України з\nохорони пам'яток, ратифікованих Верховною Радою України.\nМінкультури, МЗС.\nПостійно.\n4. Фінансове забезпечення\nДля фінансового забезпечення виконання Програми залучаються в\nустановленому законодавством порядку кошти державного та місцевих\nбюджетів, фондів охорони пам'яток (у тому числі міжнародних),\nблагодійні внески юридичних і фізичних осіб та кошти з інших\nджерел фінансування, не заборонених законодавством.\n5. Очікувані результати\nВиконання Програми повинно дати поштовх позитивним зрушенням\nу сфері охорони культурної спадщини. Це стосується передусім\nусвідомлення суспільством необхідності збереження пам'яток для\nнинішнього і майбутніх поколінь як важливого чинника патріотичного\nвиховання громадян, розвитку національної свідомості Українського\nнароду, підтримки національно-культурної самобутності національних\nменшин в Україні.\nВиконання Програми сприятиме:\nудосконаленню нормативно-правової бази у сфері охорони\nкультурної спадщини;\nполіпшенню фінансування заходів із збереження та використання\nпам'яток, залученню інвестицій до цієї сфери, що повинно\nзабезпечити скорочення у 2010 році видатків державного бюджету на\nпам'яткоохоронні заходи на 30 відсотків коштів, спрямованих на\nзбереження і реставрацію пам'яток;\nрозвиткові туристичної галузі;\nвходженню України до європейської спільноти як держави, що\nвиконує свої міжнародно-правові зобов'язання у сфері охорони\nкультурної спадщини.\n6. Контроль за виконанням Програми\nКонтроль за виконанням Програми здійснює Міністерство\nкультури і мистецтв України за участю інших міністерств,\nцентральних та місцевих органів виконавчої влади, відповідальних\nза виконання заходів Програми.\nМіністерство культури і мистецтв України щороку подає\nКабінету Міністрів України і Верховній Раді України звіти та\nвідповідну інформацію про хід виконання Програми.\nКабінет Міністрів України на підставі одержаної інформації\nздійснює коригування визначених Програмою заходів, їх змісту та\nобсягів фінансування.\n\nПро затвердження Загальнодержавної програми збереження та використання об'єктів культурної спадщини на 2004-2010 роки\nЗакон України; Програма від 20.04.2004 № 1692-IV\n\nПрийняття від 20.04.2004\nПостійна адреса:\nhttps://zakon.rada.gov.ua/go/1692-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}