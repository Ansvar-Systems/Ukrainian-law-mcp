{
  "id": "ua-law-4113-20",
  "type": "statute",
  "title": "Закон України (4113-20)",
  "title_en": "",
  "short_name": "4113-20",
  "status": "in_force",
  "issued_date": "2024-12-04",
  "url": "https://zakon.rada.gov.ua/laws/show/4113-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України та інших законів України щодо стимулювання розвитку цифрової економіки в Україні\n\n(Відомості Верховної Ради (ВВР), 2025, № 19, ст.62)\n\nВерховна Рада України постановляє :\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Підпункт 135.2.1.6 підпункту 135.2.1 пункту 135.2 статті 135 доповнити підпунктом \"ґ\" такого змісту:\n\n\"ґ) суми пенсійних внесків у межах недержавного пенсійного забезпечення та страхових платежів, передбачених підпунктами \"в\" і \"г\" підпункту 164.2.16 пункту 164.2 статті 164 цього Кодексу\".\n\n2. В абзаці першому підпункту 140.5.6 пункту 140.5 статті 140 слова \"Закону України \"Про телебачення і радіомовлення\" замінити словами \" Закону України \"Про телебачення і радіомовлення\", а після втрати ним чинності - крім суб’єктів у сфері аудіовізуальних медіа, які здійснюють діяльність як суб’єкт у сфері лінійного аудіального медіа-сервісу або як суб’єкт у сфері лінійного аудіовізуального медіа-сервісу відповідно до Закону України \"Про медіа\".\n\n3. У пункті 170.14 -1 статті 170:\n\nпідпункт 170.14 -1 .2 викласти в такій редакції:\n\n\"170.14 -1 .2. За ставкою, визначеною пунктом 167.2 статті 167 цього Кодексу, оподатковуються доходи платника податку - спеціаліста резидента Дія Сіті, що нараховуються (виплачуються) на його користь резидентом Дія Сіті починаючи з календарного місяця, наступного за календарним місяцем, в якому набуто статус резидента Дія Сіті, у вигляді:\n\nа) заробітної плати;\n\nб) винагороди за гіг-контрактом, укладеним у порядку, передбаченому Законом України \"Про стимулювання розвитку цифрової економіки в Україні\", у тому числі винагороди за створення та перехід прав на твори, створені за замовленням;\n\nв) авторської винагороди за створення службового твору та перехід прав на службові твори.\n\nДоходи спеціалістів резидента Дія Сіті, передбачені підпунктами \"а\" - \"в\" цього підпункту, що були нараховані (виплачені) у календарному місяці, в якому набуто статус резидента Дія Сіті, оподатковуються за ставкою, визначеною пунктом 167.1 статті 167 цього Кодексу\";\n\nу підпункті 170.14 -1 .3 цифри \"170.14 -1 .5\" замінити цифрами \"170.14 -1 .6\";\n\nпідпункт 170.14 -1 .5 викласти в такій редакції:\n\n\"170.14 -1 .5. У разі якщо податковий агент - резидент Дія Сіті у відповідний календарний місяць не відповідав вимогам, визначеним пунктами 2 і 3 частини першої статті 5 Закону України \"Про стимулювання розвитку цифрової економіки в Україні\" (крім випадків, зазначених в абзаці першому підпункту 170.14 -1 .6 цього пункту), такий податковий агент зобов’язаний у межах податкового розрахунку сум доходу, нарахованого (сплаченого) на користь платників податків - фізичних осіб, і сум утриманого з них податку, а також сум нарахованого єдиного внеску самостійно нарахувати податок за ставкою, встановленою пунктом 167.1 статті 167 цього Кодексу, щодо доходів спеціалістів резидента Дія Сіті, передбачених підпунктами \"а\" і \"б\" підпункту 170.14 -1 .2 цього пункту, що були нараховані (виплачені) протягом такого календарного місяця, та за власний рахунок сплатити (перерахувати) до подання податкового розрахунку податок до бюджету за вирахуванням податку, що був сплачений (перерахований) до бюджету з таких доходів.\n\nПри цьому сума такого сплаченого (перерахованого) податку податковим агентом не включається до складу загального місячного (річного) оподатковуваного доходу спеціалістів резидента Дія Сіті\";\n\nдоповнити підпунктом 170.14 -1 .6 такого змісту:\n\n\"170.14 -1 .6. До 31 грудня календарного року, наступного за календарним роком, у якому податковий агент набув статусу резидента Дія Сіті відповідно до частини третьої статті 5 Закону України \"Про стимулювання розвитку цифрової економіки в Україні\", положення підпункту 170.14 -1 .5 цього пункту щодо податкових наслідків невідповідності вимозі, визначеній пунктом 3 частини першої статті 5 Закону України \"Про стимулювання розвитку цифрової економіки в Україні\", не застосовуються. Оподаткування таких доходів спеціалістів резидента Дія Сіті здійснюється відповідно до положень підпункту 170.14 -1 .2 цього пункту.\n\nЯкщо після настання терміну, визначеного абзацом першим цього підпункту, такий податковий агент - резидент Дія Сіті продовжує не відповідати вимозі, визначеній пунктом 3 частини першої статті 5 Закону України \"Про стимулювання розвитку цифрової економіки в Україні\", такий податковий агент - резидент Дія Сіті зобов’язаний у строк, визначений для місячного податкового (звітного) періоду, самостійно нарахувати та сплатити (перерахувати) за власний рахунок до бюджету податок за ставкою, встановленою пунктом 167.1 статті 167 цього Кодексу, щодо доходів спеціалістів резидента Дія Сіті, передбачених підпунктами \"а\"-\"в\" підпункту 170.14 -1 .2 цього пункту, виплачених протягом податкових періодів, коли податковий агент не відповідав вимозі, визначеній пунктом 3 частини першої статті 5 Закону України \"Про стимулювання розвитку цифрової економіки в Україні\", в межах останніх трьох місяців календарного року, наступного за календарним роком, в якому податковий агент набув статусу резидента Дія Сіті, за вирахуванням податку, що був сплачений (перерахований) до бюджету з таких доходів. При цьому сума такого сплаченого (перерахованого) податку податковим агентом не включається до складу загального місячного (річного) оподатковуваного доходу спеціалістів резидента Дія Сіті\".\n\n4. Статтю 208 доповнити пунктом 208.7 такого змісту:\n\n\"208.7. Положення цієї статті не поширюються на постачання особою-нерезидентом, яку не зареєстровано як платника податку, послуг на умовах гіг-контракту, укладеного відповідно до статті 17 Закону України \"Про стимулювання розвитку цифрової економіки в Україні\".\n\n5. У пункті 252.8 статті 252:\n\nабзаци вісімнадцятий - двадцять сьомий виключити;\n\nдоповнити абзацами такого змісту:\n\n\"Фактична ціна реалізації видобутої корисної копалини (мінеральної сировини) товарної продукції гірничого підприємства із гірських порід, що класифікується за кодом згідно з УКТ ЗЕД 2517 , визначається за середньозваженою (за обсягом реалізації) у звітному періоді ціною реалізації відповідного виду товарної продукції гірничого підприємства - видобутої корисної копалини (мінеральної сировини) за договорами постачання, але не менш як 6,5 долара США за 1 тонну.\n\nФактична ціна реалізації видобутої корисної копалини (мінеральної сировини) товарної продукції гірничого підприємства із гірських порід, що класифікується за кодом згідно з УКТ ЗЕД 2505 , визначається за середньозваженою (за обсягом реалізації) у звітному періоді ціною реалізації відповідного виду товарної продукції гірничого підприємства - видобутої корисної копалини (мінеральної сировини) за договорами постачання, але не менш як 5 доларів США за 1 тонну.\n\nФактична ціна реалізації видобутої корисної копалини (мінеральної сировини) товарної продукції гірничого підприємства із гірських порід, що класифікується за кодом згідно з УКТ ЗЕД 2507 00 , визначається за середньозваженою (за обсягом реалізації) у звітному періоді ціною реалізації відповідного виду товарної продукції гірничого підприємства за договорами постачання, але не менше:\n\n120 доларів США за 1 тонну товарної продукції гірничого підприємства, видобутої в межах об’єкта (ділянки) надр із мінеральної сировини, яка у затверджених кондиціях на мінеральну сировину об’єкта (ділянки) надр за своїми властивостями визнана придатною для первинної переробки (збагачення);\n\n40 доларів США за 1 тонну товарної продукції гірничого підприємства, видобутої в межах об’єкта (ділянки) надр із мінеральної сировини, яка у затверджених кондиціях на мінеральну сировину об’єкта (ділянки) надр за своїми властивостями визнана непридатною для первинної переробки (збагачення).\n\nПерерахування фактичної ціни за 1 тонну товарної продукції гірничого підприємства, що класифікується за кодами згідно з УКТ ЗЕД 2505 , 2507 00, 2517, здійснюється у гривнях за курсом Національного банку України станом на перше число місяця, що настає за податковим (звітним) періодом\".\n\n6. У розділі XX \"Перехідні положення\":\n\n1) підрозділ 4 доповнити пунктом 63 -1 такого змісту:\n\n\"63 -1 . Протягом дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , не є об’єктом оподаткування для резидентів Дія Сіті - платників податку на особливих умовах операції з перерахування коштів, безоплатної передачі товарів, виконаних робіт, наданих послуг, які добровільно перераховані (передані) Збройним Силам України, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, Управлінню державної охорони України, Державній службі спеціального зв’язку та захисту інформації України, іншим утвореним відповідно до законів України військовим формуванням, їх з’єднанням, військовим частинам, підрозділам, установам або організаціям, що утримуються за рахунок коштів державного бюджету, для потреб забезпечення оборони держави та наданої гуманітарної допомоги з дотриманням вимог законодавства України про гуманітарну допомогу у зв’язку з військовою агресією Російської Федерації проти України, а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладам охорони здоров’я державної, комунальної власності, та/або структурним підрозділам з питань охорони здоров’я обласних, Київської та Севастопольської міських державних адміністрацій, коштів, перерахованих на відкриті Національним банком України рахунки державних органів, призначені для фінансового забезпечення заходів з відсічі збройної агресії проти України та ліквідації її наслідків, національної безпеки і оборони, відновлення, підтримки і розвитку України, надання гуманітарної допомоги, а також для залучення коштів на підтримку Збройних Сил України\";\n\n2) у підрозділі 10 :\n\nу пункті 16 -1 :\n\nу підпункті 1.1 :\n\nпідпункт 3 доповнити словами \"крім електронних резидентів (е-резидентів)\";\n\nв абзаці п’ятому слова і цифри \"з 1 жовтня 2024 року\" замінити словами і цифрами \"з 1 січня 2025 року\";\n\nу підпункті 1.3 :\n\nабзац другий доповнити словами і цифрою \"крім доходів, які оподатковуються за ставкою, визначеною підпунктом 4 цього підпункту\";\n\nабзац п’ятий викласти в такій редакції:\n\n\"4) для військовослужбовців та працівників Збройних Сил України, Служби безпеки України, Служби зовнішньої розвідки України, Головного управління розвідки Міністерства оборони України, Національної гвардії України, Державної прикордонної служби України, Управління державної охорони України, Державної служби спеціального зв’язку та захисту інформації України, Державної спеціальної служби транспорту України, інших утворених відповідно до законів України військових формувань - 1,5 відсотка з доходу, одержаного у вигляді грошового забезпечення, грошових винагород та інших виплат, які здійснюються відповідно до законодавства України (за винятком доходів, які звільняються від оподаткування військовим збором відповідно до підпункту 1.7 цього пункту)\";\n\nпідпункт 1.3 -1 виключити;\n\nу підпункті 1.4 слова і цифру \"за ставкою, визначеною підпунктом 1 підпункту\" замінити словами \"за ставками, визначеними підпунктом\";\n\nабзац перший підпункту 1.7 викласти в такій редакції:\n\n\"1.7. Звільняються від оподаткування збором доходи, що згідно з розділом IV цього Кодексу та підрозділом 1 цього розділу не включаються до загального оподатковуваного доходу фізичних осіб (не підлягають оподаткуванню, оподатковуються за нульовою ставкою), крім доходів, зазначених у підпункті 165.1.36 пункту 165.1 статті 165, підпунктах 3 і 4 пункту 170.13 -1 статті 170 цього Кодексу та пункті 14 підрозділу 1 цього розділу\";\n\nдоповнити підпунктами 1.11-1.16 такого змісту:\n\n\"1.11. Платники збору, зазначені у підпункті 2 підпункту 1.1 цього пункту, сплачують військовий збір шляхом здійснення авансового внеску не пізніше 20 числа (включно) поточного місяця. Такі платники можуть здійснити сплату військового збору авансовим внеском за весь податковий (звітний) період (квартал, рік), але не більш як до кінця поточного звітного року. Нарахування авансових внесків для платників збору, зазначених у підпункті 2 підпункту 1.1 цього пункту, здійснюється контролюючими органами.\n\nПлатники збору, зазначені у підпункті 3 підпункту 1.1 цього пункту, сплачують військовий збір протягом 10 календарних днів після граничного строку подання податкової декларації платника єдиного податку за податковий (звітний) квартал.\n\nПлатники збору, зазначені у підпунктах 2 і 3 підпункту 1.1 цього пункту, відображають суми військового збору (в тому числі щомісячні авансові внески з військового збору) у складі податкової декларації платника єдиного податку.\n\nНесплата (неперерахування) або сплата (перерахування) не в повному обсязі платниками збору, зазначеними у підпункті 2 підпункту 1.1 цього пункту, авансових внесків з військового збору в порядку та строки, визначені цим пунктом, тягне за собою накладення штрафу в розмірі 50 відсотків ставки військового збору, визначеної підпунктом 2 підпункту 1.3 цього пункту.\n\nПлатники збору, зазначені у підпункті 3 підпункту 1.1 цього пункту, за порушення правил сплати (перерахування) сум військового збору притягаються до відповідальності у вигляді штрафу в розмірах, визначених статтею 124 цього Кодексу.\n\n1.12. Платники збору - фізичні особи - підприємці - платники єдиного податку першої та другої груп, податкова адреса яких знаходиться на територіях бойових дій або на тимчасово окупованих Російською Федерацією територіях України станом на дату початку бойових дій або тимчасової окупації, мають право не сплачувати військовий збір за період з першого числа місяця, в якому почалися бойові дії на відповідній території, виникла можливість бойових дій або почалася тимчасова окупація такої території, до останнього числа місяця, в якому було завершено такі активні бойові дії, припинено можливість бойових дій або завершено тимчасову окупацію.\n\nПри цьому якщо платники збору - фізичні особи - підприємці - платники єдиного податку першої та другої груп не сплачують єдиний податок та військовий збір, такі особи не заповнюють декларацію платника єдиного податку - фізичної особи - підприємця за період, в якому єдиний податок та військовий збір не сплачувався.\n\nДля таких платників збору, які скористалися правом не сплачувати військовий збір, контролюючий орган не проводить нарахування авансових внесків з військового збору, визначене абзацом першим підпункту 1.11 цього пункту.\n\nПодаткові зобов’язання із сплати військового збору нараховуються таким платникам збору за періоди, за які був сплачений військовий збір, що відображені в декларації платника єдиного податку.\n\nШтрафні санкції та пеня за несплату (неперерахування) або сплату (перерахування) не в повному обсязі авансових внесків з військового збору у порядку та строки, визначені цим Кодексом, до таких платників не застосовуються.\n\nДати початку та завершення активних бойових дій, виникнення та припинення можливості бойових дій або початку та завершення тимчасової окупації території України визначаються відповідно до даних Переліку територій, на яких ведуться (велися) бойові дії або тимчасово окупованих Російською Федерацією.\n\nПерелік територій, на яких ведуться (велися) бойові дії або тимчасово окупованих Російською Федерацією, визначається у встановленому Кабінетом Міністрів України порядку.\n\nНорми цього пункту не застосовуються з першого числа місяця, наступного за місяцем, в якому проведено державну реєстрацію зміни місцезнаходження фізичної особи - підприємця на іншу, ніж зазначена в абзаці першому цього підпункту, територію України.\n\n1.13. Платники збору - фізичні особи - підприємці - платники єдиного податку першої та другої груп, які не використовують працю найманих осіб, звільняються від сплати військового збору протягом одного календарного місяця на рік на час відпустки, а також за період хвороби, яка триває 30 і більше календарних днів, що підтверджується витягом з Електронного реєстру листків непрацездатності.\n\nІнформація про період щорічної відпустки і терміни тимчасової втрати працездатності з обов’язковим доданням витягу з Електронного реєстру листків непрацездатності подається за заявою у довільній формі відповідно до підпункту 298.3.2 пункту 298.3 статті 298 цього Кодексу.\n\n1.14. Установити, що з 1 січня 2025 року по 31 грудня року, у якому буде припинено або скасовано воєнний стан, введений Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , при обчисленні різниці між сумою загального мінімального податкового зобов’язання та загальною сумою сплачених податків, зборів, платежів та витрат на оренду земельних ділянок платниками єдиного податку другої, третьої групи та фізичними особами - підприємцями - платниками єдиного податку четвертої групи до загальної суми сплачених податків, зборів, платежів та витрат на оренду земельних ділянок, визначених пунктами 297 -1 .2-297 -1 .5 статті 297 -1 цього Кодексу, включаються суми військового збору, сплаченого відповідно до положень цього пункту.\n\n1.15. Перший податковий (звітний) період новостворених суб’єктів господарювання, що є платниками збору, зазначеними у підпунктах 2 і 3 підпункту 1.1 цього пункту, починається з першого числа місяця, в якому відбулася їх державна реєстрація, але не раніше 1 січня 2025 року.\n\nУ разі державної реєстрації припинення платників збору, зазначених у підпунктах 2 і 3 підпункту 1.1 цього пункту, останнім податковим (звітним) періодом вважається період, у якому відповідним контролюючим органом отримано від державного реєстратора повідомлення про проведення державної реєстрації такого припинення.\n\n1.16. Річне податкове зобов’язання з військового збору з доходів платників, визначених пунктом 162.1 статті 162 цього Кодексу, що включаються до складу загального річного оподатковуваного доходу за 2024 звітний (податковий) рік та остаточний розрахунок податкових зобов’язань щодо яких проводиться в поданій річній податковій декларації про майновий стан і доходи, у тому числі з іноземних доходів, визначається за ставкою військового збору у розмірі 1,5 відсотка (крім випадків, передбачених абзацом третім цього підпункту).\n\nСтавка військового збору у розмірі 5 відсотків застосовується до доходів, що включаються до складу загального річного оподатковуваного доходу та остаточний розрахунок податкових зобов’язань щодо яких проводиться в поданій річній податковій декларації про майновий стан і доходи, нараховані (виплачені) платникам податків починаючи з 1 січня 2025 року.\n\nСума доходу від операцій з майном, доходу у вигляді вартості успадкованого чи отриманого у дарунок майна, що підлягає оподаткуванню згідно з положеннями розділу IV цього Кодексу, отримана платником податків після набрання чинності Законом України \"Про внесення змін до Податкового кодексу України та інших законів України щодо забезпечення збалансованості бюджетних надходжень у період дії воєнного стану\", оподатковується військовим збором за ставкою у розмірі 5 відсотків незалежно від зазначення таких доходів у річній податковій декларації про майновий стан і доходи за 2024 рік\";\n\nабзац перший пункту 25 викласти в такій редакції:\n\n\"25. Самозайняті особи (фізичні особи - підприємці, особи, які провадять незалежну професійну діяльність), які мали або не мали найманих працівників, призвані на військову службу під час мобілізації або залучені до виконання обов’язків щодо мобілізації за посадами, передбаченими штатами воєнного часу, під час особливого періоду, визначеного Законом України \"Про мобілізаційну підготовку та мобілізацію\", на весь період їх військової служби звільняються від обов’язку нарахування, сплати та подання податкової звітності з податку на доходи фізичних осіб відповідно до розділу IV цього Кодексу, звільняються від обов’язку нарахування, сплати та подання податкової звітності з єдиного податку відповідно до глави 1 розділу XIV цього Кодексу, а також звільняються від обов’язку нарахування, сплати та подання звітності з військового збору у складі податкової звітності з податку на доходи фізичних осіб або єдиного податку відповідно до пункту 16 -1 цього підрозділу\";\n\nу підпункті 69.6 пункту 69 слова \"спеціальні рахунки, відкриті Національним банком України для збору коштів\" замінити словами \"відкриті Національним банком України рахунки державних органів, призначені для фінансового забезпечення заходів з відсічі збройної агресії проти України та ліквідації її наслідків, національної безпеки і оборони, відновлення, підтримки і розвитку України, надання гуманітарної допомоги, а також для залучення коштів на підтримку Збройних Сил України\";\n\nабзаци перший - четвертий пункту 72 викласти в такій редакції:\n\n\"72. За порушення, вчинені у період з 1 січня 2022 року та протягом дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , по останній календарний день (включно) календарного місяця, в якому воєнний стан буде припинено або скасовано:\n\nдо платників податків не застосовуються штрафні санкції - за порушення, передбачені абзацами першим - восьмим пункту 120.7 статті 120 цього Кодексу, за умови виконання контролюючою особою обов’язків, передбачених статтею 39 -2 цього Кодексу, протягом шести місяців після припинення або скасування воєнного стану;\n\nдо платника податків, його посадових осіб не застосовується адміністративна та кримінальна відповідальність - за порушення, пов’язані із застосуванням норм статті 39 -2 цього Кодексу.\n\nІнформація та/або документи, отримані контролюючим органом відповідно до статті 39 -2 цього Кодексу у період з 1 січня 2022 року та протягом дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , по останній календарний день (включно) календарного місяця, в якому воєнний стан буде припинено або скасовано\".\n\nII. Прикінцеві та перехідні положення\n\n1. Цей Закон набирає чинності з першого числа місяця, наступного за місяцем його опублікування, крім підпункту 2 пункту 6 розділу I цього Закону, який набирає чинності з дня, наступного за днем опублікування цього Закону.\n\nЗміни до пунктів 16 -1 і 25 підрозділу 10 розділу XX \"Перехідні положення\" Податкового кодексу України застосовуються з дня набрання чинності Законом України \"Про внесення змін до Податкового кодексу України та інших законів України щодо забезпечення збалансованості бюджетних надходжень у період дії воєнного стану\" від 10 жовтня 2024 року № 4015-IX.\n\n2. Положення абзацу другого підпункту 170.14 -1 .6 пункту 170.14 -1 статті 170 Податкового кодексу України та абзацу п’ятого частини 14 -1 статті 8 Закону України \"Про збір та облік єдиного внеску на загальнообов’язкове державне соціальне страхування\" застосовуються до резидентів Дія Сіті, які набувають статусу резидента Дія Сіті відповідно до частини третьої статті 5 Закону України \"Про стимулювання розвитку цифрової економіки в Україні\" починаючи з першого числа місяця, наступного за місяцем набрання чинності цим Законом.\n\n3. Внести зміни до таких законів України:\n\n1) частину 14 -1 статті 8 Закону України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст.11; 2023 р., № 7, ст. 19) викласти в такій редакції:\n\n\"14 -1 . Єдиний внесок для платника - резидента Дія Сіті, який у календарному місяці відповідав вимогам, визначеним пунктами 2 , 3 частини першої, пунктом 10 частини другої статті 5 Закону України \"Про стимулювання розвитку цифрової економіки в Україні\" починаючи з календарного місяця, наступного за календарним місяцем, в якому платником набуто статус резидента Дія Сіті, встановлюється:\n\n1) на суму нарахованої кожній застрахованій особі заробітної плати за видами виплат, які включають основну та додаткову заробітну плату, інші заохочувальні та компенсаційні виплати, у тому числі в натуральній формі, що визначаються відповідно до Закону України \"Про оплату праці\", - у розмірі мінімального страхового внеску;\n\n2) на суму винагороди фізичним особам за виконання робіт (надання послуг) за гіг-контрактами, укладеними у порядку, передбаченому Законом України \"Про стимулювання розвитку цифрової економіки в Україні\", - у розмірі мінімального страхового внеску.\n\nДо 31 грудня календарного року, наступного за календарним роком, у якому платник єдиного внеску набув статусу резидента Дія Сіті відповідно до частини третьої статті 5 Закону України \"Про стимулювання розвитку цифрової економіки в Україні\", єдиний внесок для платника - резидента Дія Сіті, який у календарному місяці не відповідав вимозі, визначеній пунктом 3 частини першої статті 5 Закону України \"Про стимулювання розвитку цифрової економіки в Україні\", встановлюється у розмірах, визначених абзацами другим і третім цієї частини.\n\nЯкщо після настання терміну, визначеного абзацом четвертим цієї частини, такий платник - резидент Дія Сіті продовжує не відповідати вимозі, визначеній пунктом 3 частини першої статті 5 Закону України \"Про стимулювання розвитку цифрової економіки в Україні\", такий платник - резидент Дія Сіті зобов’язаний у місячний строк самостійно донарахувати та сплатити єдиний внесок у розмірах, встановлених частиною п’ятою, тринадцятою статті 8 цього Закону, щодо доходів, передбачених абзацами другим і третім цієї частини, виплачених протягом кожного звітного періоду, коли платник не відповідав вимозі, визначеній пунктом 3 частини першої статті 5 Закону України \"Про стимулювання розвитку цифрової економіки в Україні\", в межах останніх трьох місяців календарного року, наступного за календарним роком, в якому платник набув статусу резидента Дія Сіті, за вирахуванням єдиного внеску, що був сплачений у розмірі мінімального страхового внеску за такі звітні періоди.\n\nПоложення пункту 3 частини одинадцятої статті 25 цього Закону на донарахування, здійснені на підставі абзацу п’ятого цієї частини, не застосовуються\";\n\n2) частину десяту статті 9 Закону України \"Про освіту\" (Відомості Верховної Ради України, 2017 р., № 38-39, ст. 380) викласти в такій редакції:\n\n\"10. Дуальна форма здобуття освіти - це спосіб здобуття освіти, що передбачає поєднання навчання осіб у закладах освіти (в інших суб’єктів освітньої діяльності) з навчанням на робочих місцях на підприємствах, в установах та організаціях, а також під час виконання робіт та/або надання послуг за гіг-контрактом, для набуття певної кваліфікації, як правило, на основі договору\";\n\n3) у Законі України \"Про стимулювання розвитку цифрової економіки в Україні\" (Відомості Верховної Ради України, 2023 р., №№ 6-7, ст. 18):\n\nпункт 5 частини другої статті 5 викласти в такій редакції:\n\n\"5) прямим або опосередкованим власником часток (акцій) у статутному капіталі якої є держава, визнана Верховною Радою України державою-агресором, або юридична особа, зареєстрована відповідно до законодавства такої держави, або фізична особа, яка є громадянином такої держави та/або постійно (переважно) проживає на її території. Це положення не застосовується у разі здійснення володіння часткою (акціями) у статутному капіталі через юридичну особу, акції якої перебувають в обігу на організованих ринках капіталу згідно з переліком, затвердженим Кабінетом Міністрів України (крім випадків реєстрації такої юридичної особи відповідно до законодавства держави-агресора)\";\n\nу статті 6 :\n\nабзац другий частини другої викласти в такій редакції:\n\n\"До заяви про набуття статусу резидента Дія Сіті заявник може додати заяву про перехід на оподаткування як резидента Дія Сіті - платника податку на прибуток підприємств на особливих умовах\";\n\nчастину четверту доповнити абзацом другим такого змісту:\n\n\"Вимоги до заяви про перехід на оподаткування як резидента Дія Сіті - платника податку на прибуток підприємств на особливих умовах встановлюються відповідно до Податкового кодексу України \";\n\nу статті 7 :\n\nпункт 1 частини другої викласти в такій редакції:\n\n\"1) заява про набуття статусу резидента Дія Сіті або спосіб її подання не відповідає вимогам статті 6 цього Закону\";\n\nабзац другий частини дев’ятої викласти в такій редакції:\n\n\"У разі прийняття рішення про набуття заявником статусу резидента Дія Сіті уповноважений орган у день опублікування такого рішення надсилає до інформаційних систем центрального органу виконавчої влади, що реалізує державну податкову політику, відомості про відповідне рішення та, за наявності, відомості, що містяться у заяві про перехід на оподаткування як резидента Дія Сіті - платника податку на прибуток підприємств на особливих умовах\";\n\nу статті 8 :\n\nчастину першу доповнити абзацом п’ятим такого змісту:\n\n\"Створення та функціонування реєстру Дія Сіті здійснюються за рахунок коштів державного бюджету, міжнародної технічної та/або безповоротної фінансової допомоги міжнародних організацій та інших не заборонених законом джерел\";\n\nпункт 5 частини третьої викласти в такій редакції:\n\n\"5) відомості про всі рішення уповноваженого органу та апеляційної комісії, прийняті стосовно резидента Дія Сіті (номер, дата, назва рішення, посилання на рішення, розміщені на офіційному веб-сайті уповноваженого органу в мережі Інтернет), а також рішення суду (щодо спорів, в яких встановлено обставину невідповідності резидента Дія Сіті вимогам, визначеним статтею 5 цього Закону, або про визнання протиправним та скасування рішення про втрату статусу резидента Дія Сіті)\";\n\nчастину п’яту викласти в такій редакції:\n\n\"5. Уповноважений орган забезпечує внесення відомостей до реєстру Дія Сіті протягом п’яти робочих днів з дня прийняття відповідного рішення або надходження нових відомостей про резидента Дія Сіті, якщо інше не передбачено цим Законом\";\n\nчастину шосту доповнити абзацом другим такого змісту:\n\n\"Обробка та захист персональних даних у реєстрі Дія Сіті здійснюються згідно із Законом України \"Про захист персональних даних\";\n\nчастину другу статті 12 доповнити пунктом 9 такого змісту:\n\n\"9) надає роз’яснення щодо практичного застосування законодавства у сфері розвитку та функціонування правового режиму Дія Сіті\";\n\nчастину третю статті 13 викласти в такій редакції:\n\n\"3. Резидент Дія Сіті зобов’язаний щороку не пізніше 1 червня року, наступного за звітним, подавати до уповноваженого органу звіт про відповідність вимогам, визначеним статтею 5 цього Закону, за період з 1 січня до 31 грудня попереднього календарного року (річний звіт про відповідність).\n\nПерший річний звіт про відповідність подається за період з першого числа календарного місяця, наступного за місяцем набуття статусу резидента Дія Сіті, до 31 грудня відповідного календарного року.\n\nДо річного звіту про відповідність додається незалежний висновок, поданий суб’єктом аудиторської діяльності за результатами перевірки тверджень резидента Дія Сіті, викладених у його річному звіті про відповідність\";\n\nстаттю 20 доповнити частиною восьмою такого змісту:\n\n\"8. Якщо інше не передбачено гіг-контрактом, факт виконання робіт (надання послуг) за гіг-контрактом підтверджується звітними документами, сформованими резидентом Дія Сіті в інформаційно-комунікаційній системі (програмному забезпеченні), що забезпечує збереження та облік інформації про виконані роботи (надані послуги), і не потребує складення додаткових актів чи інших документів за умови оплати виконаних робіт (наданих послуг), що підтверджується відповідними документами про оплату\";\n\nу тексті Закону слова \"Про електронні довірчі послуги\" замінити словами \"Про електронну ідентифікацію та електронні довірчі послуги\".\n\n4. Кабінету Міністрів України протягом трьох місяців з дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n5. Центральному органу виконавчої влади, що реалізує державну політику у сфері геологічного вивчення та раціонального використання надр, спільно з Державною комісією України по запасах корисних копалин у тримісячний строк з дати набрання чинності цим Законом проаналізувати затверджені протоколи Державної комісії України по запасах корисних копалин щодо проведеної державної експертизи та оцінки запасів корисних копалин об’єктів (ділянок) надр каоліну, які станом на дату набрання чинності цим Законом надані у спеціальне користування надрами, в частині забезпечення умов раціонального використання мінеральної сировини, щодо її економічно ефективного видобування за видами товарної продукції гірничого підприємства та надати центральному органу виконавчої влади, що реалізує державну податкову політику, перелік надрокористувачів, яким надано право користування надрами, із зазначенням реквізитів спеціальних дозволів та умов раціонального використання мінеральної сировини, щодо її економічно ефективного видобування за видами товарної продукції гірничого підприємства в частині доцільності виконання/невиконання первинної переробки (збагачення).\n\nПрезидент України\n\nВ. ЗЕЛЕНСЬКИЙ\n\nм. Київ\n\n4 грудня 2024 року\n\n№ 4113-IX\n\nПро внесення змін до Податкового кодексу України та інших законів України щодо стимулювання розвитку цифрової економіки в Україні\nЗакон України від 04.12.2024 № 4113-IX\n\nПрийняття від 04.12.2024\nПостійна адреса:\nhttps://zakon.rada.gov.ua/go/4113-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}