{
  "id": "ua-law-3683-12",
  "type": "statute",
  "title": "Закон України (3683-12)",
  "title_en": "",
  "short_name": "3683-12",
  "status": "in_force",
  "issued_date": "1993-12-15",
  "url": "https://zakon.rada.gov.ua/laws/show/3683-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Кодексу\nУкраїни про адміністративні правопорушення\n\n( Відомості Верховної Ради України (ВВР), 1994, N 1, ст.3 )\n\nЗ метою захисту прав громадян-споживачів Верховна Рада\nУкраїни п о с т а н о в л я є :\nВнести до Кодексу України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст.1122; 1985 р., N 17, ст. 415, N 24, ст.553,\nN 44, ст.1056; 1986 р., N 15, ст.326, N 27, ст.539, N 52,\nст.1057; 1987 р., N 12, ст.226, N 25, ст.ст.453, 454, N 35,\nст.674, N 49, ст.1009, N 50, ст.1016; 1988 р., N 33, ст.808, N\n52, ст.1184; 1989 р., N 19, ст.182, N 22, ст.236, N 49, ст.673;\n1990 р., N 5, ст.ст.59, 60, N 12, ст.194, N 18, ст.278, N 20,\nст.313, N 22, ст.367, N 34, ст.501; 1991 р., N 7, ст. 45, N 8,\nст.56, N 11, ст.106; Відомості Верховної Ради України N 39,\nст.514, N 40, ст.527, N 45, ст.600; 1992 р., N 5, ст.40, N 32,\nст.457, N 35, ст.511, N 39, ст.570) такі зміни і доповнення:\n1. Доповнити Кодекс статтями 156-1, 168-1, 170-1, 188-2,\n244-4 такого змісту:\n\" Стаття 156-1. Порушення законодавства про захист прав\nспоживачів\nВідмова працівників торгівлі, громадського харчування та\nсфери послуг і громадян, які займаються підприємницькою діяльністю\nв цих галузях, в наданні громадянам-споживачам необхідної,\nдоступної та достовірної інформації про товари (роботи, послуги),\nу навчанні безпечного та правильного їх використання, а так само\nобмеження прав громадян-споживачів на перевірку якості,\nкомплектності, ваги та ціни придбаних товарів - тягне за собою накладення штрафу до п'яти мінімальних\nрозмірів заробітної плати. Невидача працівниками торгівлі, громадського харчування та\nсфери послуг, громадянами, які займаються підприємницькою\nдіяльністю, що здійснюють розрахунки із споживачами за реалізацію\nтоварів, виконання робіт, надання послуг громадянам-споживачам,\nкасового чи товарного чека, квитанції або іншого письмового\nдокумента, що засвідчує факт купівлі товару, виконання роботи,\nнадання послуги, - тягне за собою накладення штрафу від одного до десяти\nмінімальних розмірів заробітної плати. Відмова особами, зазначеними у частині першій цієї статті,\nгромадянину-споживачу в реалізації його права в разі придбання ним\nтовару неналежної якості - тягне за собою накладення штрафу від одного до двадцяти\nмінімальних розмірів заробітної плати\";\n\" Стаття 168-1. Виконання робіт, надання послуг\nгромадянам-споживачам, що не відповідають\nвимогам стандартів, норм і правил\nВиконання робіт, надання послуг громадянам-споживачам, що не\nвідповідають вимогам стандартів, норм і правил, - тягне за собою накладення штрафу на службових осіб, громадян,\nякі займаються підприємницькою діяльністю, від одного до двадцяти\nмінімальних розмірів заробітної плати\";\n\" Стаття 170-1. Реалізація товарів, виконання робіт і надання\nпослуг громадянам-споживачам без сертифіката\nвідповідності\nРеалізація товарів (у тому числі імпортних), виконання\nробіт, надання послуг громадянам-споживачам без сертифіката\nвідповідності - тягне за собою накладення штрафу на службових осіб та\nгромадян, які займаються підприємницькою діяльністю, від одного до\nдвадцяти п'яти мінімальних розмірів заробітної плати\";\n\" Стаття 188-2. Ухилення від виконання законних вимог\nслужбових осіб Державного комітету України у\nсправах захисту прав споживачів та його\nорганів\nНевиконання службовими особами, громадянами, які займаються\nпідприємницькою діяльністю, законних вимог службових осіб\nДержавного комітету України у справах захисту прав споживачів та\nйого органів про проведення перевірки діяльності по продажу\nтоварів, виконанню робіт, наданню послуг громадянам-споживачам або\nпро надання необхідних для цього матеріалів - тягне за собою накладення штрафу до п'яти мінімальних\nрозмірів заробітної плати. Ухилення службових осіб і громадян, які займаються\nпідприємницькою діяльністю, від своєчасного виконання приписів\nслужбових осіб Державного комітету України у справах захисту прав\nспоживачів та його органів про усунення порушень прав споживачів - тягне за собою накладення штрафу від одного до двадцяти\nмінімальних розмірів заробітної плати\";\n\" Стаття 244-4. Органи Державного комітету України у справах\nзахисту прав споживачів\nОргани Державного комітету України у справах захисту прав\nспоживачів розглядають справи про адміністративні правопорушення,\nпов'язані з порушенням законодавства про захист прав\nгромадян-споживачів (статті 42-2, 155, 156, 156-1, 167 - стосовно\nправопорушень під час реалізації продукції промисловими\nпідприємствами громадянам-споживачам, статті 168, 168-1, 170 -\nстосовно правопорушень під час транспортування, зберігання і\nвикористання продукції, призначеної для реалізації\nгромадянам-споживачам, статті 170-1, 172 - стосовно порушень на\nпідприємствах (в організаціях) торгівлі, громадського харчування,\nсфери послуг і громадянами, які займаються підприємницькою\nдіяльністю, стаття 188-2). Від імені органів Державного комітету України у справах\nзахисту прав споживачів розглядати справи про адміністративні\nправопорушення і накладати адміністративні стягнення мають право: Голова Державного комітету України у справах захисту прав\nспоживачів та його заступники; начальники управлінь у справах захисту прав споживачів\nРеспубліки Крим, областей, міст Києва і Севастополя та їх\nзаступники. Штрафи у розмірі до двадцяти мінімальних заробітних плат\nнакладаються Головою Державного комітету України у справах захисту\nправ споживачів та його заступниками, начальниками управлінь у\nсправах захисту прав споживачів Республіки Крим, областей, міст\nКиєва і Севастополя та їх заступниками. Штрафи у розмірі понад\nдвадцять мінімальних заробітних плат накладаються Головою\nДержавного комітету України у справах захисту прав споживачів та\nйого заступниками\".\n2. Назву глави 12 викласти у такій редакції:\n\"АДМІНІСТРАТИВНІ ПРАВОПОРУШЕННЯ В ГАЛУЗІ ТОРГІВЛІ,\nГРОМАДСЬКОГО ХАРЧУВАННЯ, СФЕРІ ПОСЛУГ, В ГАЛУЗІ\nФІНАНСІВ І ПІДПРИЄМНИЦЬКІЙ ДІЯЛЬНОСТІ\"\n3. Статтю 155 викласти у такій редакції:\n\" Стаття 155. Порушення правил торгівлі і надання послуг\nпрацівниками торгівлі, громадського харчування\nта сфери послуг, громадянами, які займаються\nпідприємницькою діяльністю\nПорушення правил торгівлі, виконання робіт і надання послуг\nпрацівниками торгівлі, громадського харчування та сфери послуг,\nгромадянами, які займаються підприємницькою діяльністю, - тягне за собою накладення штрафу від одного до десяти\nмінімальних розмірів заробітної плати. Продаж товарів зі складів, баз, підсобних приміщень\nпідприємств (організацій) державної торгівлі (громадського\nхарчування, сфери послуг) і споживчої кооперації на порушення\nвстановлених правил, а так само приховування товарів від покупців,\nвчинене працівниками підприємств (організацій) державної торгівлі\n(громадського харчування та сфери послуг) і споживчої кооперації,\nякі не є службовими особами, - тягне за собою накладення штрафу від одного до п'ятнадцяти\nмінімальних розмірів заробітної плати. Дії, передбачені частинами першою та другою цієї статті,\nвчинені особою, яку протягом року було піддано адміністративному\nстягненню за такі ж порушення, - тягнуть за собою накладення штрафу від п'яти до тридцяти\nмінімальних розмірів заробітної плати\".\n4. Абзац другий статті 156 викласти в такій редакції:\n\"тягне за собою накладення штрафу від двох до двадцяти\nмінімальних розмірів заробітної плати\".\n5. Абзац другий статті 167 викласти в такій редакції:\n\"тягне за собою накладення штрафу на службових осіб від\nодного до двадцяти мінімальних розмірів заробітної плати\".\n6. Абзац другий статті 168 викласти в такій редакції:\n\"тягне за собою накладення штрафу на службових осіб від\nодного до двадцяти мінімальних розмірів заробітної плати\".\n7. У статті 255:\nабзац двадцять перший пункту 1 частини першої викласти у\nтакій редакції:\n\"органів Державного комітету України у справах захисту прав\nспоживачів (статті 42-2, 155, 156, 156-1, 167 - стосовно\nправопорушень під час реалізації продукції промисловими\nпідприємствами громадянам-споживачам, статті 168, 168-1, 170 -\nстосовно правопорушень під час транспортування, зберігання і\nвикористання продукції, призначеної для реалізації\nгромадянам-споживачам, статті 170-1, 172 - стосовно порушень на\nпідприємствах (в організаціях) торгівлі, громадського харчування,\nсфери послуг і громадянами, які займаються підприємницькою\nдіяльністю, стаття 188-2)\"; у частині другій цифри \"222-244, 244-2\" замінити цифрами\n\"222-244, 244-2 - 244-4\".\n\nПрезидент України Л.КРАВЧУК\n\nм. Київ, 15 грудня 1993 року\nN 3683-XII\n\nПро внесення змін і доповнень до Кодексу України про адміністративні правопорушення\nЗакон України від 15.12.1993 № 3683-XII\n\nПрийняття від 15.12.1993\nПостійна адреса:\nhttps://zakon.rada.gov.ua/go/3683-12\nЗаконодавство України\nстаном на 22.02.2026\n\nчинний"
    }
  ],
  "definitions": []
}