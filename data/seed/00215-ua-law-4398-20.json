{
  "id": "ua-law-4398-20",
  "type": "statute",
  "title": "Закон України (4398-20)",
  "title_en": "",
  "short_name": "4398-20",
  "status": "in_force",
  "issued_date": "2025-04-30",
  "url": "https://zakon.rada.gov.ua/laws/show/4398-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "1. У цьому Законі наведені нижче терміни вживаються в такому значенні:\n1) альфа-3 код обліку службами Продовольчої та сільськогосподарської організації ООН продукції промислового рибальства та аквакультури у світі (далі - альфа-3 код ФАО) - унікальний код із трьох латинських літер, призначених випадково або пов’язаних з латинською чи англійською назвою виду, що використовується для класифікації водних біоресурсів з метою подальшого обміну статистичною інформацією між міжнародними рибогосподарськими організаціями;\n2) вантажна партія простежуваних водних біоресурсів та/або продукції, виробленої з водних біоресурсів (далі - вантажна партія), - вантаж, який складається з однієї або декількох партій водних біоресурсів та/або продукції, виробленої з водних біоресурсів, отриманих в результаті здійснення операцій з об’єктами промислового рибальства, партій водних біоресурсів та/або продукції, виробленої з водних біоресурсів, отриманих в результаті здійснення операції з об’єктами аквакультури.\nТакий вантаж перевозиться одним транспортним засобом від одного вантажовідправника на адресу одного або декількох вантажоодержувачів за однією або декількома спеціалізованими товарно-транспортними накладними для простежуваних водних біоресурсів та/або продукції з них або відповідно до іншого міжнародного транспортного документа, визначеного міжнародними договорами, стороною яких є Україна, у разі транспортування партії водних біоресурсів та/або продукції, виробленої з водних біоресурсів, отриманих в результаті здійснення операцій з об’єктами промислового рибальства, добування (вилов) яких здійснювався за межами юрисдикції України, та/або імпорту простежуваних водних біоресурсів та/або продукції, виробленої з водних біоресурсів;\n3) відповідальний працівник - працівник виробничого структурного підрозділу суб’єкта рибного господарства або виробничого структурного підрозділу суб’єкта аквакультури, відповідальний за добування (вилов), вивантаження водних біоресурсів, внутрішнє переміщення та внесення інформації про простежувані водні біоресурси та/або продукцію, вироблену з водних біоресурсів, до електронної системи простежуваності водних біоресурсів та/або продукції, виробленої з водних біоресурсів;\n4) відповідальний працівник рибоприймального пункту - призначений суб’єктом рибного господарства працівник, відповідальний за приймання, облік водних біоресурсів та маркування партій водних біоресурсів та/або продукції, виробленої з водних біоресурсів, отриманих в результаті здійснення операцій з об’єктами промислового рибальства на рибоприймальному пункті або риболовному судні (у разі здійснення добування (вилову) водних біоресурсів за межами юрисдикції України), а також внесення інформації до електронної системи простежуваності водних біоресурсів та/або продукції, виробленої з водних біоресурсів, щодо водних біоресурсів та/або продукції, виробленої з водних біоресурсів;\n5) водні об’єкти (їх частини), у тому числі технологічні пристрої для цілей аквакультури, - рибогосподарські водні об’єкти (їх частини), рибогосподарські технологічні водойми, акваторії (водний простір) внутрішніх морських вод, територіального моря, виключної (морської) економічної зони України, технологічні пристрої і споруди, які використовуються або надані в користування для цілей аквакультури;\n6) електронна система простежуваності водних біоресурсів та/або продукції, виробленої з водних біоресурсів (далі - Електронна система), - інформаційно-комунікаційна система, яка є компонентом Єдиної державної електронної системи управління галуззю рибного господарства, що забезпечує збирання, обробку, накопичення, використання, узагальнення, облік, зберігання, передачу, захист інформації/відомостей про операції з простежуваними водними біоресурсами та/або продукцією, виробленою з водних біоресурсів, під час здійснення промислового рибальства, дослідного вилову та діяльності спеціального товарного рибного господарства, операції з простежуваними водними біоресурсами та/або продукцією, виробленою з водних біоресурсів, під час здійснення аквакультури та/або експортно-імпортних операцій, реекспорту простежуваних водних біоресурсів та/або продукції, виробленої з водних біоресурсів;\n7) електронний журнал обліку суб’єкта аквакультури - складова Електронної системи, що забезпечує внесення оператором простежуваності інформації до Електронної системи про операції з простежуваними водними біоресурсами та/або продукцією, виробленою з водних біоресурсів, під час здійснення аквакультури, види та обсяги добутих (виловлених) водних біоресурсів;\n8) електронний журнал обліку суб’єкта рибного господарства - складова Електронної системи, що забезпечує внесення оператором простежуваності інформації до Електронної системи про види та обсяги добутих (виловлених) водних біоресурсів, операції з простежуваними водними біоресурсами та/або продукцією, виробленою з водних біоресурсів, під час здійснення промислового рибальства, дослідного вилову та діяльності спеціального товарного рибного господарства;\n9) неовульована ікра - ікра, що була отримана способом механічного відокремлення від сполучної тканини яєчників (ястиків) водного біоресурсу;\n10) овульована ікра - ікра, що була отримана від водних біоресурсів на стадії дозрівання способом вільного відокремлення ікринок від яєчників (ястиків) прижиттєвим методом;\n11) оператор простежуваності - суб’єкт господарювання, який провадить господарську діяльність у сфері простежуваності водних біоресурсів та/або продукції, виробленої з водних біоресурсів, в тому числі перший продавець, перший покупець, покупець, вантажовідправник, вантажоодержувач, перевізник, відповідальний працівник рибоприймального пункту та відповідальний працівник.\nОператори простежуваності зобов’язані забезпечити простежуваність водних біоресурсів та/або продукції з них відповідно до вимог цього Закону, а також своєчасно вносити достовірні та повні відомості до Електронної системи, передбачені цим Законом;\n12) операції з простежуваними водними біоресурсами та/або продукцією, виробленою з водних біоресурсів, під час здійснення промислового рибальства, дослідного вилову та діяльності спеціального товарного рибного господарства (далі - операції з об’єктами промислового рибальства) - добування (вилов), вивантаження, приймання, облік, переробка, внутрішнє переміщення, перевантаження (у разі здійснення добування (вилову) водних біоресурсів за межами юрисдикції України), маркування, транспортування, продаж, експортні-імпортні операції, реекспорт, вилучення з обігу та утилізація простежуваних водних біоресурсів та/або продукції, виробленої з водних біоресурсів;\n13) операції з простежуваними водними біоресурсами та/або продукцією, виробленою з водних біоресурсів, під час здійснення аквакультури (далі - операції з об’єктами аквакультури) - добування (вилов), штучне розведення (відтворення) водних біоресурсів, інтродукція, акліматизація, реакліматизація, надання рекреаційних послуг у сфері аквакультури, вивантаження, приймання, облік, переробка, внутрішнє переміщення, маркування, транспортування, продаж, експортні-імпортні операції, реекспорт, вилучення з обігу та утилізація продукції аквакультури;\n14) партія водних біоресурсів та/або продукції, виробленої з водних біоресурсів, отриманих в результаті здійснення операцій з об’єктами промислового рибальства (далі - партія промислового рибальства), - простежувані водні біоресурси та/або продукція, вироблена з водних біоресурсів, певного обсягу (кількості), виду, однакової товарної форми (розмірних характеристик та товарного виду), одного біологічного стану, що походять з одного географічного району та одного рибогосподарського водного об’єкта (його частини), добутих (виловлених) одним виробничим структурним підрозділом суб’єкта рибного господарства, вивантажених та облікованих на рибоприймальному пункті протягом однієї доби з моменту виходу риболовного судна з його місця базування або виходу на добування (вилов) водних біоресурсів шляхом їх збирання;\n15) партія водних біоресурсів та/або продукції, виробленої з водних біоресурсів, отриманих в результаті здійснення операцій з об’єктами промислового рибальства, добування (вилов) яких здійснювалося за межами юрисдикції України (далі - партія водних біоресурсів, добутих (виловлених) за межами України), - простежувані водні біоресурси та/або продукція, вироблена з водних біоресурсів, певного обсягу (кількості), виду, однакової товарної форми (розмірних характеристик та товарного виду), одного біологічного стану, що походять з одного географічного району, добутих (виловлених), перероблених згідно з перевідним коефіцієнтом та облікованих одним риболовним судном під Державним прапором України протягом доби під час здійснення промислу за межами юрисдикції України;\n16) партія водних біоресурсів та/або продукції, виробленої з водних біоресурсів, отримана в результаті здійснення операції з об’єктами аквакультури (далі - партія аквакультури), - простежувані водні біоресурси та/або продукція, вироблена з водних біоресурсів, певного обсягу (кількості), виду, однакової товарної форми, одного біологічного стану, добутих (виловлених) з одного водного об’єкта (його частини), в тому числі технологічного пристрою для цілей аквакультури, одним виробничим підрозділом суб’єкта аквакультури протягом однієї доби з моменту початку здійснення добування (вилову) водних біоресурсів;\n17) перший покупець - оператор простежуваності, автентифікований і авторизований в Електронній системі, який здійснив купівлю партії аквакультури та/або партії промислового рибальства та/або партії водних біоресурсів, добутих (виловлених) за межами України, у першого продавця;\n18) перший продавець - оператор простежуваності, автентифікований і авторизований в Електронній системі, який здійснив добування (вилов) або імпорт простежуваних водних біоресурсів та/або продукції з них;\n19) повідомлення про продаж - дія в Електронній системі, що забезпечує можливість першому продавцю (у разі продажу іноземному оператору простежуваності), першому покупцю або покупцю підтвердити інформацію про здійснення операції з партією промислового рибальства та/або партією аквакультури або партією водних біоресурсів, добутих (виловлених) за межами України, із зазначенням інформації про товарно-транспортну накладну для простежуваних водних біоресурсів та/або продукції з них (її номер) або інший міжнародний транспортний документ, у разі транспортування партії водних біоресурсів, добутих (виловлених) за межами України, та/або імпорту простежуваних водних біоресурсів та/або продукції, виробленої з водних біоресурсів, в Електронній системі;\n20) покупець - оператор простежуваності, автентифікований і авторизований в Електронній системі, який здійснив купівлю партії аквакультури та/або партії промислового рибальства та/або партії водних біоресурсів, добутих (виловлених) за межами України;\n21) простежувані водні біоресурси та/або продукція, вироблена з водних біоресурсів (далі - простежувані водні біоресурси та/або продукція з них), - водні біоресурси, право на які набуто під час здійснення операцій з об’єктами промислового рибальства, операцій з об’єктами аквакультури, імпортовані водні біоресурси та/або продукція, вироблена з водних біоресурсів;\n22) простежуваність - можливість ідентифікувати простежувані водні біоресурси та/або продукцію з них, операторів простежуваності, партію промислового рибальства, партію аквакультури, операції з об’єктами аквакультури, операції з об’єктами промислового рибальства;\n23) релевантний географічний район - географічна одиниця для класифікації в рибальстві, що є морським районом, який позначається шляхом посилання на підрайон, сектор або підсектор Продовольчої та сільськогосподарської організації ООН, у відповідних випадках, економічна зона або зона, обмежена географічними координатами відповідно до міжнародних договорів, рибогосподарський водний об’єкт (його частина), водні об’єкти (їх частини), у тому числі технологічні пристрої для цілей аквакультури;\n24) свідоцтво про переробку простежуваних водних біоресурсів та/або продукції з них - документ, що видається компетентним органом держави, у якій простежувані водні біоресурси та/або продукція, вироблена з водних біоресурсів, були перероблені, та підтверджує переробку простежуваних водних біоресурсів та/або продукції з них, раніше ввезених на митну територію України з третіх держав на підставі сертифіката вилову водних біоресурсів (Catch Certificate);\n25) сертифікат вилову водних біоресурсів (Catch Certificate) - документ, що видається компетентним органом держави прапора та підтверджує законність добування (вилову) простежуваних водних біоресурсів та/або продукції з них;\n26) сертифікат реекспорту водних біоресурсів (Re-export Certificate) - документ, що видається компетентним органом держави, з якої реекспортуються простежувані водні біоресурси та/або продукція з них, та підтверджує реекспорт вантажної партії простежуваних водних біоресурсів та/або продукції з них або її частини, раніше ввезеної на митну територію України на підставі сертифіката вилову водних біоресурсів (Catch Certificate);\n27) спеціалізована товарно-транспортна накладна для простежуваних водних біоресурсів та/або продукції з них (далі - ттн-риба) - єдиний для всіх учасників транспортного процесу на території України документ, що формується в Електронній системі оператором простежуваності і призначений для транспортування, обліку партій аквакультури, партій промислового рибальства та/або вантажної партії під час транспортування, розрахунків за перевезення таких партій та обліку виконаної роботи та є одним із документів, що може використовуватися для списання партій аквакультури, партій промислового рибальства, вантажної партії, їх оприбуткування, складського, оперативного та бухгалтерського обліку, складений в електронній формі;\n28) харчова ікра осетроподібних видів риб - харчовий продукт, вироблений із обробленої овульованої або неовульованої ікри всіх видів водних біоресурсів родин осетрових (Acipenseridae) та веслоносових (Polyodontidae).\n2. Інші терміни у цьому Законі вживаються у значеннях, наведених у Митному кодексі України , Податковому кодексі України , законах України \"Про тваринний світ\" , \"Про рибне господарство, промислове рибальство та охорону водних біоресурсів\" , \"Про аквакультуру\" , \"Про основні принципи та вимоги до безпечності та якості харчових продуктів\" , \"Про ветеринарну медицину\" , \"Про автомобільний транспорт\" , \"Про захист прав споживачів\" ."
    },
    {
      "provision_ref": "art2",
      "section": "2",
      "title": "Стаття 2. Сфера дії Закону",
      "content": "1. Дія цього Закону поширюється на операції з усіма водними біоресурсами, добутими (виловленими) під час здійснення промислового рибальства, дослідного вилову, аквакультури, діяльності спеціального товарного рибного господарства або набутими іншим законним шляхом, та/або продукцію, вироблену з них, що підлягають простежуваності."
    },
    {
      "provision_ref": "art3",
      "section": "3",
      "title": "Стаття 3. Законодавство у сфері простежуваності водних біоресурсів та/або продукції з них",
      "content": "1. Законодавство у сфері простежуваності водних біоресурсів та/або продукції з них ґрунтується на нормах Конституції України і складається з цього Закону, інших законодавчих актів, міжнародних договорів України, які застосовуються в Україні в порядку, передбаченому Законом України \"Про міжнародні договори України\", та прийнятих відповідно до них нормативно-правових актів.\n2. Якщо міжнародним договором України, згода на обов’язковість якого надана Верховною Радою України, встановлені інші правила, ніж ті, що передбачені в цьому Законі, застосовуються правила міжнародного договору України."
    },
    {
      "provision_ref": "art4",
      "section": "4",
      "title": "Стаття 4. Суб’єкти державного регулювання у сфері простежуваності водних біоресурсів та/або продукції з них",
      "content": "1. Державне регулювання у сфері простежуваності водних біоресурсів та/або продукції з них здійснюють Кабінет Міністрів України, центральний орган виконавчої влади, що забезпечує формування державної політики у галузі рибного господарства, центральний орган виконавчої влади, що реалізує державну політику у галузі рибного господарства, Рада міністрів Автономної Республіки Крим, місцеві державні адміністрації та інші центральні органи виконавчої влади відповідно до їхніх повноважень."
    },
    {
      "provision_ref": "art5",
      "section": "5",
      "title": "Стаття 5. Повноваження Кабінету Міністрів України у сфері простежуваності водних біоресурсів та/або продукції з них",
      "content": "1. До повноважень Кабінету Міністрів України у сфері простежуваності водних біоресурсів та/або продукції з них належать:\n1) затвердження порядку ведення електронної системи простежуваності водних біоресурсів та/або продукції, виробленої з водних біоресурсів;\n2) затвердження порядку видачі, відмови у видачі, переоформлення, анулювання сертифіката вилову водних біоресурсів (Catch Certificate) та його форми;\n3) затвердження порядку видачі, відмови у видачі, переоформлення, анулювання сертифіката реекспорту водних біоресурсів (Re-export Certificate) та його форми;\n4) затвердження порядку підтвердження, відмови у підтвердженні, переоформлення, анулювання свідоцтва про переробку простежуваних водних біоресурсів та/або продукції з них та його форми;\n5) затвердження критеріїв, за якими оцінюється ступінь ризику від провадження господарської діяльності у сфері простежуваності водних біоресурсів та/або продукції з них;\n6) затвердження переліків товарних позицій згідно з Українською класифікацією товарів зовнішньоекономічної діяльності (УКТ ЗЕД), які не потребують отримання документа, що підтверджує походження, законність, переробку, реекспорт простежуваних водних біоресурсів та/або продукції з них (далі - перелік товарних позицій);\n7) здійснення інших повноважень відповідно до закону."
    },
    {
      "provision_ref": "art6",
      "section": "6",
      "title": "Стаття 6. Повноваження центрального органу виконавчої влади, що забезпечує формування державної політики у галузі рибного господарства, у сфері простежуваності водних біоресурсів та/або продукції з них",
      "content": "1. До повноважень центрального органу виконавчої влади, що забезпечує формування державної політики у галузі рибного господарства, у сфері простежуваності водних біоресурсів та/або продукції з них належать:\n1) затвердження вимог до маркування партії промислового рибальства, партії аквакультури та партії водних біоресурсів, добутих (виловлених) за межами України;\n2) затвердження порядку формування, використання ттн-риба та її форми;\n3) затвердження порядку додаткового маркування харчової ікри осетроподібних видів риб;\n4) здійснення інших повноважень відповідно до закону."
    },
    {
      "provision_ref": "art7",
      "section": "7",
      "title": "Стаття 7. Повноваження центрального органу виконавчої влади, що реалізує державну політику у галузі рибного господарства, у сфері простежуваності водних біоресурсів та/або продукції з них",
      "content": "1. До повноважень центрального органу виконавчої влади, що реалізує державну політику у галузі рибного господарства, у сфері простежуваності водних біоресурсів та/або продукції з них належать:\n1) забезпечення розроблення нормативно-правових актів у сфері простежуваності водних біоресурсів та/або продукції з них;\n2) здійснення державного нагляду і контролю у сфері простежуваності водних біоресурсів та/або продукції з них;\n3) здійснення інших повноважень відповідно до закону."
    },
    {
      "provision_ref": "art8",
      "section": "8",
      "title": "Стаття 8. Принципи простежуваності та вимоги до простежуваності",
      "content": "1. До основних принципів простежуваності належать:\n1) рівність прав і законних інтересів операторів простежуваності;\n2) забезпечення захисту інтересів держави;\n3) гарантування прав та законних інтересів кожного оператора простежуваності;\n4) об’єктивність та неупередженість здійснення державного нагляду та контролю;\n5) законність;\n6) відкритість, прозорість, плановість та системність державного контролю;\n7) уніфікованість законодавства з європейськими та світовими стандартами у сфері простежуваності водних біоресурсів та/або продукції з них;\n8) прозорість під час здійснення операцій з об’єктами промислового рибальства та операцій з об’єктами аквакультури;\n9) обов’язковість авторизації та автентифікації операторів простежуваності;\n10) обов’язковість фіксування всіх операцій з об’єктами промислового рибальства та операцій з об’єктами аквакультури і внесення відомостей про кожну з таких операцій до Електронної системи;\n11) безоплатність та рівність доступу до Електронної системи;\n12) недопущення використання простежуваних водних біоресурсів та/або продукції з них, отриманих в результаті незаконного, непідзвітного, нерегульованого рибальства;\n13) дотримання умов міжнародних договорів України."
    },
    {
      "provision_ref": "art9",
      "section": "9",
      "title": "Стаття 9. Основні засади ведення Електронної системи",
      "content": "1. Електронна система є компонентом Єдиної державної електронної системи управління галуззю рибного господарства.\n2. Основними засадами ведення Електронної системи є:\n1) автоматизація процесів створення, прийняття, збирання, накопичення, обробки, обліку та надання інформації (даних) у сфері простежуваності водних біоресурсів та/або продукції з них;\n2) доступність та зручність отримання послуг у сфері простежуваності водних біоресурсів та/або продукції з них;\n3) прозорість надання адміністративних послуг у сфері простежуваності водних біоресурсів та/або продукції з них;\n4) обов’язковість внесення до Електронної системи інформації (даних) про операції з об’єктами промислового рибальства та про операції з об’єктами аквакультури;\n5) відкритість та доступність інформації (даних) Електронної системи, у тому числі доступність через визначені Кабінетом Міністрів України інші державні інформаційні системи;\n6) достовірність інформації (даних), яка міститься в Електронній системі;\n7) гарантування державою в особі власника (держателя) Електронної системи об’єктивності, актуальності, достовірності, повноти та захищеності інформації (даних), яка міститься в Електронній системі;\n8) відповідальність суб’єктів Електронної системи, що здійснюють внесення інформації (даних) до Електронної системи, за достовірність, своєчасність та повноту внесених даних;\n9) законність одержання, зберігання, обробки та поширення інформації (даних), яка міститься в Електронній системі;\n10) автоматизація фіксації в Електронній системі всіх дій будь-яких осіб з інформацією (даними), яка міститься в Електронній системі;\n11) розподільне зберігання даних, що містяться в Електронній системі, для забезпечення їх цілісності.\n3. Власником (держателем) та адміністратором Електронної системи є центральний орган виконавчої влади, що реалізує державну політику у галузі рибного господарства.\nТехнічним адміністратором Електронної системи є державне підприємство, яке належить до сфери управління центрального органу виконавчої влади, що реалізує державну політику у галузі рибного господарства."
    },
    {
      "provision_ref": "art10",
      "section": "10",
      "title": "Стаття 10. Суб’єкти Електронної системи",
      "content": "1. Суб’єктами Електронної системи є:\n1) оператори простежуваності;\n2) центральний орган виконавчої влади, що реалізує державну політику у галузі рибного господарства;\n3) органи державної влади, органи місцевого самоврядування, юридичні особи та фізичні особи - підприємці, яким в установленому порядку надано доступ до Електронної системи;\n4) фізичні особи, яким в установленому порядку надано доступ до Електронної системи."
    },
    {
      "provision_ref": "art11",
      "section": "11",
      "title": "Стаття 11. Відомості Електронної системи",
      "content": "1. Електронна система містить інформацію/відомості про:\n1) операторів простежуваності, в тому числі виробничі структурні підрозділи суб’єкта рибного господарства, виробничі структурні підрозділи суб’єкта аквакультури, відповідальних працівників, відповідальних працівників рибоприймального пункту;\n2) простежувані водні біоресурси та/або продукцію з них;\n3) операції з об’єктами промислового рибальства;\n4) операції з об’єктами аквакультури;\n5) перших продавців, перших покупців та покупців;\n6) релевантний географічний район походження простежуваних водних біоресурсів;\n7) водні об’єкти (їх частини), у тому числі технологічні пристрої для цілей аквакультури;\n8) рибоприймальний пункт;\n9) електронний журнал обліку суб’єкта рибного господарства;\n10) електронний журнал обліку суб’єкта аквакультури;\n11) повідомлення про продаж простежуваних водних біоресурсів та/або продукції з них;\n12) маркування партій промислового рибальства та партій аквакультури;\n13) здійснення заходів державного нагляду (контролю);\n14) ттн-риба;\n15) сертифікат вилову водних біоресурсів (Catch Certificate);\n16) сертифікат реекспорту водних біоресурсів (Re-export Certificate);\n17) свідоцтво про переробку простежуваних водних біоресурсів та/або продукції з них;\n18) перелік товарних позицій;\n19) іншу інформацію/відомості, які можуть підтвердити простежуваність водних біоресурсів та/або продукції з них, законність добутих (виловлених) простежуваних водних біоресурсів та/або продукції з них з урахуванням вимог цього Закону.\n2. Обробка та захист персональних даних в Електронній системі здійснюються згідно із законами України \"Про захист інформації в інформаційно-комунікаційних системах\" та \"Про захист персональних даних\" ."
    },
    {
      "provision_ref": "art12",
      "section": "12",
      "title": "Стаття 12. Операції з об’єктами промислового рибальства",
      "content": "1. Операції з об’єктами промислового рибальства передбачають обов’язкове внесення операторами простежуваності інформації про такі операції до Електронної системи.\n2. Електронний журнал обліку суб’єкта рибного господарства ведеться в електронній формі засобами Електронної системи в порядку, визначеному центральним органом виконавчої влади, що забезпечує формування державної політики у сфері рибного господарства.\n3. Простежуваність операцій з об’єктами промислового рибальства здійснюється за партіями промислового рибальства, партіями водних біоресурсів, добутих (виловлених) за межами України, відповідно до вимог цієї статті та з урахуванням особливостей, передбачених статтею 17 цього Закону.\n4. Особливості здійснення добування (вилову) об’єктів промислу визначаються Законом України \"Про рибне господарство, промислове рибальство та охорону водних біоресурсів\" з урахуванням міжнародних договорів України."
    },
    {
      "provision_ref": "art13",
      "section": "13",
      "title": "Стаття 13. Формування партій промислового рибальства",
      "content": "1. Результати здійснення добування (вилову) водних біоресурсів вносяться відповідальним працівником до електронного журналу обліку суб’єкта рибного господарства не пізніше ніж через дві години з моменту вивантаження та обліку (сортування за видами) добутих (виловлених) водних біоресурсів та/або продукції з них на рибоприймальний пункт, але в будь-якому разі до їх внутрішнього переміщення, транспортування або переробки.\n2. Після вивантаження добутих (виловлених) водних біоресурсів на рибоприймальному пункті здійснюються їх облік (зважування, визначення розміру), формування та маркування партій промислового рибальства.\n3. Приймання добутих (виловлених) водних біоресурсів, їх облік (зважування, визначення розміру) здійснюється відповідальним працівником рибоприймального пункту з обов’язковим внесенням інформації про такі дії до електронного журналу обліку суб’єкта рибного господарства.\n4. Облік (зважування, визначення розміру) прийнятих водних біоресурсів здійснюється відповідальним працівником рибоприймального пункту за допомогою сертифікованого обладнання.\n5. Під час формування партій промислового рибальства не допускається змішування добутих (виловлених) водних біоресурсів з різних риболовних суден, виробничих структурних підрозділів суб’єкта рибного господарства, релевантних географічних районів.\n6. Інформація про сформовану партію промислового рибальства вноситься до Електронної системи відповідальним працівником рибоприймального пункту."
    },
    {
      "provision_ref": "art14",
      "section": "14",
      "title": "Стаття 14. Продаж партії промислового рибальства",
      "content": "1. Повідомлення про продаж кожної партії промислового рибальства розміщується в Електронній системі не пізніше двох годин з моменту здійснення такої операції з об’єктами промислового рибальства.\n2. Продаж партії промислового рибальства здійснюється з дотриманням вимог законів України \"Про основні принципи та вимоги до безпечності та якості харчових продуктів\" та \"Про ветеринарну медицину\" .\n3. Перший продавець у разі транспортування партії промислового рибальства для подальшого продажу, переробки або утилізації зобов’язаний протягом двох годин з моменту початку здійснення таких дій внести відповідну інформацію до Електронної системи. Транспортування партії промислового рибальства супроводжується ттн-риба.\n4. Оператори простежуваності ідентифікують інших операторів простежуваності, що постачають та яким постачаються партії промислового рибальства, засобами Електронної системи."
    },
    {
      "provision_ref": "art15",
      "section": "15",
      "title": "Стаття 15. Вимоги щодо маркування партій промислового рибальства",
      "content": "1. Партії промислового рибальства під час здійснення транспортування, продажу, експортно-імпортних операцій, реекспорту підлягають належному маркуванню для забезпечення простежуваності кожної партії промислового рибальства.\n2. Маркування партій промислового рибальства здійснюється відповідно до законів України \"Про основні принципи та вимоги до безпечності та якості харчових продуктів\" та \"Про інформацію для споживачів щодо харчових продуктів\" з урахуванням особливостей, визначених цим Законом.\n3. Маркування партій промислового рибальства має містити таку інформацію:\n1) назву та відомості, що дають змогу ідентифікувати партію промислового рибальства;\n2) відомості про риболовне судно, на якому здійснювалось добування (вилов) водних біоресурсів;\n3) релевантний географічний район;\n4) альфа-3 код ФАО для кожного виду водних біоресурсів (за наявності);\n5) дату добування (вилову) або дату виробництва та мінімальний термін придатності водних біоресурсів та/або продукції з них;\n6) обсяг кожного виду водних біоресурсів у кілограмах, зазначений як маса нетто, або, у належних випадках, кількістю особин, або в одиницях кінцевої продукції;\n7) назву, адресу першого продавця та ідентифікаційний номер рибоприймального пункту;\n8) обов’язкову інформацію про харчові продукти, визначену розділом III Закону України \"Про інформацію для споживачів щодо харчових продуктів\", яка не передбачена пунктами 1-7 цієї частини.\n4. Вимоги до маркування партій промислового рибальства затверджуються центральним органом виконавчої влади, що забезпечує формування державної політики у галузі рибного господарства."
    },
    {
      "provision_ref": "art16",
      "section": "16",
      "title": "Стаття 16. Особливості простежуваності під час здійснення дослідного вилову водних біоресурсів",
      "content": "1. Дослідний вилов водних біоресурсів, який здійснюється операторами простежуваності, підлягає простежуваності у порядку, визначеному статтями 12-15 цього Закону.\n2. Внесення інформації до Електронної системи в частині використання простежуваних водних біоресурсів для цілей наукових досліджень під час здійснення дослідного вилову забезпечує наукова установа, що здійснювала спеціальне використання водних біоресурсів для таких цілей."
    },
    {
      "provision_ref": "art17",
      "section": "17",
      "title": "Стаття 17. Особливості простежуваності під час здійснення операцій з об’єктами промислового рибальства, добутими (виловленими) за межами юрисдикції України",
      "content": "1. Результати здійснення добування (вилову) водних біоресурсів за межами юрисдикції України вносяться відповідальним працівником до електронного журналу обліку суб’єкта рибного господарства кожної доби, але в будь-якому разі до їх перевантаження або вивантаження.\n2. Після підняття на борт риболовного судна добутих (виловлених) водних біоресурсів на рибоприймальному пункті здійснюються їх облік (зважування, визначення розміру), формування та маркування партій промислового рибальства, добутих (виловлених) за межами юрисдикції України.\n3. Під час формування партій промислового рибальства, добутих (виловлених) за межами юрисдикції України, не допускається змішування добутих (виловлених) водних біоресурсів з різних риболовних суден, виробничих структурних підрозділів суб’єкта рибного господарства, релевантних географічних районів.\n4. Інформація про сформовану партію промислового рибальства, добуту (виловлену) за межами юрисдикції України, вноситься до Електронної системи відповідальним працівником рибоприймального пункту.\n5. Повідомлення про продаж кожної партії водних біоресурсів, добутих (виловлених) за межами України, розміщується в Електронній системі не пізніше двох годин з моменту здійснення такої операції з об’єктами промислового рибальства.\n6. Продаж партії водних біоресурсів, добутих (виловлених) за межами України, здійснюється з дотриманням вимог законів України \"Про основні принципи та вимоги до безпечності та якості харчових продуктів\" та \"Про ветеринарну медицину\" .\n7. Перший продавець партії водних біоресурсів, добутих (виловлених) за межами України, у разі її транспортування для подальшого продажу, переробки або утилізації зобов’язаний протягом двох годин з моменту початку здійснення таких дій внести відповідну інформацію до Електронної системи. Транспортування партії промислового рибальства супроводжується ттн-риба або іншими міжнародними транспортними документами.\n8. Оператори простежуваності ідентифікують інших операторів простежуваності, що постачають та яким постачаються партії водних біоресурсів, добутих (виловлених) за межами України, засобами Електронної системи.\n9. Партії водних біоресурсів, добуті (виловлені) за межами України, під час їх транспортування, продажу, експортно-імпортних операцій, реекспорту повинні бути належно марковані для забезпечення простежуваності кожної такої партії.\n10. Маркування партій водних біоресурсів, добутих (виловлених) за межами України, здійснюється відповідно до статті 15 цього Закону. Вимоги до маркування партій водних біоресурсів, добутих (виловлених) за межами України, затверджуються центральним органом виконавчої влади, що забезпечує формування державної політики у галузі рибного господарства."
    },
    {
      "provision_ref": "art18",
      "section": "18",
      "title": "Стаття 18. Операції з об’єктами аквакультури",
      "content": "1. Операції з об’єктами аквакультури передбачають обов’язкове внесення операторами простежуваності інформації про такі операції до Електронної системи.\n2. Простежуваність під час здійснення операції з об’єктами аквакультури здійснюється за партіями аквакультури відповідно до вимог цього Закону."
    },
    {
      "provision_ref": "art19",
      "section": "19",
      "title": "Стаття 19. Формування партій аквакультури",
      "content": "1. Результати здійснення добування (вилову) водних біоресурсів вносяться відповідальним працівником до електронного журналу обліку суб’єкта аквакультури не пізніше ніж через дві години з моменту добування (вилову) водних біоресурсів з водних об’єктів (їх частин), у тому числі технологічного пристрою для цілей аквакультури, але в будь-якому разі до їх внутрішнього переміщення, транспортування або переробки.\n2. Електронний журнал обліку суб’єкта аквакультури ведеться в електронній формі засобами Електронної системи в порядку, визначеному центральним органом виконавчої влади, що забезпечує формування державної політики у галузі рибного господарства.\n3. Добування (вилов), штучне розведення (відтворення) водних біоресурсів, інтродукція, акліматизація, реакліматизація, надання рекреаційних послуг у сфері аквакультури, вивантаження, приймання, облік, внутрішнє переміщення, маркування водних біоресурсів здійснюється з обов’язковим внесенням такої інформації відповідальним працівником до електронного журналу обліку суб’єкта аквакультури.\n4. Облік (зважування та сортування) об’єктів аквакультури здійснюється виробничим структурним підрозділом суб’єкта аквакультури за допомогою сертифікованого обладнання після їх добування (вилову) з водного об’єкта (його частини), в тому числі технологічного пристрою для цілей аквакультури на рибницькому господарстві.\n5. За результатами обліку (зважування та сортування) об’єктів аквакультури відповідальна особа вносить інформацію до електронного журналу обліку суб’єкта аквакультури засобами Електронної системи за формою, визначеною центральним органом виконавчої влади, що забезпечує формування державної політики у галузі рибного господарства.\n6. Під час обліку (зважування та сортування) об’єктів аквакультури забороняється змішування об’єктів аквакультури різних видів, товарних форм та біологічного стану, а також об’єктів аквакультури, добутих (виловлених) із різних водних об’єктів (їх частин), в тому числі технологічних пристроїв для цілей аквакультури.\n7. Після обліку (зважування та сортування) об’єктів аквакультури здійснюються формування та маркування партії аквакультури.\n8. Особливості здійснення аквакультури визначаються Законом України \"Про аквакультуру\"."
    },
    {
      "provision_ref": "art20",
      "section": "20",
      "title": "Стаття 20. Продаж партії аквакультури",
      "content": "1. Повідомлення про продаж кожної партії аквакультури розміщується в Електронній системі не пізніше двох годин з моменту здійснення такої операції першим покупцем або покупцем.\n2. Продаж партії аквакультури здійснюється з дотриманням вимог законів України \"Про основні принципи та вимоги до безпечності та якості харчових продуктів\" та \"Про ветеринарну медицину\" .\n3. Перший продавець у разі транспортування партії аквакультури для подальшого продажу, переробки або утилізації зобов’язаний протягом двох годин з моменту початку здійснення таких дій внести відповідну інформацію до Електронної системи. Транспортування партії аквакультури супроводжується ттн-риба.\n4. Оператори простежуваності ідентифікують інших операторів простежуваності, що постачають та яким постачаються партії аквакультури, засобами Електронної системи."
    },
    {
      "provision_ref": "art21",
      "section": "21",
      "title": "Стаття 21. Вимоги щодо маркування партій аквакультури",
      "content": "1. Партії аквакультури під час здійснення транспортування, продажу, експортно-імпортних операцій, реекспорту повинні бути належно марковані для забезпечення простежуваності кожної партії аквакультури.\n2. Маркування партії аквакультури здійснюється відповідно до законів України \"Про основні принципи та вимоги до безпечності та якості харчових продуктів\" та \"Про інформацію для споживачів щодо харчових продуктів\" з урахуванням особливостей, визначених цим Законом.\n3. Маркування для всіх партій аквакультури має містити таку інформацію:\n1) назву та відомості, що дають змогу ідентифікувати партію аквакультури;\n2) назву виробничого структурного підрозділу суб’єкта аквакультури;\n3) назву водного об’єкта (його частини), у тому числі технологічного пристрою для цілей аквакультури;\n4) альфа-3 код ФАО для кожного виду водних біоресурсів (за наявності);\n5) дату добування (вилову) або дату виробництва та мінімальний термін придатності;\n6) обсяг кожного виду водних біоресурсів у кілограмах, зазначений як маса нетто, або, у належних випадках, кількістю особин, або в одиницях кінцевої продукції;\n7) назву та адресу першого продавця;\n8) обов’язкову інформацію про харчові продукти, визначену розділом III Закону України \"Про інформацію для споживачів щодо харчових продуктів\", яка не передбачена пунктами 1-7 цієї частини.\n4. Вимоги до маркування партій аквакультури затверджуються центральним органом виконавчої влади, що забезпечує формування державної політики у сфері рибного господарства."
    },
    {
      "provision_ref": "art22",
      "section": "22",
      "title": "Стаття 22. Особливості маркування харчової ікри осетроподібних видів риб",
      "content": "1. Під час обігу харчової ікри осетроподібних видів риб обов’язковим є додаткове маркування відповідно до вимог Конвенції про міжнародну торгівлю видами дикої фауни і флори, що перебувають під загрозою зникнення.\n2. Порядок додаткового маркування харчової ікри осетроподібних видів риб затверджується центральним органом виконавчої влади, що забезпечує формування державної політики у галузі рибного господарства.\n3. Операції з об’єктами аквакультури (харчовою ікрою осетроподібних видів риб) без додаткового маркування партій аквакультури забороняються.\n4. Назва харчового продукту, виробленого з овульованої ікри або неовульованої ікри осетроподібних видів риб, має містити зазначення \"вироблено з овульованої ікри\" або \"вироблено з неовульованої ікри\"."
    },
    {
      "provision_ref": "art23",
      "section": "23",
      "title": "Стаття 23. Особливості транспортування простежуваних водних біоресурсів та/або продукції з них",
      "content": "1. Транспортування простежуваних водних біоресурсів та/або продукції з них здійснюється шляхом формування вантажної партії від одного вантажовідправника на адресу одного або декількох вантажоодержувачів за однією або декількома ттн-риба та/або відповідно до іншого міжнародного транспортного документа, визначеного міжнародними договорами, стороною яких є Україна. Транспортування партії водних біоресурсів, добутих (виловлених) за межами України, та/або імпортованих простежуваних водних біоресурсів та/або продукції з них здійснюється з обов’язковим внесенням інформації про такі операції, в тому числі щодо перевізника, до Електронної системи.\n2. У разі зміни перевізника під час транспортування вантажної партії відповідна інформація вноситься до ттн-риба.\n3. Для транспортування партії промислового рибальства, партії водних біоресурсів, добутих (виловлених) за межами України, та/або партії аквакультури оператором простежуваності обов’язково здійснюється повідомлення про продаж."
    },
    {
      "provision_ref": "art24",
      "section": "24",
      "title": "Стаття 24. Простежуваність під час здійснення експортно-імпортних операцій",
      "content": "1. Транспортування простежуваних водних біоресурсів та/або продукції з них вітчизняного та іноземного походження під час експортно-імпортних операцій, реекспорту здійснюється у порядку, визначеному цим Законом, з урахуванням положень Митного кодексу України , законів України \"Про ветеринарну медицину\" , \"Про державний контроль за дотриманням законодавства про харчові продукти, корми, побічні продукти тваринного походження, ветеринарну медицину та благополуччя тварин\" та іншим законодавством.\n2. Для ввезення на митну територію України простежуваних водних біоресурсів та/або продукції з них, що класифікуються у товарній групі 03 та товарних позиціях 1604 , 1605 згідно з Українською класифікацією товарів зовнішньоекономічної діяльності (УКТЗЕД), за винятком переліку товарних позицій, затвердженого Кабінетом Міністрів України, оператори простежуваності не пізніше ніж за один робочий день до перетину митного кордону України подають документ, що підтверджує походження, законність, переробку, реекспорт простежуваних водних біоресурсів та/або продукції з них, центральному органу виконавчої влади, що реалізує державну політику у сфері рибного господарства, засобами Електронної системи, який протягом одного робочого дня вносить відомості про такий документ до відповідного реєстру Електронної системи або повідомляє про відмову у внесенні таких відомостей.\nПідставами для відмови у внесенні відомостей про простежувані водні біоресурси та/або продукцію з них до відповідного реєстру Електронної системи є:\n1) подання оператором простежуваності неповного пакета документів, необхідних для внесення відомостей про простежувані водні біоресурси та/або продукцію з них;\n2) виявлення недостовірної інформації/відомостей у документі, поданому оператором простежуваності.\nОператор простежуваності несе відповідальність за актуальність та достовірність відомостей, що містяться у документі, яким підтверджується походження, законність, переробка, реекспорт простежуваних водних біоресурсів та/або продукції з них.\n3. Центральний орган виконавчої влади, що реалізує державну політику у галузі рибного господарства, вносить до єдиного державного інформаційного веб-порталу \"Єдине вікно для міжнародної торгівлі\" у формі електронного документа з накладенням кваліфікованого електронного підпису чи печатки відомості про простежувані водні біоресурси та/або продукцію з них, включені до відповідного реєстру Електронної системи, в день включення таких відомостей до відповідного реєстру.\n4. Митні органи здійснюють митні формальності, необхідні для пропуску через митний кордон України, випуску у відповідний митний режим простежуваних водних біоресурсів та/або продукції з них, що класифікуються у товарній групі 03 та товарних позиціях 1604 , 1605 згідно з Українською класифікацією товарів зовнішньоекономічної діяльності (УКТЗЕД), на підставі відомостей про простежувані водні біоресурси та/або продукцію з них, включених до відповідного реєстру Електронної системи та внесених центральним органом виконавчої влади, що реалізує державну політику у галузі рибного господарства, у формі електронного документа з накладенням кваліфікованого електронного підпису чи печатки до єдиного державного інформаційного веб-порталу \"Єдине вікно для міжнародної торгівлі\".\n5. Положення частин третьої і четвертої цієї статті не поширюються на перелік товарних позицій, затверджений Кабінетом Міністрів України.\n6. Сертифікат походження водних біоресурсів (Certificate of Origin), сертифікат вилову водних біоресурсів (Catch Certificate), сертифікат реекспорту водних біоресурсів (Re-export Certificate), свідоцтво про переробку простежуваних водних біоресурсів та/або продукції з них видається/підтверджується безоплатно центральним органом виконавчої влади, що реалізує державну політику у галузі рибного господарства.\n7. Центральний орган виконавчої влади, що реалізує державну політику у галузі рибного господарства, здійснює перевірку документів, необхідних для підтвердження простежуваності, засобами Електронної системи."
    },
    {
      "provision_ref": "art25",
      "section": "25",
      "title": "Стаття 25. Сертифікат вилову водних біоресурсів (Catch Certificate)",
      "content": "1. Для одержання сертифіката вилову водних біоресурсів (Catch Certificate) оператор простежуваності подає заяву в електронній формі засобами Електронної системи до центрального органу виконавчої влади, що реалізує державну політику у галузі рибного господарства, яка повинна містити інформацію/відомості про:\nттн-риба або інший міжнародний транспортний документ;\nліцензію на промисловий вилов водних біоресурсів за межами юрисдикції України (за наявності);\nдозвіл на спеціальне використання водних біоресурсів за межами юрисдикції України (за наявності);\nдозвіл на спеціальне використання водних біоресурсів у рибогосподарських водних об’єктах (їх частинах) (за наявності).\nДо заяви обов’язково (у разі неможливості отримання відповідних документів з Єдиної державної електронної системи управління галуззю рибного господарства або в порядку інформаційної взаємодії) додаються:\nзаповнена форма сертифіката вилову водних біоресурсів (Catch Certificate) англійською та українською мовами;\nдоговір купівлі-продажу, на підставі якого експортується, реекспортується вантажна партія;\nрахунок-фактура (інвойс) та специфікація на вантажну партію, що експортується, реекспортується, із зазначенням десятизначного коду товару згідно з Українською класифікацією товарів зовнішньоекономічної діяльності (УКТЗЕД).\n2. Видача сертифіката вилову водних біоресурсів (Catch Certificate) або відмова у його видачі здійснюється протягом двох робочих днів з дня одержання від оператора простежуваності заяви та документів, необхідних для його видачі.\n3. Строк дії сертифіката вилову водних біоресурсів (Catch Certificate) обмежується строком завершення експортно-імпортних операцій з вантажною партією або реекспорту вантажної партії.\n4. Підставами для відмови у видачі сертифіката вилову водних біоресурсів (Catch Certificate) є:\n1) негативний висновок міжнародних організацій або прибережних держав, у зоні юрисдикції яких здійснювалося добування (вилов) водних біоресурсів;\n2) внесення риболовного судна до переліку суден, задіяних у незаконному, непідзвітному та нерегульованому рибальстві;\n3) подання оператором простежуваності неповного пакета документів, необхідних для одержання сертифіката вилову водних біоресурсів (Catch Certificate);\n4) виявлення недостовірної інформації/відомостей у документах, поданих оператором простежуваності.\n5. Сертифікат вилову водних біоресурсів (Catch Certificate) анулюється з таких підстав:\n1) заява оператора простежуваності про анулювання сертифіката вилову водних біоресурсів (Catch Certificate);\n2) ліквідація юридичної особи, припинення підприємницької діяльності фізичної особи - підприємця, якій видано сертифікат вилову водних біоресурсів (Catch Certificate);\n3) рішення суду.\n6. Рішення про анулювання сертифіката вилову водних біоресурсів (Catch Certificate) видається центральним органом виконавчої влади, що реалізує державну політику у галузі рибного господарства, не пізніше п’яти робочих днів з дня одержання інформації про настання підстав, передбачених частиною п’ятою цієї статті.\n7. Дія сертифіката вилову водних біоресурсів (Catch Certificate) припиняється з дня прийняття рішення про його анулювання.\n8. Сертифікат вилову водних біоресурсів (Catch Certificate) переоформлюється у разі виявлення у виданому сертифікаті вилову водних біоресурсів (Catch Certificate) технічної помилки.\n9. Для переоформлення сертифіката вилову водних біоресурсів (Catch Certificate) оператор простежуваності подає відповідну заяву, до якої додаються документи, що підтверджують наведену в заяві інформацію.\n10. Центральний орган виконавчої влади, що реалізує державну політику у галузі рибного господарства, протягом двох робочих днів з дня одержання заяви про переоформлення сертифіката вилову водних біоресурсів (Catch Certificate) видає переоформлений сертифікат або повідомляє про відмову в його переоформленні.\n11. Підставами для відмови у переоформленні сертифіката вилову водних біоресурсів (Catch Certificate) є:\n1) подання неповного пакета документів, необхідних для його переоформлення;\n2) виявлення в документах, поданих суб’єктом господарювання, недостовірних відомостей."
    },
    {
      "provision_ref": "art26",
      "section": "26",
      "title": "Стаття 26. Сертифікат реекспорту водних біоресурсів (Re-export Certificate)",
      "content": "1. Для одержання сертифіката реекспорту водних біоресурсів (Re-export Certificate) оператор простежуваності подає заяву засобами Електронної системи до центрального органу виконавчої влади, що реалізує державну політику у галузі рибного господарства, яка повинна містити інформацію/відомості про:\nттн-риба або інший міжнародний транспортний документ;\nсертифікат походження водних біоресурсів (Certificate of Origin);\nсертифікат вилову водних біоресурсів (Catch Certificate).\nДо заяви обов’язково (у разі неможливості отримання відповідних документів з Єдиної державної електронної системи управління галуззю рибного господарства або в порядку інформаційної взаємодії) додаються:\nзаповнена форма сертифіката реекспорту водних біоресурсів (Re-export Certificate) англійською та українською мовами;\nдоговір купівлі-продажу, на підставі якого реекспортується вантажна партія;\nрахунок-фактура (інвойс) та специфікація на вантажну партію, що реекспортується, із зазначенням десятизначного коду товару згідно з Українською класифікацією товарів зовнішньоекономічної діяльності (УКТЗЕД).\n2. Видача сертифіката реекспорту водних біоресурсів (Re-export Certificate) або відмова у його видачі здійснюється протягом двох робочих днів з дня одержання від оператора простежуваності заяви та документів, необхідних для його видачі.\n3. Строк дії сертифіката реекспорту водних біоресурсів (Re-export Certificate) обмежується строком завершення реекспорту вантажної партії.\n4. Підставами для відмови у видачі сертифіката реекспорту водних біоресурсів (Re-export Certificate) є:\n1) подання оператором простежуваності неповного пакета документів, необхідних для одержання сертифіката реекспорту водних біоресурсів (Re-export Certificate);\n2) виявлення недостовірної інформації/відомостей у документах, поданих оператором простежуваності.\n5. Сертифікат реекспорту водних біоресурсів (Re-export Certificate) анулюється з таких підстав:\n1) заява оператора простежуваності про анулювання сертифіката реекспорту водних біоресурсів (Re-export Certificate);\n2) ліквідація юридичної особи, припинення підприємницької діяльності фізичної особи - підприємця, якій видано сертифікат реекспорту водних біоресурсів (Re-export Certificate);\n3) анулювання сертифіката вилову водних біоресурсів (Catch Certificate);\n4) рішення суду.\n6. Рішення про анулювання сертифіката реекспорту водних біоресурсів (Re-export Certificate) видається центральним органом виконавчої влади, що реалізує державну політику у галузі рибного господарства, не пізніше п’яти робочих днів з дня одержання інформації про настання підстав, передбачених частиною п’ятою цієї статті.\n7. Дія сертифіката реекспорту водних біоресурсів (Re-export Certificate) припиняється з дня прийняття рішення про його анулювання.\n8. Сертифікат реекспорту водних біоресурсів (Re-export Certificate) переоформлюється у разі виявлення у виданому сертифікаті реекспорту водних біоресурсів (Re-export Certificate) технічної помилки.\n9. Для переоформлення сертифіката реекспорту водних біоресурсів (Re-export Certificate) оператор простежуваності подає відповідну заяву, до якої додаються документи, що підтверджують наведену в заяві інформацію.\n10. Центральний орган виконавчої влади, що реалізує державну політику у галузі рибного господарства, протягом двох робочих днів з дня отримання заяви про переоформлення сертифіката реекспорту водних біоресурсів (Re-export Certificate) видає переоформлений сертифікат або повідомляє про відмову в його переоформленні.\n11. Підставами для відмови у переоформленні сертифіката реекспорту водних біоресурсів (Re-export Certificate) є:\n1) подання неповного пакета документів, необхідних для його переоформлення;\n2) виявлення в документах, поданих суб’єктом господарювання, недостовірних відомостей."
    },
    {
      "provision_ref": "art27",
      "section": "27",
      "title": "Стаття 27. Свідоцтво про переробку простежуваних водних біоресурсів та/або продукції з них",
      "content": "1. Для підтвердження свідоцтва про переробку простежуваних водних біоресурсів та/або продукції з них оператор простежуваності подає заяву в електронній формі засобами Електронної системи до центрального органу виконавчої влади, що реалізує державну політику у сфері рибного господарства, яка повинна містити інформацію/відомості про:\nттн-риба або інший міжнародний транспортний документ;\nсертифікат (сертифікати) вилову водних біоресурсів (Catch Certificate);\nексплуатаційний дозвіл.\nДо заяви обов’язково (у разі неможливості отримання відповідних документів з Єдиної державної електронної системи управління галуззю рибного господарства або в порядку інформаційної взаємодії) додаються:\nзаповнена форма свідоцтва про переробку простежуваних водних біоресурсів та/або продукції з них англійською та українською мовами;\nдоговір купівлі-продажу, на підставі якого експортується вантажна партія;\nрахунок-фактура (інвойс) та специфікація на вантажну партію, що експортується, із зазначенням десятизначного коду товару згідно з Українською класифікацією товарів зовнішньоекономічної діяльності (УКТЗЕД).\n2. Підтвердження свідоцтва про переробку простежуваних водних біоресурсів та/або продукції, виробленої з них, або відмова у його підтвердженні здійснюється протягом двох робочих днів з дня отримання від оператора простежуваності заяви та документів, необхідних для його підтвердження.\n3. Строк дії свідоцтва про переробку простежуваних водних біоресурсів та/або продукції з них обмежується строком завершення експортно-імпортних операцій із вантажною партією.\n4. Підставами для відмови у підтвердженні свідоцтва про переробку простежуваних водних біоресурсів та/або продукції з них є:\n1) подання неповного пакета документів, необхідних для підтвердження свідоцтва про переробку простежуваних водних біоресурсів та/або продукції з них;\n2) виявлення недостовірної інформації/відомостей у документах, поданих оператором простежуваності.\n5. Свідоцтво про переробку простежуваних водних біоресурсів та/або продукції з них анулюється з таких підстав:\n1) заява оператора простежуваності про анулювання свідоцтва про переробку простежуваних водних біоресурсів та/або продукції з них;\n2) ліквідація юридичної особи, припинення підприємницької діяльності фізичної особи - підприємця, якій видано свідоцтво про переробку простежуваних водних біоресурсів та/або продукції з них;\n3) рішення суду.\n6. Рішення про анулювання свідоцтва про переробку простежуваних водних біоресурсів та/або продукції з них видається центральним органом виконавчої влади, що реалізує державну політику у галузі рибного господарства, не пізніше двох робочих днів з дня отримання інформації про настання підстав, передбачених частиною п’ятою цієї статті.\n7. Дія свідоцтва про переробку простежуваних водних біоресурсів та/або продукції з них припиняється з дня прийняття рішення про його анулювання.\n8. Свідоцтво про переробку простежуваних водних біоресурсів та/або продукції з них переоформлюється у разі виявлення у підтвердженому свідоцтві про переробку простежуваних водних біоресурсів та/або продукції з них технічної помилки.\n9. Для переоформлення свідоцтва про переробку простежуваних водних біоресурсів та/або продукції з них оператор простежуваності подає заяву, до якої додаються документи, що підтверджують наведену в заяві інформацію.\n10. Центральний орган виконавчої влади, що реалізує державну політику у галузі рибного господарства, протягом двох робочих днів з дня отримання заяви про переоформлення свідоцтва про переробку простежуваних водних біоресурсів та/або продукції з них підтверджує переоформлене свідоцтво про переробку простежуваних водних біоресурсів та/або продукції з них або повідомляє про відмову в його підтвердженні.\n11. Підставою для відмови у підтвердженні переоформленого свідоцтва про переробку простежуваних водних біоресурсів та/або продукції з них є подання неповного пакета документів, необхідних для його підтвердження."
    },
    {
      "provision_ref": "art28",
      "section": "28",
      "title": "Стаття 28. Системи документації добування (вилову) простежуваних водних біоресурсів та/або продукції з них, які запроваджені та використовуються міжнародними регіональними рибогосподарськими організаціями",
      "content": "1. Документи, які підтверджують законність добування (вилову) простежуваних водних біоресурсів та/або продукції з них, та інші пов’язані з ними документи для здійснення експортно-імпортних операцій, реекспорту простежуваних водних біоресурсів та/або продукції з них, впроваджені міжнародними регіональними рибогосподарськими організаціями, визнаються як сертифікати вилову водних біоресурсів (Catch Certificate) та сертифікати реекспорту водних біоресурсів (Re-export Certificate) для тих видів водних біоресурсів, для яких застосовується система документації добування (вилову) простежуваних водних біоресурсів та/або продукції з них та які є об’єктом контролю і перевірок експортно-імпортних операцій, реекспорту відповідно до вимог, встановлених цим Законом."
    },
    {
      "provision_ref": "art29",
      "section": "29",
      "title": "Стаття 29. Особливості здійснення державного нагляду і контролю у сфері простежуваності водних біоресурсів та/або продукції з них",
      "content": "1. Державний нагляд і контроль у сфері простежуваності водних біоресурсів та/або продукції з них здійснюється центральним органом виконавчої влади, що реалізує державну політику у галузі рибного господарства, з метою:\n1) стримування, запобігання та ліквідації незаконних, непідзвітних та нерегульованих операцій з об’єктами промислового рибальства та операцій з об’єктами аквакультури;\n2) реалізації державної політики у сфері простежуваності водних біоресурсів та/або продукції з них;\n3) виконання зобов’язань за міжнародними договорами України щодо збереження та раціонального використання водних біоресурсів під час провадження господарської діяльності у сфері простежуваності водних біоресурсів та/або продукції з них;\n4) державного контролю за походженням простежуваних водних біоресурсів та/або продукції з них."
    },
    {
      "provision_ref": "art30",
      "section": "30",
      "title": "Стаття 30. Відповідальність за порушення законодавства у сфері простежуваності водних біоресурсів та/або продукції з них",
      "content": "1. Порушення законодавства у сфері простежуваності водних біоресурсів та/або продукції з них тягне за собою дисциплінарну, адміністративну, цивільну відповідальність, передбачену законом.\n2. Операції з об’єктами промислового рибальства, отриманими шляхом здійснення незаконного, непідзвітного та нерегульованого рибальства, та операції з об’єктами аквакультури, отриманими з порушенням законодавства у сфері аквакультури, забороняються.\n3. Операції з об’єктами промислового рибальства та операції з об’єктами аквакультури з використанням фальсифікованої продукції (простежуваних водних біоресурсів та/або продукції з них) забороняються."
    },
    {
      "provision_ref": "art31",
      "section": "31",
      "title": "Стаття 31. Міжнародне співробітництво у сфері простежуваності водних біоресурсів та/або продукції з них",
      "content": "1. Україна бере участь у міжнародному співробітництві з питань простежуваності водних біоресурсів та/або продукції з них відповідно до норм міжнародного права.\n1. Цей Закон набирає чинності через один рік з дня його опублікування, але не раніше дня повідомлення на офіційному веб-сайті центрального органу виконавчої влади, що реалізує державну політику у галузі рибного господарства, про початок роботи електронної системи простежуваності водних біоресурсів та/або продукції, виробленої з водних біоресурсів.\n2. Внести зміни до таких законів України:\n1) абзац шостий пункту \"а\" та абзац другий пункту \"б\" частини другої статті 18 Закону України \"Про меліорацію земель\" (Відомості Верховної Ради України, 2000 р., № 11, ст. 90 із наступними змінами) виключити;\n2) у частині третій статті 2 Закону України \"Про дозвільну систему у сфері господарської діяльності\" (Відомості Верховної Ради України, 2005 р., № 48, ст. 483 із наступними змінами):\nв абзаці десятому слова \"підтвердження походження водних біоресурсів (сертифікат законності вилучення водних біоресурсів із середовища їх існування для експорту продуктів лову, сертифікат реекспорту імпортованих продуктів лову, форма підтвердження переробки імпортованих продуктів лову для їх експорту)\" виключити;\nдоповнити абзацом такого змісту:\n\"Видача, відмова у видачі, переоформлення, припинення дії сертифіката вилову водних біоресурсів (Catch Certificate), сертифіката реекспорту водних біоресурсів (Re-export Certificate), свідоцтва про переробку простежуваних водних біоресурсів та/або продукції, виробленої з водних біоресурсів, здійснюються відповідно до цього Закону з урахуванням особливостей, визначених Законом України \"Про забезпечення простежуваності водних біоресурсів та/або продукції, виробленої з водних біоресурсів\";\n3) у Законі України \"Про автомобільний транспорт\" (Відомості Верховної Ради України, 2006 р., № 32, ст. 273 із наступними змінами):\nа) статтю 13 -1 викласти в такій редакції:\n\" Стаття 13 -1 . Надання інформації з реєстру\nІнформація з реєстру товарно-транспортних накладних безоплатно надається:\nцентральному органу виконавчої влади, що реалізує державну політику у сфері статистики, з метою використання у статистичних цілях;\nцентральному органу виконавчої влади, що забезпечує формування державної політики у сфері рибного господарства та рибної промисловості, а також центральному органу виконавчої влади, що реалізує державну політику у сфері рибного господарства, з метою реалізації повноважень у сфері простежуваності водних біоресурсів та/або продукції, виробленої з водних біоресурсів\";\nб) статтю 48 після частини третьої доповнити новою частиною такого змісту:\n\"Особливості перевезення простежуваних водних біоресурсів та/або продукції, виробленої з водних біоресурсів, а також формування та використання товарно-транспортної накладної для простежуваних водних біоресурсів та/або продукції, виробленої з водних біоресурсів, визначаються цим Законом та Законом України \"Про забезпечення простежуваності водних біоресурсів та/або продукції, виробленої з водних біоресурсів\".\nУ зв’язку з цим частини четверту - шосту вважати відповідно частинами п’ятою - сьомою;\n4) у Переліку документів дозвільного характеру у сфері господарської діяльності, затвердженому Законом України \"Про Перелік документів дозвільного характеру у сфері господарської діяльності\" (Відомості Верховної Ради України, 2011 р., № 47, ст. 532 із наступними змінами):\nа) пункт 142 виключити;\nб) доповнити пунктами 169-171 такого змісту:\n\"169.\nСертифікат вилову водних біоресурсів (Catch Certificate)\nЗакон України \"Про забезпечення простежуваності водних біоресурсів та/або продукції, виробленої з водних біоресурсів\"\n170.\nСертифікат реекспорту водних біоресурсів (Re-export Certificate)\nЗакон України \"Про забезпечення простежуваності водних біоресурсів та/або продукції, виробленої з водних біоресурсів\"\n171.\nСвідоцтво про переробку простежуваних водних біоресурсів та/або продукції, виробленої з водних біоресурсів\nЗакон України \"Про забезпечення простежуваності водних біоресурсів та/або продукції, виробленої з водних біоресурсів\";\n5) у Законі України \"Про рибне господарство, промислове рибальство та охорону водних біоресурсів\" (Відомості Верховної Ради України, 2012 р., № 17, ст. 155 із наступними змінами):\nа) у частині першій статті 1:\nабзац тридцять перший викласти в такій редакції:\n\"переробка водних біоресурсів - зміна первинних властивостей водних біоресурсів (гідробіонтів) із застосуванням різноманітних способів технологічної обробки (охолодження, замороження, філетування, розбирання, соління, маринування, нагрівання, в’ялення, копчення, сушіння, обробка консервантами, кислотами, лугами чи ферментами, фізико-хімічна, біологічна, термічна обробка, консервування, подрібнення, приготування, пакування, фасування чи поєднання цих процесів або підготовка водних біоресурсів для реалізації в будь-який інший спосіб)\";\nв абзаці сорок другому слова \"реалізацією тощо\" замінити словами \"реалізацією, обліком тощо\";\nабзац сорок п’ятий викласти в такій редакції:\n\"рибоприймальний пункт - спеціально розташована та обладнана відповідно до встановлених законодавством вимог потужність, що призначена для обліку добутих (виловлених) водних біоресурсів і продукції, виробленої з водних біоресурсів, у процесі їх обігу, зареєстрована відповідно до вимог, встановлених законодавством про безпечність та окремі показники якості харчових продуктів\";\nдоповнити з урахуванням алфавітного порядку термінами такого змісту:\n\"державний облік рибогосподарських водних об’єктів (їх частин) - комплекс заходів, які визначають умови і механізм збирання та узагальнення інформації (відомостей) про рибогосподарські водні об’єкти (їх частини), у тому числі за результатами інвентаризації рибогосподарських водних об’єктів (їх частин), та інформації, отриманої від центральних та місцевих органів виконавчої влади, Ради міністрів Автономної Республіки Крим, органів місцевого самоврядування, юридичних осіб, фізичних осіб - підприємців та фізичних осіб у порядку інформаційної (електронної) взаємодії\";\n\"запас - обсяг водних біоресурсів, який виникає (існує) в певному рибогосподарському водному об’єкті (його частині)\";\n\"нелімітовані водні біоресурси - види або група видів водних біоресурсів, щодо яких у зв’язку з особливостями їх просторового розподілу або через технічні можливості промислу у рибогосподарському водному об’єкті (його частині) не може бути досягнуто рівень їх добування (вилову), який загрожує стану запасів таких водних біоресурсів\";\n\"промислова операція - пошук водних біоресурсів, закидання, встановлення, тралення, підйом знаряддя лову, ручне збирання, приймання улову на борт судна, перевантажування із судна на судно, зберігання на борту судна, переробка на борту судна, штормовий відстій, перевезення та вивантаження на берег водних біоресурсів та продуктів рибальства\";\nб) статтю 7 після абзацу дев’ятого доповнити чотирма новими абзацами такого змісту:\n\"затвердження порядку укладення договору на право спеціального використання водних біоресурсів у рибогосподарських водних об’єктах (їх частинах) в електронній формі;\nзатвердження порядку розподілу та надання бирок для маркування знарядь лову, а також вимог до маркування знарядь лову;\nзатвердження порядку ведення журналу обліку рибогосподарської діяльності в електронній формі та оформлення квитанції обліку добутих (виловлених) водних біоресурсів в електронній формі, а також вимог до обліку добутих (виловлених) водних біоресурсів;\nзатвердження порядку видачі, відмови у видачі, переоформлення, припинення дії дозволу на спеціальне використання водних біоресурсів у рибогосподарських водних об’єктах (їх частинах) (для здійснення промислового рибальства, дослідного вилову)\".\nУ зв’язку з цим абзац десятий вважати абзацом чотирнадцятим;\nв) абзац дванадцятий статті 8 викласти в такій редакції:\n\"затвердження лімітів спеціального використання водних біоресурсів, переліку нелімітованих водних біоресурсів та квот добування (вилову) в зоні юрисдикції України\";\nг) абзаци тридцять восьмий і шістдесят перший статті 9 викласти в такій редакції:\n\"здійснення розподілу лімітів спеціального використання водних біоресурсів та нелімітованих водних біоресурсів на квоти добування (вилову)\";\n\"розроблення лімітів спеціального використання водних біоресурсів та визначення переліку нелімітованих водних біоресурсів, а також квот добування (вилову) в зоні юрисдикції України\";\nґ) у частині першій статті 10:\nабзац третій доповнити словами \"та у сфері простежуваності водних біоресурсів та/або продукції, виробленої з водних біоресурсів\";\nпісля абзацу сьомого доповнити новим абзацом такого змісту:\n\"здійснювати адміністративне затримання\".\nУ зв’язку з цим абзаци восьмий - двадцять шостий вважати відповідно абзацами дев’ятим - двадцять сьомим;\nд) абзац третій частини першої статті 14 викласти в такій редакції:\n\"проведення наукових досліджень з оцінки стану, вивчення біології та середовища існування водних біоресурсів, збирання біологічних і промислово-статистичних даних, розроблення лімітів спеціального використання водних біоресурсів та визначення переліку нелімітованих водних біоресурсів\";\nе) статтю 15 викласти в такій редакції:\n\" Стаття 15. Державний моніторинг і ведення державного обліку водних біоресурсів та рибогосподарських водних об’єктів (їх частин)\nДержавний облік, державний моніторинг, а також державний облік рибогосподарських водних об’єктів (їх частин) ведуться центральним органом виконавчої влади, що реалізує державну політику у сфері рибного господарства, з метою визначення сучасного стану, планування, організації і здійснення заходів щодо охорони водних біоресурсів, їх раціонального використання та відтворення.\nДержавний моніторинг водних біоресурсів здійснюється з метою забезпечення сталого використання водних біоресурсів та недопущення їх виснаження.\nРезультатом ведення державного обліку рибогосподарських водних об’єктів (їх частин) є створення електронної карти рибогосподарських водних об’єктів (їх частин), інформація з якої оприлюднюється у формі відкритих даних на Єдиному державному веб-порталі відкритих даних.\nДержавний облік водних біоресурсів здійснюється шляхом проведення наукових досліджень, пов’язаних з визначенням чисельності водних біоресурсів у рибогосподарських водних об’єктах (їх частинах), а також здійснення контролю за одержанням засобами Єдиної державної електронної системи управління галуззю рибного господарства достовірної інформації про обсяг їх використання, загибелі або знищення.\nФінансування робіт з ведення державного обліку, здійснення державного моніторингу водних біоресурсів, а також державного обліку рибогосподарських водних об’єктів (їх частин) здійснюється за рахунок коштів державного бюджету\";\nє) абзац восьмий частини першої статті 23 виключити;\nж) у статті 24 :\nу частині першій слова \"підтвердження походження водних біоресурсів (сертифікат законності вилучення водних біоресурсів із середовища їх існування для експорту продуктів лову, сертифікат реекспорту імпортованих продуктів лову, форма підтвердження переробки імпортованих продуктів лову для їх експорту)\" виключити;\nчастину третю викласти в такій редакції:\n\"Для одержання дозволу на спеціальне використання водних біоресурсів у рибогосподарських водних об’єктах (їх частинах) (для здійснення промислового рибальства) суб’єкт рибного господарства подає відповідну заяву, в якій зазначається така інформація:\n1) про суб’єкта рибного господарства:\nповне найменування юридичної особи або прізвище, власне ім’я та по батькові (за наявності) фізичної особи - підприємця;\nідентифікаційний код юридичної особи згідно з ЄДРПОУ або реєстраційний номер облікової картки платника податків або серія (за наявності) та номер паспорта фізичної особи - підприємця (для фізичних осіб, які через свої релігійні переконання відмовилися від прийняття реєстраційного номера облікової картки платника податків, повідомили про це відповідний контролюючий орган та мають відмітку в паспорті), унікальний номер запису в Єдиному державному демографічному реєстрі (за наявності);\nмісцезнаходження юридичної особи або задеклароване/зареєстроване місце проживання (перебування) фізичної особи - підприємця;\nномер телефону, адреса електронної пошти;\n2) дата укладення та номер договору на право здійснення промислу;\n3) дата формування та номер уточнюючої декларації на промислове рибальство;\n4) необхідність видачі дозволу на спеціальне використання водних біоресурсів у рибогосподарських водних об’єктах (їх частинах) (для здійснення промислового рибальства), присвоєння ідентифікаційних номерів биркам та видачі бирок із зазначенням назви територіального органу центрального органу виконавчої влади, що реалізує державну політику у сфері рибного господарства, для отримання таких бирок;\n5) дата подання заяви\";\nчастину дев’яту викласти в такій редакції:\n\"Для одержання дозволу на спеціальне використання водних біоресурсів у рибогосподарських водних об’єктах (їх частинах) (для здійснення дослідного вилову) суб’єкт рибного господарства подає:\n1) заяву про одержання дозволу на спеціальне використання водних біоресурсів у рибогосподарських водних об’єктах (їх частинах) (для здійснення дослідного вилову), в якій зазначається така інформація:\nа) про суб’єкта рибного господарства:\nповне найменування юридичної особи;\nідентифікаційний код юридичної особи згідно з ЄДРПОУ;\nмісцезнаходження юридичної особи;\nномер телефону;\nадреса електронної пошти;\nб) дата укладення та номер договору на право здійснення дослідного вилову;\nв) дата погодження та назва програми на проведення дослідного вилову водних біоресурсів;\nг) відомості про співвиконавця (за наявності):\nдля юридичної особи - повне найменування, місцезнаходження, ідентифікаційний код згідно з ЄДРПОУ;\nдля фізичної особи - підприємця - прізвище, власне ім’я, по батькові (за наявності), задеклароване/зареєстроване місце проживання (перебування), реєстраційний номер облікової картки платника податків або серія (за наявності) та номер паспорта (для фізичних осіб, які через свої релігійні переконання відмовилися від прийняття реєстраційного номера облікової картки платника податків, повідомили про це відповідний контролюючий орган та мають відмітку в паспорті), унікальний номер запису в Єдиному державному демографічному реєстрі (за наявності);\nґ) дата укладення та номер договору про спільне виконання робіт з дослідного вилову в рибогосподарських водних об’єктах (їх частинах) (за наявності);\nд) дата формування та номер декларації на дослідний вилов або дата та номер уточнюючої декларації на дослідний вилов (за наявності);\nе) необхідність видачі дозволу на спеціальне використання водних біоресурсів у рибогосподарських водних об’єктах (їх частинах) (для здійснення дослідного вилову), присвоєння ідентифікаційних номерів биркам та видачі бирок із зазначенням назви територіального органу центрального органу виконавчої влади, що реалізує державну політику у сфері рибного господарства, для отримання таких бирок;\nє) дата подання заяви;\n2) інформацію про укладений договір на право здійснення дослідного вилову в рибогосподарських водних об’єктах (їх частинах)\";\nчастини дванадцяту і тринадцяту викласти в такій редакції:\n\"Підставою для відмови у видачі дозволу на спеціальне використання водних біоресурсів у рибогосподарських водних об’єктах (їх частинах) (для здійснення промислового рибальства) є:\nвідсутність укладеного договору на право спеціального використання водних біоресурсів у рибогосподарських водних об’єктах (їх частинах);\nвиявлення недостовірних відомостей у заяві, поданій суб’єктом рибного господарства для одержання дозволу на спеціальне використання водних біоресурсів у рибогосподарських водних об’єктах (їх частинах) (для здійснення промислового рибальства), або в декларації на промислове рибальство, або в уточнюючій декларації на промислове рибальство, за умови що суб’єкт рибного господарства, якому надано можливість усунути недоліки, виявлені в заяві, і додати до неї документи та відомості, зазначені у повідомленні про залишення заяви без руху, надісланому поштовим відправленням або засобами електронних систем (за технічної можливості) відповідно до вимог Закону України \"Про адміністративну процедуру\", не усунув такі недоліки;\nнесплата 25 відсотків ціни реалізації лота протягом десяти робочих днів з дня укладення договору на право спеціального використання водних біоресурсів у рибогосподарських водних об’єктах (їх частинах), але в будь-якому разі до подання уточнюючої декларації на промислове рибальство;\nвідсутність інформації про включення риболовного судна до системи дистанційного контролю риболовних суден у поданій уточнюючій декларації на промислове рибальство.\nПідставою для відмови у видачі дозволу на спеціальне використання водних біоресурсів у рибогосподарських водних об’єктах (їх частинах) (для здійснення дослідного вилову) є:\nвиявлення недостовірних відомостей у заяві, поданій суб’єктом рибного господарства для одержання дозволу на спеціальне використання водних біоресурсів у рибогосподарських водних об’єктах (їх частинах) (для здійснення дослідного вилову), або в декларації на дослідний вилов, або в уточнюючій декларації на дослідний вилов, за умови що суб’єкт рибного господарства, якому надано можливість усунути недоліки, виявлені в заяві, і додати документи та відомості, зазначені у повідомленні про залишення заяви без руху, надісланому поштовим відправленням або засобами електронних систем (за наявності технічної можливості) відповідно до вимог Закону України \"Про адміністративну процедуру\", не усунув такі недоліки;\nсистематичне вчинення суб’єктом рибного господарства та/або співвиконавцем (три і більше разів протягом попереднього календарного року) грубих порушень законодавства у сфері охорони, використання та відтворення водних біоресурсів;\nнесплата суб’єктом рибного господарства та/або співвиконавцем, станом на день розгляду питання про видачу дозволу, штрафних санкцій або невідшкодування шкоди, завданої рибному господарству, за попередній календарний рік;\nвідсутність укладеного договору на право здійснення дослідного вилову в рибогосподарських водних об’єктах (їх частинах) або декларації на дослідний вилов, поданих у встановленому законодавством порядку;\nвідсутність інформації про включення риболовного судна до системи дистанційного контролю риболовних суден у поданій декларації на дослідний вилов або в уточнюючій декларації на дослідний вилов\";\nчастину двадцяту замінити двома новими частинами такого змісту:\n\"Дозвіл на спеціальне використання водних біоресурсів у рибогосподарських водних об’єктах (їх частинах) (для здійснення промислового рибальства, дослідного вилову) переоформлюється у разі:\n1) виявлення у виданому дозволі технічної помилки;\n2) зміни зазначених у дозволі відомостей щодо:\nриболовних суден;\nдозволених знарядь лову, їх маркування (зокрема у разі втрати або пошкодження бирки, втрати або пошкодження знаряддя лову, маркованого биркою);\nрибоприймального пункту.\nПідставою для переоформлення дозволу на спеціальне використання водних біоресурсів у рибогосподарських водних об’єктах (їх частинах) (для здійснення дослідного вилову) також може бути зміна зазначених у дозволі відомостей щодо співвиконавця та договору про спільне виконання робіт з дослідного вилову в рибогосподарських водних об’єктах (їх частинах)\".\nУ зв’язку з цим частини двадцять першу - вісімдесят шосту вважати відповідно частинами двадцять другою - вісімдесят сьомою;\nчастини п’ятдесят п’яту - шістдесят шосту виключити;\nз) абзаци перший і п’ятий частини першої статті 27 -2 викласти в такій редакції:\n\"Єдина державна електронна система управління галуззю рибного господарства складається з компонентів (складових), які містять інформацію про\";\n\"ліміти спеціального використання водних біоресурсів, нелімітовані водні біоресурси, а також про квоти добування (вилову)\";\nи) статтю 28 викласти в такій редакції:\n\" Стаття 28. Ліміти спеціального використання водних біоресурсів та нелімітовані водні біоресурси\nСпеціальне використання водних біоресурсів здійснюється відповідно до лімітів спеціального використання водних біоресурсів та переліку нелімітованих водних біоресурсів.\nПорядок встановлення лімітів спеціального використання водних біоресурсів та визначення переліку нелімітованих водних біоресурсів затверджується Кабінетом Міністрів України\";\nі) у статті 29 :\nназву доповнити словами \"та визначення переліку нелімітованих водних біоресурсів\";\nчастину другу після слів \"лімітів спеціального використання водних біоресурсів\" доповнити словами \"та визначення переліку нелімітованих водних біоресурсів\";\nчастину третю після слів \"водних біоресурсів\" доповнити словами \"та перелік нелімітованих водних біоресурсів\";\nдоповнити частиною такого змісту:\n\"Щорічний відсоток обсягу лімітів для здійснення промислового рибальства у рибогосподарському водному об’єкті (його частині), розподіленого на квоти добування (вилову), що включаються до договорів, строк дії яких встановлюється на п’ять календарних років, що реалізуються у відповідному році на аукціоні з продажу права на укладення договорів на право спеціального використання водних біоресурсів у рибогосподарських водних об’єктах (їх частинах) шляхом проведення електронних торгів, не може перевищувати 20 відсотків обсягу такого ліміту\";\nї) у статті 30 :\nназву доповнити словами \"та нелімітованих водних біоресурсів\";\nчастину першу після слів \"ліміти спеціального використання водних біоресурсів\" доповнити словами \"та нелімітовані водні біоресурси\";\nу частині третій слова \"та результатів проведення аукціону, а також\" замінити словами \"та результатів проведення аукціону, порядок укладення договорів на право спеціального використання водних біоресурсів у рибогосподарських водних об’єктах (їх частинах), а також\";\nй) у частині другій статті 42 слова \"виключної (морської) економічної зони України, які надані\" замінити словами \"виключної (морської) економічної зони України, у тому числі які надані\";\nк) статтю 43 викласти в такій редакції:\n\" Стаття 43. Переробка водних біоресурсів\nПереробка водних біоресурсів здійснюється шляхом їх охолодження, замороження, філетування, розбирання, соління, маринування, нагрівання, в’ялення, копчення, сушіння, обробки консервантами, кислотами, лугами чи ферментами, фізико-хімічної, біологічної, термічної обробки, консервування, подрібнення, приготування, пакування, фасування чи поєднання цих процесів або підготовки водних біоресурсів для реалізації в будь-який інший спосіб\";\nл) у статті 46 :\nу частинах четвертій і п’ятій слова \"у межах акваторії порту\" замінити словами \"у межах акваторії морського рибного порту\";\nчастину сьому викласти в такій редакції:\n\"Будівництво або будь-які інші роботи на території та в акваторії, відведених морському рибному порту, здійснюються за погодженням з органом місцевого самоврядування\";\nм) розділ XV \"Прикінцеві положення\" доповнити пунктом 2 -1 такого змісту:\n\"2 -1 . Установити, що на період дії воєнного стану, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом двох років з дня його припинення чи скасування дія статті 26 -1 цього Закону зупиняється\";\n6) у Законі України \"Про аквакультуру\" (Відомості Верховної Ради України, 2013 р., № 43, ст. 616 із наступними змінами):\nа) у частині першій статті 1:\nабзац сорок перший після слова \"юридичні\" доповнити словами \"особи, фізичні особи - підприємці\";\nдоповнити з урахуванням алфавітного порядку термінами такого змісту:\n\"гідротехнічні захисні споруди рибогосподарської технологічної водойми та гідротехнічні захисні споруди для цілей аквакультури - об’єкти нерухомого майна, що виконують захисні функції та захищають населені пункти, промислові об’єкти, сільськогосподарські угіддя від підтоплень паводковими водами, запобігають руйнуванню берега (берегоукріпні споруди), регулюють рідкий та/або твердий річковий стік, здійснюють регулювання об’єму води у водосховищі, а також забезпечують належну експлуатацію водойми, регулюють (виправляють) русла річок, демонтаж, руйнування чи зміна яких призвели або можуть призвести до негативних природних та техногенних наслідків і до зміни їхнього цільового призначення;\nгідротехнічні споруди рибогосподарської технологічної водойми та гідротехнічні споруди для цілей аквакультури незахисного значення - об’єкти нерухомого майна, що не належать до гідротехнічних захисних споруд рибогосподарської технологічної водойми та гідротехнічних захисних споруд для цілей аквакультури, які перебувають у державній, комунальній та приватній власності\";\nб) частину другу статті 14 -2 викласти в такій редакції:\n\"2. Гідротехнічні споруди рибогосподарської технологічної водойми передаються фізичним та юридичним особам за договором користування на умовах оренди гідротехнічною спорудою рибогосподарської технологічної водойми державним підприємством, що належить до сфери управління центрального органу виконавчої влади, що реалізує державну політику у сфері рибного господарства, або Фонду державного майна України, на балансі якого перебувають такі гідротехнічні споруди (далі - балансоутримувач), за погодженням з уповноваженим органом управління\";\nв) доповнити статтею 14 -3 такого змісту:\n\" Стаття 14 -3 . Порядок приватизації гідротехнічних споруд рибогосподарської технологічної водойми та гідротехнічних споруд для цілей аквакультури незахисного значення\n1. Гідротехнічні споруди рибогосподарської технологічної водойми та гідротехнічні споруди для цілей аквакультури незахисного значення, які використовуються суб’єктами аквакультури на умовах оренди, можуть бути приватизовані у порядку, визначеному Законом України \"Про приватизацію державного і комунального майна\";\n7) абзац перший частини першої статті 2 Закону України \"Про основні принципи та вимоги до безпечності та якості харчових продуктів\" (Відомості Верховної Ради України, 2014 р., № 41-42, ст. 2024 із наступними змінами) після слів \"Про матеріали і предмети, призначені для контакту з харчовими продуктами\" доповнити словами \"Про забезпечення простежуваності водних біоресурсів та/або продукції, виробленої з водних біоресурсів\";\n8) пункт 3 частини третьої статті 39 Закону України \"Про державний контроль за дотриманням законодавства про харчові продукти, корми, побічні продукти тваринного походження, ветеринарну медицину та благополуччя тварин\" (Відомості Верховної Ради України, 2017 р., № 31, ст. 343 із наступними змінами) доповнити абзацом такого змісту:\n\"Обіг харчової ікри осетроподібних видів риб без додаткового маркування відповідно до вимог Закону України \"Про забезпечення простежуваності водних біоресурсів та/або продукції, виробленої з водних біоресурсів\" забороняється\";\n9) у Законі України \"Про інформацію для споживачів щодо харчових продуктів\" (Відомості Верховної Ради України, 2019 р., № 7, ст. 41 із наступними змінами):\nа) частину першу статті 3 після слів \"Про доступ до публічної інформації\" доповнити словами \"Про рибне господарство, промислове рибальство та охорону водних біоресурсів\", \"Про забезпечення простежуваності водних біоресурсів та/або продукції, виробленої з водних біоресурсів\";\nб) статтю 6 доповнити частиною дванадцятою такого змісту:\n\"12. Під час обігу харчової ікри осетроподібних видів риб обов’язковим є додаткове маркування відповідно до вимог Закону України \"Про забезпечення простежуваності водних біоресурсів та/або продукції, виробленої з водних біоресурсів\";\nв) статтю 11 доповнити частиною дванадцятою такого змісту:\n\"12. Назва харчового продукту, виробленого з харчової ікри осетроподібних видів риб, повинна містити зазначення \"вироблено з овульованої ікри\" або \"вироблено з неовульованої ікри\".\n3. Кабінету Міністрів України протягом одного року з дня, наступного за днем опублікування цього Закону:\n1) забезпечити прийняття нормативно-правових актів, необхідних для реалізації цього Закону;\n2) привести свої нормативно-правові акти у відповідність із цим Законом;\n3) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\nВ. ЗЕЛЕНСЬКИЙ"
    }
  ],
  "definitions": []
}