{
  "id": "ua-law-4250-20",
  "type": "statute",
  "title": "Закон України (4250-20)",
  "title_en": "",
  "short_name": "4250-20",
  "status": "in_force",
  "issued_date": "2025-02-25",
  "url": "https://zakon.rada.gov.ua/laws/show/4250-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо надання закладами освіти реабілітаційних послуг (реабілітаційної допомоги)\n\n(Відомості Верховної Ради (ВВР), 2025, № 32, ст.112)\n\nВерховна Рада України постановляє:\n\nI. Внести зміни до таких законів України:\n\n1. У статті 77 Закону України \"Про освіту\" (Відомості Верховної Ради України, 2017 р., № 38-39, ст. 380):\n\nназву викласти в такій редакції:\n\n\" Стаття 77. Організація медичного обслуговування та реабілітація в системі освіти\";\n\nдоповнити частиною другою такого змісту:\n\n\"2. Заклади освіти можуть надавати особам з особливими освітніми потребами та іншим особам, зокрема військовослужбовцям, особам, звільненим з військової служби, ветеранам війни, особам, які мають особливі заслуги перед Батьківщиною, реабілітаційні послуги (реабілітаційну допомогу) відповідно до визначених законодавством процедур\".\n\n2. У частині другій статті 35 Закону України \"Про повну загальну середню освіту\" (Відомості Верховної Ради України, 2020 р., № 31, ст. 226):\n\nабзац другий викласти в такій редакції:\n\n\" спеціальна школа - заклад загальної середньої освіти для осіб з особливими освітніми потребами, зумовленими порушеннями інтелектуального розвитку, фізичними, психічними та/або сенсорними порушеннями, розладами поведінки\";\n\nпісля абзацу четвертого доповнити новим абзацом такого змісту:\n\n\"Спеціальні заклади загальної середньої освіти можуть надавати реабілітаційні послуги (реабілітаційну допомогу) особам з особливими освітніми потребами та іншим особам з порушеннями зору та/або слуху, зокрема військовослужбовцям, особам, звільненим з військової служби, ветеранам війни, особам, які мають особливі заслуги перед Батьківщиною\".\n\nУ зв’язку з цим абзац п’ятий вважати абзацом шостим.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом трьох місяців з дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n25 лютого 2025 року\n\n№ 4250-IX\n\nПро внесення змін до деяких законів України щодо надання закладами освіти реабілітаційних послуг (реабілітаційної допомоги)\nЗакон України від 25.02.2025 № 4250-IX\n\nПрийняття від 25.02.2025\nПостійна адреса:\nhttps://zakon.rada.gov.ua/go/4250-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}