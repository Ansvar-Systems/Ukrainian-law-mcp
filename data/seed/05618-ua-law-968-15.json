{
  "id": "ua-law-968-15",
  "type": "statute",
  "title": "Закон України (968-15)",
  "title_en": "",
  "short_name": "968-15",
  "status": "in_force",
  "issued_date": "2003-06-19",
  "url": "https://zakon.rada.gov.ua/laws/show/968-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до Закону України\n\"Про статус ветеранів війни,\nгарантії їх соціального захисту\"\n( Відомості Верховної Ради України (ВВР), 2003, N 45, ст.359 )\n\nВерховна Рада України п о с т а н о в л я є :\nI. Закон України \"Про статус ветеранів війни, гарантії їх\nсоціального захисту\" ( 3551-12 ) (Відомості Верховної Ради\nУкраїни, 1993 р., N 45, ст. 425; 1994 р., N 20, ст. 120; 1995 р.,\nN 44, ст. 329; 1996 р., N 1, ст. 1, N 3, ст. 11; 1997 р., N 8,\nст. 62; 1999 р., N 24, ст. 209, N 38, ст. 342; 2001 р., N 22,\nст. 106; 2002 р., N 35, ст. 263, N 52, ст. 379) доповнити\nстаттею 17-1 такого змісту:\n\" Стаття 17-1. Виплата разової грошової допомоги\nЩорічну виплату разової грошової допомоги до 5 травня в\nрозмірах, передбачених статтями 12-16 цього Закону, здійснюють\nоргани праці та соціального захисту населення через відділення\nзв'язку або через установи банків (шляхом перерахування на\nособовий рахунок отримувача) пенсіонерам - за місцем отримання\nпенсії, а особам, які не є пенсіонерами, - за місцем їх проживання\nчи одержання грошового утримання.\nВійськовослужбовцям, особам начальницького та рядового складу\nорганів внутрішніх справ України, особам начальницького і рядового\nскладу кримінально-виконавчої системи України, які проходять\nслужбу (крім пенсіонерів), виплата разової грошової допомоги\nздійснюється шляхом перерахування коштів органами праці та\nсоціального захисту населення на спеціальні рахунки військових\nчастин, установ і організацій за місцем їх служби.\nОсобам, які відбувають покарання в місцях позбавлення волі\nабо утримуються в лікувально-трудових профілакторіях (крім\nпенсіонерів), виплата разової грошової допомоги здійснюється\nшляхом перерахування коштів органами праці та соціального захисту\nнаселення на спеціальні рахунки установ кримінально-виконавчої\nсистеми України.\nОсоби, які не отримали разової грошової допомоги до 5 травня,\nмають право звернутися за нею та отримати її до 30 вересня\nвідповідного року, в якому здійснюється виплата допомоги.\nГромадянам, які належать до кількох категорій осіб згідно з\nцим Законом, виплачується одна допомога - у більшому розмірі.\nРазова грошова допомога не виплачується в разі смерті\nотримувача до 5 травня або набуття громадянином статусу згідно із\nстаттями 6, 7, 9, 10, 11 цього Закону після 5 травня відповідного\nроку, в якому здійснюється виплата допомоги.\nСума разової грошової допомоги, що належала особі згідно з\nцим Законом і залишилася не одержаною у зв'язку з її смертю, не\nвключається до складу спадщини і виплачується батькам, чоловіку\n(дружині), дітям особи, якій передбачена виплата разової грошової\nдопомоги, або родичам, що проживали разом з нею\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України:\nзабезпечити приведення нормативно-правових актів у\nвідповідність із цим Законом;\nпідготувати і подати на розгляд Верховної Ради України\nпропозиції про внесення змін до законів щодо звільнення від\nоподаткування сум разової грошової допомоги.\n\nПрезидент України Л.КУЧМА\n\nм. Київ, 19 червня 2003 року\nN 968-IV\n\nПро внесення зміни до Закону України \"Про статус ветеранів війни, гарантії їх соціального захисту\"\nЗакон України від 19.06.2003 № 968-IV\n\nПрийняття від 19.06.2003\nПостійна адреса:\nhttps://zakon.rada.gov.ua/go/968-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}