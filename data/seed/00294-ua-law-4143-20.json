{
  "id": "ua-law-4143-20",
  "type": "statute",
  "title": "Закон України (4143-20)",
  "title_en": "",
  "short_name": "4143-20",
  "status": "in_force",
  "issued_date": "2024-12-17",
  "url": "https://zakon.rada.gov.ua/laws/show/4143-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України та інших законів України щодо звільнення від оподаткування податком на додану вартість операцій з ввезення на митну територію України окремих товарів оборонного призначення\n\n(Відомості Верховної Ради (ВВР), 2025, № 21, ст.76)\n\nВерховна Рада України постановляє:\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Пункт 133.4 статті 133 доповнити підпунктом 133.4.4 -1 такого змісту:\n\n\"133.4.4 -1 . Виплата компенсацій та інших виплат (у тому числі тих, що є додатковим благом) на користь працівників благодійної організації не є підставою для виключення такої благодійної організації з Реєстру неприбуткових установ та організацій, за умови що такі компенсації та інші виплати пов’язані з реалізацією цілей і завдань такої благодійної організації і передбачені її установчими документами та/або організаційно-розпорядчими документами та не суперечать Закону України \"Про благодійну діяльність та благодійні організації\". Розмір таких компенсацій та інших виплат у податковому (звітному) році не повинен перевищувати 25 відсотків суми понесених адміністративних витрат такої благодійної організації за податковий (звітний) рік\".\n\n2. Пункт 165.1 статті 165 доповнити підпунктом 165.1.68 такого змісту:\n\n\"165.1.68. сума (вартість) благодійної пожертви, отриманої фізичними особами, які здійснюють публічний збір благодійних пожертв від імені благодійної організації або на користь благодійної організації від власного імені, від імені або на користь інших бенефіціарів у порядку, визначеному Законом України \"Про благодійну діяльність та благодійні організації\", у розмірі фактично перерахованого такій благодійній організації чи бенефіціару, від імені та/або на користь яких здійснювався публічний збір благодійних пожертв\".\n\n3. Абзац п’ятий пункту 189.3 статті 189 викласти в такій редакції:\n\n\"для осіб, не зареєстрованих як платники податку, виходячи з ціни, зазначеної у договорі купівлі-продажу, але не нижче середньоринкової вартості відповідного транспортного засобу або не нижче ринкової вартості такого засобу, розрахованої суб’єктом оціночної діяльності, уповноваженим здійснювати оцінку відповідно до закону (за вибором платника податку). При цьому середньоринкова вартість транспортного засобу визначається відповідно до пункту 173.1 статті 173 цього Кодексу\".\n\n4. У розділі XX \"Перехідні положення\":\n\n1) у підрозділі 2 :\n\nу пункті 12 слова та цифри \"до 1 січня 2025 року\" замінити словами та цифрами \"до 31 грудня (включно) року, в якому буде припинено або скасовано воєнний стан на території України, введений Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX \";\n\nу пункті 13 -2 слова та цифри \"до 1 січня 2025 року\" замінити словами та цифрами \"до 31 грудня (включно) року, в якому буде припинено або скасовано воєнний стан на території України, введений Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX \";\n\nв абзаці першому пункту 92 слова та цифри \"1 січня 2025 року\" замінити словами та цифрами \"1 січня 2026 року\";\n\nпункт 95 викласти в такій редакції:\n\n\"95. Тимчасово, до припинення або скасування воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , звільняються від оподаткування податком на додану вартість операції з ввезення на митну територію України (у тому числі шляхом переміщення (пересилання) у міжнародних поштових та експрес-відправленнях) у митному режимі імпорту (у тому числі раніше поміщених в інші митні режими) складових (матеріалів, вузлів, агрегатів, устаткування та комплектувальних виробів) повітряних, наземних та водних безпілотних систем, активних засобів протидії технічним розвідкам, машин механізованого розмінування, а також систем зброї дистанційного керування та боєприпасів (які використовуються із безпілотними системами) (далі - товари), визначених абзацом першим пункту 9 -27 розділу XXI \"Прикінцеві та перехідні положення\" Митного кодексу України, що ввозяться суб’єктами господарювання для використання у власній виробничій діяльності з виробництва та/або ремонту:\n\nповітряних, наземних та водних безпілотних систем, що класифікуються у товарних групах 84 , 85 , 87 , 90 , 93 та товарних позиціях 8806 , 8906 згідно з УКТ ЗЕД;\n\nактивних засобів протидії технічним розвідкам, що класифікуються у товарних позиціях 8517, 8525, 8543 згідно з УКТ ЗЕД ;\n\nмашин механізованого розмінування, що класифікуються у товарних позиціях 8427, 8430, 8479 згідно з УКТ ЗЕД ;\n\nсистем зброї дистанційного керування та боєприпасів (які використовуються із безпілотними системами), що класифікуються у товарній групі 93 згідно з УКТ ЗЕД.\n\nДля цілей цього пункту операції з ввезення на митну територію України товарів, визначених:\n\nабзацом двадцять першим пункту 9 -27 розділу XXI \"Прикінцеві та перехідні положення\" Митного кодексу України, звільняються від оподаткування податком на додану вартість, якщо такі товари ввозяться на митну територію України у митному режимі імпорту платниками для використання у власній виробничій діяльності з виробництва та/або ремонту активних засобів протидії технічним розвідкам;\n\nабзацом двадцять другим пункту 9 -27 розділу XXI \"Прикінцеві та перехідні положення\" Митного кодексу України, звільняються від оподаткування податком на додану вартість, якщо такі товари ввозяться на митну територію України у митному режимі імпорту платниками для використання у власній виробничій діяльності з виробництва боєприпасів (які використовуються із безпілотними системами).\n\nЗвільнення від оподаткування податком на додану вартість операцій з ввезення на митну територію України товарів, визначених абзацом першим пункту 9 -27 розділу XXI \"Прикінцеві та перехідні положення\" Митного кодексу України, що використовуються для виробництва та/або ремонту активних засобів протидії технічним розвідкам, а також для виробництва боєприпасів (які використовуються із безпілотними системами) надається за умови, що зразок такого активного засобу протидії технічним розвідкам та боєприпасів (які використовуються із безпілотними системами) прийнятий на озброєння або пройшов кодифікацію у порядку, визначеному відповідно до абзацу третього пункту 1 частини першої статті 4 Закону України \"Про оборонні закупівлі\".\n\nУ разі нецільового використання зазначених товарів платник податку зобов’язаний сплатити суму податку на додану вартість, що мала бути сплачена при ввезенні на митну територію України таких товарів, а також сплатити пеню відповідно до закону.\n\nНа запит контролюючого органу, визначеного підпунктом 41.1.1 пункту 41.1 статті 41 цього Кодексу, митний орган за місцем розташування підприємства, яким для виробництва та/або ремонту повітряних, наземних та водних безпілотних систем, активних засобів протидії технічним розвідкам, машин механізованого розмінування, а також систем зброї дистанційного керування та боєприпасів (які використовуються із безпілотними системами) ввезено товари, операції із ввезення на митну територію України яких звільнено від оподаткування податком на додану вартість відповідно до цього пункту, надає протягом 10 робочих днів інформацію про обсяги ввезення таких товарів та копії отриманих звітів про результати їх використання.\n\nЗвільнення від оподаткування, встановлене цим пунктом, не застосовується до операцій із ввезення на митну територію України у митному режимі імпорту товарів, що мають походження з країни, визнаної державою-окупантом згідно із законом та/або визнаної державою-агресором щодо України згідно із законодавством, або ввозяться з території такої держави-окупанта (агресора) та/або з тимчасово окупованої території України, визначеної такою згідно із законом\";\n\n2) пункт 63 підрозділу 4 викласти в такій редакції:\n\n\"63. На період дії правового режиму воєнного, надзвичайного стану не вважається порушенням вимог пункту 133.4 статті 133 цього Кодексу передача майна, надання послуг неприбутковою організацією, використання доходів (прибутків) неприбуткової організації для фінансування видатків, не пов’язаних з реалізацією мети (цілей, завдань) та напрямів діяльності, визначених її установчими документами, за умови що такі послуги, майно добровільно перераховані (надані, передані) Збройним Силам України, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, Управлінню державної охорони України, Державній службі спеціального зв’язку та захисту інформації України, добровольчим формуванням територіальних громад, іншим утвореним відповідно до законів України військовим формуванням, їх з’єднанням, військовим частинам, підрозділам, установам або організаціям, що утримуються за рахунок коштів державного бюджету, для потреб забезпечення оборони держави, а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладам охорони здоров’я державної, комунальної власності, та/або структурним підрозділам з питань охорони здоров’я обласних, Київської та Севастопольської міських державних адміністрацій, та/або грошові кошти, перераховані на відкриті Національним банком України рахунки державних органів, призначені для фінансового забезпечення заходів з відсічі збройної агресії проти України та ліквідації її наслідків, національної безпеки та оборони, відновлення, підтримки і розвитку України, надання гуманітарної допомоги, а також для залучення коштів на підтримку Збройних Сил України та/або надання благодійної допомоги фізичним особам (крім засновників, учасників таких організацій або пов’язаних з ними осіб) з числа:\n\nучасників бойових дій, військовослужбовців (резервістів, військовозобов’язаних) та працівників Збройних Сил України, Національної гвардії України, Служби безпеки України, Служби зовнішньої розвідки України, Державної прикордонної служби України, Міністерства внутрішніх справ України, Управління державної охорони України, Державної служби спеціального зв’язку та захисту інформації України, інших утворених відповідно до законів України військових формувань, добровольчих формувань територіальних громад, поліцейських та працівників Національної поліції України, у тому числі тих, які зазнали поранення, контузії чи іншого ушкодження здоров’я, які захищають (захищали) незалежність, суверенітет та територіальну цілісність України, беруть (брали) безпосередню участь у відсічі збройної агресії та забезпеченні національної безпеки, усуненні загрози небезпеки державній незалежності України, її територіальній цілісності у період дії воєнного, надзвичайного стану в Україні, перебуваючи безпосередньо в районах здійснення зазначених заходів, або на користь членів їхніх сімей (у розумінні підпункту 165.1.54 пункту 165.1 статті 165 цього Кодексу) військовослужбовців, які загинули, померли внаслідок поранення, контузії чи каліцтва;\n\nпрацівників підприємств, установ, організацій, сил цивільного захисту, які залучаються (залучалися) та беруть (брали) безпосередню участь у здійсненні заходів із забезпечення національної безпеки і оборони, відсічі і стримування збройної агресії Російської Федерації, перебуваючи безпосередньо в районах проведення бойових дій та у період здійснення бойових дій, у порядку, встановленому законодавством, або на користь членів їхніх сімей (у розумінні підпункту 165.1.54 пункту 165.1 статті 165 цього Кодексу);\n\nфізичних осіб, які мешкають (мешкали) на території населених пунктів, у яких проводяться (проводилися) бойові дії, та/або які вимушено покинули місце проживання у зв’язку з проведенням бойових дій у таких населених пунктах\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Внести зміни до таких законів України:\n\n1) у Законі України \"Про застосування реєстраторів розрахункових операцій у сфері торгівлі, громадського харчування та послуг\" (Відомості Верховної Ради України, 2000 р., № 38, ст. 315 із наступними змінами):\n\nу статті 2 :\n\nабзац шостий доповнити реченням такого змісту: \"Для цілей цього Закону розрахунки при організації та проведенні азартних ігор є розрахунковими операціями\";\n\nдоповнити абзацом такого змісту:\n\n\"Терміни \"організатор азартних ігор\" і \"розрахунки при організації та проведенні азартних ігор\" для цілей цього Закону вживаються у значенні, наведеному в Законі України \"Про державне регулювання діяльності щодо організації та проведення азартних ігор\";\n\nчастину другу статті 9 викласти в такій редакції:\n\n\"Положення цієї статті не поширюються на здійснення організаторами азартних ігор розрахунків при організації та проведенні азартних ігор\";\n\nу статті 17 :\n\nв абзаці першому слова \"за товари (послуги)\" виключити;\n\nу пункті 1:\n\nв абзаці першому слова \"на неповну суму вартості проданих товарів (наданих послуг)\" замінити словами \"на неповну суму вартості проданих товарів (наданих послуг) або неповну суму розрахунку при організації та проведенні азартних ігор\";\n\nабзаци другий і третій викласти в такій редакції:\n\n\"100 відсотків суми, на яку здійснено продаж товарів (робіт, послуг) та/або розрахунки при організації та проведенні азартних ігор з порушеннями, встановленими цим пунктом, - за порушення, вчинене вперше;\n\n150 відсотків суми, на яку здійснено продаж товарів (робіт, послуг) та/або розрахунки при організації та проведенні азартних ігор з порушеннями, встановленими цим пунктом, - за кожне наступне порушення\";\n\nу статті 27 слова \"в готівковій формі\" замінити словами \"в готівковій формі, або розрахунки при організації та проведенні азартних ігор\";\n\n2) частину першу статті 1 Закону України \"Про державне регулювання діяльності щодо організації та проведення азартних ігор\" від 14 липня 2020 року № 768-IX доповнити пунктом 54 -1 такого змісту:\n\n\"54 -1 ) розрахунки при організації та проведенні азартних ігор - розрахунки між фізичними особами та організатором азартних ігор під час внесення коштів для участі в азартних іграх, поповнення ігрового балансу, внесення (прийняття, оплати) ставок грошима, обміну грошей на ігрові замінники гривні, виплати виграшів (призів) грошима, обміну ігрових замінників гривні на гроші, повернення ставок, повернення коштів, внесених гравцем для участі в азартних іграх, а також будь-які інші розрахунки між фізичними особами та організатором азартних ігор, що прямо або опосередковано стосуються організації та проведення азартних ігор\";\n\n3) частину другу статті 33 Закону України \"Про фінансові послуги та фінансові компанії\" (Відомості Верховної Ради України, 2023 р., № 3-4, ст.10) викласти в такій редакції:\n\n\"2. Формування та збільшення статутного капіталу особи-заявника, фінансової компанії, ломбарду відбувається у грошовій формі, а кошти розміщуються на банківських рахунках, якщо інше не передбачено цим Законом.\n\nГрошові внески для формування та збільшення статутного капіталу резиденти України здійснюють у гривнях, а нерезиденти - в іноземній валюті або у гривнях.\n\nСтатутний (складений) капітал фінансової компанії може збільшуватися за рахунок державних облігацій, що обмінюються на акції такої фінансової компанії, у випадках, передбачених законом про Державний бюджет України на відповідний рік\".\n\n3. Кабінету Міністрів України у місячний строк з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n17 грудня 2024 року\n\n№ 4143-IX\n\nПро внесення змін до Податкового кодексу України та інших законів України щодо звільнення від оподаткування податком на додану вартість операцій з ввезення на митну територію України окремих товарів оборонного призначення\nЗакон України від 17.12.2024 № 4143-IX\n\nПрийняття від 17.12.2024\nПостійна адреса:\nhttps://zakon.rada.gov.ua/go/4143-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}