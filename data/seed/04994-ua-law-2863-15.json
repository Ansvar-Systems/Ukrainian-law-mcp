{
  "id": "ua-law-2863-15",
  "type": "statute",
  "title": "Закон України (2863-15)",
  "title_en": "",
  "short_name": "2863-15",
  "status": "in_force",
  "issued_date": "2005-09-08",
  "url": "https://zakon.rada.gov.ua/laws/show/2863-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів\nУкраїни щодо підтвердження якості та безпеки\nхарчових продуктів і продовольчої сировини\n( Відомості Верховної Ради України (ВВР), 2005, N 51, ст.557 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Частину першу статті 4 Закону України \"Про державне\nрегулювання імпорту сільськогосподарської продукції\" ( 468/97-ВР )\n(Відомості Верховної Ради України, 1997 р., N 44, ст. 281;\n2005 р., N 4, ст. 91) викласти в такій редакції:\n\"Сільськогосподарська продукція, яка ввозиться на митну\nтериторію України, підлягає обов'язковій сертифікації (крім\nсировини, яка ввозиться виключно для виробництва товарів, що\nпідлягають обов'язковій сертифікації),\nсанітарно-епідеміологічному, радіологічному, а в разі ввезення\nоб'єктів державного ветеринарно-санітарного контролю та нагляду -\nтоварів першої - п'ятої, сьомої, десятої, дванадцятої,\nчотирнадцятої - шістнадцятої, дев'ятнадцятої, двадцять першої,\nдвадцять третьої груп Української класифікації товарів\nзовнішньоекономічної діяльності (УКТ ЗЕД) ( 2371а-14 ) -\nветеринарному контролю. При цьому іноземні сертифікати беруться до\nуваги виключно у випадках, коли взаємне визнання таких\nсертифікатів передбачено нормами відповідних міжнародних\nдоговорів. Порядок ввезення в Україну харчових продуктів,\nпродовольчої сировини та супутніх матеріалів здійснюється в\nпорядку, визначеному законом\".\n2. Абзац другий частини другої статті 17 Закону України \"Про\nякість та безпеку харчових продуктів і продовольчої сировини\"\n( 771/97-ВР ) (Відомості Верховної Ради України, 1998 р., N 19,\nст. 98; 2002 р., N 48, ст. 359) викласти в такій редакції:\n\"декларації про відповідність, виданої виробником продукції\nна кожну партію харчових продуктів, продовольчої сировини,\nсупутніх матеріалів, за умови, що виробник та покупець продукції\nсертифіковані відповідно до вимог міжнародного стандарту ISO або\nвимог міжнародної системи забезпечення безпеки харчових продуктів\nHACCP (Hazard Analysis and Critical Control Point); або\nсертифіката відповідності чи свідоцтва про визнання\nвідповідності\".\n3. У Декреті Кабінету Міністрів України від 10 травня\n1993 року N 46-93 ( 46-93 ) \"Про стандартизацію і сертифікацію\"\n(Відомості Верховної Ради України, 1993 р., N 27, ст. 289;\n1997 р., N 31, ст. 201):\n1) у тексті Декрету слова \"Державний комітет України по\nстандартизації, метрології та сертифікації\" у всіх відмінках\nзамінити словами \"центральний орган виконавчої влади з питань\nтехнічного регулювання\" у відповідному відмінку;\n2) текст статті 18 викласти в такій редакції:\n\"Відповідність продукції (товару), яка ввозиться і\nреалізується на території України, стандартам, що діють в Україні,\nмає підтверджуватися сертифікатом відповідності чи свідоцтвом про\nвизнання відповідності, виданим або визнаним центральним органом\nвиконавчої влади з питань технічного регулювання або акредитованим\nв установленому порядку органом із сертифікації, який\nуповноважений на здійснення цієї діяльності в законодавчо\nрегульованій сфері.\nПідтвердження відповідності харчових продуктів, продовольчої\nсировини, супутніх матеріалів, які ввозяться на митну територію\nУкраїни, здійснюється в порядку, визначеному законом.\nЦентральний орган виконавчої влади з питань технічного\nрегулювання або акредитований в установленому порядку орган із\nсертифікації, який уповноважений на здійснення цієї діяльності в\nзаконодавчо регульованій сфері, включає сертифіковану продукцію до\nЄдиного реєстру сертифікованої в Україні продукції на підставі:\n1) декларації про відповідність, виданої виробником продукції\nна кожну партію харчових продуктів, продовольчої сировини,\nсупутніх матеріалів, або\n2) сертифікатів відповідності чи свідоцтв про визнання\nвідповідності.\nРеалізація харчових продуктів, виготовлених із застосуванням\nімпортної продовольчої сировини та супутніх матеріалів, ввезених в\nУкраїну на підставі декларації про відповідність, виданої\nвиробником продукції на кожну партію харчових продуктів,\nпродовольчої сировини, супутніх матеріалів, дозволяється виключно\nза наявності сертифіката відповідності чи свідоцтва про визнання\nвідповідності, виданого або визнаного центральним органом\nвиконавчої влади з питань технічного регулювання або акредитованим\nв установленому порядку органом із сертифікації, який\nуповноважений на здійснення цієї діяльності в законодавчо\nрегульованій сфері.\nОргани митного контролю здійснюють митне оформлення імпортних\nтоварів на підставі зазначеного Єдиного реєстру в порядку,\nвстановленому Кабінетом Міністрів України.\nЦентральний орган виконавчої влади з питань технічного\nрегулювання здійснює контроль за наявністю сертифікатів для\nтоварів, що реалізуються юридичними або фізичними особами на\nмитній території України\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом місяця з дня набрання\nчинності цим Законом:\n1) підготувати та подати на розгляд Верховної Ради України\nпропозиції щодо приведення законів України у відповідність із цим\nЗаконом;\n2) привести свої нормативно-правові акти у відповідність із\nцим Законом та забезпечити видання нормативно-правових актів, що\nвипливають із цього Закону;\n3) забезпечити приведення міністерствами та іншими\nцентральними органами виконавчої влади своїх нормативно-правових\nактів у відповідність із цим Законом.\n\nПрезидент України В.ЮЩЕНКО\n\nм. Київ, 8 вересня 2005 року\nN 2863-IV\n\nПро внесення змін до деяких законодавчих актів України щодо підтвердження якості та безпеки харчових продуктів і продовольчої сировини\nЗакон України від 08.09.2005 № 2863-IV\n\nПрийняття від 08.09.2005\nПостійна адреса:\nhttps://zakon.rada.gov.ua/go/2863-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}