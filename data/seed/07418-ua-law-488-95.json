{
  "id": "ua-law-488-95",
  "type": "statute",
  "title": "Закон України (488/95-ВР)",
  "title_en": "",
  "short_name": "488/95-ВР",
  "status": "in_force",
  "issued_date": "1995-12-22",
  "url": "https://zakon.rada.gov.ua/laws/show/488/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art7",
      "section": "7",
      "title": "Стаття 7. Особи, які належать до інвалідів війни",
      "content": "До інвалідів війни належать особи з числа військовослужбовців\nдіючої армії та флоту, партизанів, підпільників, працівників, які\nстали інвалідами внаслідок поранення, контузії, каліцтва,\nзахворювання, одержаних під час захисту Батьківщини, виконання\nобов'язків військової служби (службових обов'язків) чи пов'язаних\nз перебуванням на фронті, у партизанських загонах і з'єднаннях,\nпідпільних організаціях і групах та інших формуваннях, визнаних\nтакими законодавством України, в районі воєнних дій, на\nприфронтових дільницях залізниць, на спорудженні оборонних\nрубежів, військово-морських баз та аеродромів у період\nгромадянської та Великої Вітчизняної воєн або з участю в бойових\nдіях у мирний час.\nДо інвалідів війни належать також інваліди з числа:\n1) військовослужбовців, осіб вільнонайманого складу, які\nстали інвалідами внаслідок поранення, контузії, каліцтва або\nзахворювання, одержаних під час захисту Батьківщини, виконання\nінших обов'язків військової служби, пов'язаних з перебуванням на\nфронті в інші періоди, з ліквідацією наслідків Чорнобильської\nкатастрофи, ядерних аварій, ядерних випробувань, з участю у\nвійськових навчаннях із застосуванням ядерної зброї, іншим\nураженням ядерними матеріалами;\n2) осіб начальницького і рядового складу органів Міністерства\nвнутрішніх справ і органів Комітету державної безпеки колишнього\nСоюзу РСР, Міністерства внутрішніх справ України і Служби безпеки\nУкраїни та інших військових формувань, які стали інвалідами\nвнаслідок поранення, контузії, каліцтва або захворювання,\nодержаних під час виконання службових обов'язків, ліквідації\nнаслідків Чорнобильської катастрофи, ядерних аварій, ядерних\nвипробувань, участі у військових навчаннях із застосуванням\nядерної зброї, інших уражень ядерними матеріалами;\n3) малолітніх (яким на момент ув'язнення не виповнилося 14\nроків) в'язнів фашистських концтаборів та інших місць примусового\nтримання, які визнані інвалідами від загального захворювання,\nтрудового каліцтва та з інших причин;\n4) осіб, які стали інвалідами внаслідок поранень чи інших\nушкоджень здоров'я, одержаних у районах бойових дій у період\nВеликої Вітчизняної війни та від вибухових речовин, боєприпасів і\nвійськового озброєння у повоєнний період, а також під час\nвиконання робіт, пов'язаних з розмінуванням боєприпасів часів\nВеликої Вітчизняної війни незалежно від часу їх виконання;\n5) осіб, які стали інвалідами внаслідок воєнних дій\nгромадянської та Великої Вітчизняної воєн або стали інвалідами із\nзазначених причин у неповнолітньому віці у воєнні та повоєнні\nроки;\n6) військовослужбовців, осіб вільнонайманого складу, а також\nколишніх бійців винищувальних батальйонів, взводів і загонів\nзахисту народу та інших осіб, які брали безпосередню участь у\nбойових операціях по ліквідації диверсійно-терористичних груп та\nінших незаконних формувань на території колишнього Союзу РСР і\nстали інвалідами внаслідок поранення, контузії або каліцтва,\nодержаних під час виконання службових обов'язків у цих\nбатальйонах, взводах і загонах у період з 22 червня 1941 року по\n31 грудня 1954 року;\n7) учасників бойових дій на території інших держав, які стали\nінвалідами внаслідок поранення, контузії, каліцтва або\nзахворювання, пов'язаних з перебуванням у цих державах\".\n\" Стаття 9. Особи, які належать до учасників війни\nУчасниками війни вважаються:\n1) військовослужбовці, які проходили військову службу у\nЗбройних Силах, військах і органах Міністерства внутрішніх справ,\nКомітету державної безпеки колишнього Союзу РСР чи в арміях його\nсоюзників у період Великої Вітчизняної війни та війни з\nімперіалістичною Японією 1941-1945 років або навчались у цей\nперіод у військових училищах, школах і на курсах;\n2) особи, які в період Великої Вітчизняної війни та війни з\nімперіалістичною Японією 1941-1945 років працювали в тилу на\nпідприємствах, в установах, організаціях, колгоспах, радгоспах,\nіндивідуальних сільських господарствах, на спорудженні оборонних\nрубежів, заготівлі палива, продуктів, переганяли худобу, навчались\nу цей період у ремісничих, залізничних училищах, школах і училищах\nфабрично-заводського навчання та інших закладах\nпрофесійно-технічної освіти, на курсах професійної підготовки або\nпід час навчання в школах, вищих і середніх спеціальних навчальних\nзакладах працювали в народному господарстві та на відбудові\nоб'єктів господарського і культурного призначення.\nДо учасників війни належать також особи, які в період Великої\nВітчизняної війни працювали на територіях, що після 1944 року\nввійшли до складу колишнього Союзу РСР, та особи, які після 1945\nроку були переселені на територію України з територій інших країн,\nа також громадяни, які за направленням державних органів\nколишнього Союзу РСР працювали в державах - союзницях СРСР.\nОсобам, які народилися до 31 грудня 1932 року включно і з\nповажних причин не мають можливості подати документи, що\nпідтверджують факт роботи в період війни, статус учасника війни\nможе бути встановлено за поданням відповідних комісій у порядку,\nвизначеному Кабінетом Міністрів України.\nОсобам, які народилися після 31 грудня 1932 року, статус\nучасника війни може бути встановлено лише за наявності документів\nта інших доказів, що незаперечно підтверджують факт роботи в\nперіод війни.\nУчасниками війни визнаються особи, нагороджені орденами і\nмедалями колишнього Союзу РСР за самовіддану працю і бездоганну\nвійськову службу в тилу в роки Великої Вітчизняної війни та війни\nз імперіалістичною Японією;\n3) члени груп самозахисту об'єктових і аварійних команд\nмісцевої протиповітряної оборони, народного ополчення, що діяли в\nперіод Великої Вітчизняної війни;\n4) особи, які в період Великої Вітчизняної війни перебували у\nскладі армії та флоту як сини, вихованці полків та юнги до\nдосягнення ними повноліття;\n5) колишні в'язні концтаборів, гетто та інших місць\nпримусового тримання в період другої світової війни; особи, які\nбули насильно вивезені з території колишнього Союзу РСР у період\nВеликої Вітчизняної війни на території держав, що були в стані\nвійни з СРСР або окуповані фашистською Німеччиною, якщо вони не\nвчинили в цей період злочинів проти Батьківщини.\nДо учасників війни належать особи, які в період другої\nсвітової війни були насильно вивезені з територій інших держав,\nякі після 1944 року ввійшли до складу колишнього Союзу РСР, і ті,\nякі після звільнення з концтаборів, гетто та інших місць\nпримусового тримання були переселені на територію колишнього Союзу\nРСР;\n6) працівники, які на контрактній основі направлялися на\nроботу в держави, де велися бойові дії (включаючи Республіку\nАфганістан у період з 1 грудня 1979 року по грудень 1989 року), і\nне входили до складу обмеженого контингенту радянських військ;\n7) дружини (чоловіки) військовослужбовців, які працювали за\nнаймом у державах, зазначених у пункті 6 цієї статті, в період\nведення бойових дій у них і не входили до складу обмеженого\nконтингенту радянських військ;\n8) особи, які в період Великої Вітчизняної війни 1941-1945\nроків відбували покарання в місцях позбавлення волі або перебували\nв засланні і реабілітовані відповідно до чинного законодавства\nУкраїни та колишнього СРСР;\n9) діти партизанів, підпільників, інших учасників боротьби з\nнімецько-фашистськими загарбниками в тилу ворога, які у зв'язку з\nпатріотичною діяльністю їх батьків були піддані репресіям,\nфізичним розправам, гонінням;\n10) особи, які в період Великої Вітчизняної війни 1941-1945\nроків добровільно подавали матеріальну, фінансову чи іншу допомогу\nвійськовим частинам, госпіталям, партизанським загонам, підпільним\nгрупам, іншим формуванням та окремим військовослужбовцям у їх\nборотьбі проти німецько-фашистських загарбників за умови\nнезаперечного підтвердження цих фактів."
    },
    {
      "provision_ref": "art10",
      "section": "10",
      "title": "Стаття 10. Особи, на яких поширюється чинність цього Закону",
      "content": "Чинність цього Закону поширюється на:\n1) сім'ї військовослужбовців, партизанів, підпільників,\nучасників бойових дій на території інших держав, прирівняних до\nних осіб, зазначених у статтях 6 і 7 цього Закону, які загинули\n(пропали безвісти) або померли внаслідок поранення, контузії чи\nкаліцтва, одержаних під час захисту Батьківщини або виконання\nінших обов'язків військової служби (службових обов'язків), а також\nвнаслідок захворювання, пов'язаного з перебуванням на фронті або\nодержаного в період проходження військової служби чи на території\nінших держав під час воєнних дій та конфліктів;\nсім'ї військовослужбовців, осіб начальницького і рядового\nскладу, які призивалися на збори військовозобов'язаних\nМіністерства оборони, органів внутрішніх справ і державної безпеки\nколишнього Союзу РСР і загинули (померли) під час виконання\nзавдань по охороні громадського порядку при надзвичайних\nситуаціях, пов'язаних з антигромадськими проявами;\nсім'ї загиблих під час Великої Вітчизняної війни осіб із\nчисла особового складу груп самозахисту об'єктових та аварійних\nкоманд місцевої протиповітряної оборони, сім'ї загиблих\nпрацівників госпіталів і лікарень міст Ленінграда, Сталінграда,\nОдеси, Севастополя.\nДо членів сімей загиблих (тих, які пропали безвісти)\nвійськовослужбовців, партизанів та інших осіб, зазначених у цій\nстатті, належать:\nутриманці загиблого або того, хто пропав безвісти, яким у\nзв'язку з цим виплачується пенсія;\nбатьки;\nодин з подружжя, який не одружився вдруге, незалежно від\nтого, виплачується йому пенсія чи ні;\nдіти, які не мають (і не мали) своїх сімей;\nдіти, які мають свої сім'ї, але стали інвалідами до\nдосягнення повноліття;\nдіти, обоє з батьків яких загинули або пропали безвісти;\n2) дружин (чоловіків) померлих інвалідів Великої Вітчизняної\nвійни, а також дружин (чоловіків) померлих учасників війни і\nбойових дій, партизанів і підпільників, визнаних за життя\nінвалідами від загального захворювання, трудового каліцтва та з\nінших причин, які не одружилися вдруге.\nНа дружин (чоловіків) померлих інвалідів війни, учасників\nбойових дій, партизанів, підпільників і учасників війни,\nнагороджених орденами і медалями колишнього Союзу РСР за\nсамовіддану працю і бездоганну військову службу, визнаних за життя\nінвалідами, чинність цієї статті поширюється незалежно від часу\nсмерті інваліда.\nСтаття 11. Особи, які мають особливі заслуги перед\nБатьківщиною\nОсобами, які мають особливі заслуги перед Батьківщиною,\nвважаються Герої Радянського Союзу, повні кавалери ордена Слави,\nособи, нагороджені чотирма і більше медалями \"За відвагу\", а також\nГерої Соціалістичної Праці, удостоєні цього звання за працю в\nперіод Великої Вітчизняної війни 1941-1945 років\".\n3. У статті 12:\nназву статті доповнити словами \"та особам, прирівняним до\nних\";\nу частині першій:\nу пункті 4 слова \"за жилу площу\" замінити словами \"за\nкористування житлом (квартирна плата)\";\nпункт 5 доповнити словами \"в межах середніх норм споживання,\nа для сімей, що складаються лише з непрацездатних осіб, за\nкористування газом знижка - у подвійному розмірі середніх норм\nспоживання (надання) на займану площу чи садибу\";\nу пункті 7 слова \"(за винятком таксі)\" виключити, а слова\n\"(Республіки Крим)\" замінити словами \"(Автономної Республіки\nКрим)\";\nпункт 8 після слів \"при виході на пенсію\" доповнити словами\n\"(незалежно від часу виходу на пенсію)\";\nв абзаці другому пункту 14 слова \"місцевих Рад народних\nдепутатів України та місцевих державних адміністрацій\" замінити\nсловами \"місцевих Рад та державних адміністрацій\";\nпункт 18 після слів \"транспортних засобів\" доповнити словами\n\"(не більше одного транспортного засобу)\";\nчастину другу викласти в такій редакції:\n\"Пільги щодо плати за житло, комунальні послуги та паливо,\nпередбачені пунктами 4-6 цієї статті, надаються учасникам бойових\nдій та членам їх сімей, що проживають разом з ними, незалежно від\nвиду житла чи форми власності на нього\";\nчастину третю після слів \"Учасникам бойових дій пенсії\"\nдоповнити словами \"або щомісячне довічне грошове утримання, що\nвиплачується замість пенсії\".\n4. У статті 13:\nу частині першій:\nабзац другий пункту 3 доповнити словами \"або за місцем\nроботи\";\nу пункті 4 слова \"за жилу площу\" замінити словами \"за\nкористування житлом (квартирна плата)\";\nпункт 5 доповнити словами \"в межах середніх норм споживання,\nа для сімей, що складаються лише з непрацездатних осіб, за\nкористування газом знижка - в подвійному розмірі середніх норм\nспоживання (надання) на займану площу чи садибу\";\nу пункті 7 слова \"(за винятком таксі)\" виключити, а слова\n\"(Республіки Крим)\" замінити словами \"(Автономної Республіки\nКрим)\";\nпункт 9 доповнити абзацом такого змісту:\n\"Ліквідація госпіталів для інвалідів Великої Вітчизняної\nвійни здійснюється лише за погодженням з Кабінетом Міністрів\nУкраїни\";\nпункт 11 після слів \"при виході на пенсію\" доповнити словами\n\"(незалежно від часу виходу на пенсію)\";\nв абзаці першому пункту 18 слова \"місцевих Рад народних\nдепутатів України та місцевих державних адміністрацій\" замінити\nсловами \"місцевих Рад та державних адміністрацій\", в абзаці\nдругому слова \"народних депутатів\" виключити;\nпункт 21 доповнити новим абзацом такого змісту:\n\"Інвалідам війни та особам, які супроводжують у поїздках\nінвалідів І групи (не більше одного супроводжуючого), надається\nправо користування міжміським транспортом зазначених видів у\nперіод з 1 жовтня по 15 травня з 50-процентною знижкою вартості\nпроїзду без обмеження кількості поїздок\";\nпункт 22 викласти в такій редакції:\n\"22) позачергове безплатне забезпечення автомобілем з ручним\nкеруванням (за наявності медичних показань) у порядку, який\nвизначається Кабінетом Міністрів України\";\nпункт 24 доповнити словами \"та безплатне надання для цих\nзасобів гаражів-стоянок незалежно від їх форми власності\";\nдоповнити частину першу пунктом 27 такого змісту:\n\"27) право на позачергове забезпечення продовольчими товарами\nполіпшеного асортименту та промисловими товарами підвищеного\nпопиту згідно з переліком та нормами, що встановлюються Урядом\nАвтономної Республіки Крим, обласними, Київською та\nСевастопольською міськими державними адміністраціями.\nДля продажу цих товарів створюються спеціалізовані\nсалони-магазини, секції, відділи та інші види пільгового\nторговельного обслуговування. Продаж товарів здійснюється за\nсоціально доступними цінами за переліком, визначеним Кабінетом\nМіністрів України.\nМагазини, секції, відділи та інші торговельні підприємства,\nщо обслуговують інвалідів та ветеранів війни, звільняються від\nсплати податку на добавлену вартість\";\nчастину другу статті викласти в такій редакції:\n\"Пільги щодо плати за житло, комунальні послуги та паливо,\nпередбачені пунктами 4-6 цієї статті, надаються інвалідам війни та\nчленам їх сімей, які проживають разом з ними, незалежно від виду\nжитла чи форми власності на нього\";\nчастину третю після слів \"інвалідам війни пенсії\" доповнити\nсловами \"або щомісячне довічне грошове утримання, що виплачується\nзамість пенсії\".\n5. У статті 14:\nу частині першій:\nу пункті 4 слова \"за жилу площу\" замінити словами \"за\nкористування житлом (квартирна плата)\";\nпункт 5 доповнити словами \"в межах середніх норм споживання,\nа для сімей, що складаються лише з непрацездатних осіб, за\nкористування газом знижка - в подвійному розмірі середніх норм\nспоживання (надання) на займану площу чи садибу\";\nу пункті 7 слова \"(за винятком таксі)\" виключити, а слова\n\"(Республіки Крим)\" замінити словами \"(Автономної Республіки\nКрим)\";\nпункт 8 після слів \"при виході на пенсію\" доповнити словами\n\"(незалежно від часу виходу на пенсію)\";\nпункт 17 після слів \"транспортних засобів\" доповнити словами\n\"(не більше одного транспортного засобу)\";\nчастину другу викласти в такій редакції:\n\"Пільги щодо плати за житло, комунальні послуги та паливо,\nпередбачені пунктами 4-6 цієї статті, надаються учасникам війни та\nчленам їх сімей, що проживають разом з ними, незалежно від виду\nжитла чи форми власності на нього\";\nчастину третю викласти в такій редакції:\n\"Учасникам війни, нагородженим орденами і медалями колишнього\nСоюзу РСР за самовіддану працю і бездоганну військову службу в\nтилу в роки Великої Вітчизняної війни, пенсії або щомісячне\nдовічне грошове утримання, що виплачується замість пенсії,\nпідвищуються на 75 процентів мінімальної пенсії за віком, іншим\nучасникам війни - на 50 процентів мінімальної пенсії за віком\".\n6. У статті 15:\nу частині першій:\nу пункті 4 слова \"за жилу площу\" замінити словами \"за\nкористування житлом (квартирна плата)\";\nпункт 5 доповнити словами \"в межах середніх норм споживання,\nа для сімей, що складаються лише з непрацездатних осіб, за\nкористування газом знижка - в подвійному розмірі середніх норм\nспоживання (надання) на займану площу чи садибу\";\nу пункті 7 слова \"(за винятком таксі)\" виключити, а слова\n\"(Республіки Крим)\" замінити словами \"(Автономної Республіки\nКрим)\";\nпункт 9 після слів \"при виході на пенсію\" доповнити словами\n\"(незалежно від часу виходу на пенсію)\";\nв абзаці першому пункту 15 слова \"місцевих Рад народних\nдепутатів України та місцевих державних адміністрацій\" замінити\nсловами \"місцевих Рад та державних адміністрацій\";\nдоповнити цей абзац реченням такого змісту: \"Особи, зазначені\nв цій статті, забезпечуються жилою площею протягом двох років з\nдня взяття на квартирний облік\";\nв абзаці другому цього пункту слова \"народних депутатів\"\nвиключити;\nпункт 19 після слів \"транспортних засобів\" доповнити словами\n\"(не більше одного транспортного засобу)\";\nчастини другу та третю викласти в такій редакції:\n\"Пільги щодо плати за житло, комунальні послуги та паливо,\nпередбачені пунктами 4-6 цієї статті, надаються особам, на яких\nпоширюється чинність цього Закону, та членам їх сімей, які\nпроживають разом з ними, незалежно від виду житла чи форми\nвласності на нього.\nЧленам сімей, зазначеним у пункті 1 статті 10 цього Закону, а\nтакож дружинам (чоловікам) померлих інвалідів Великої Вітчизняної\nвійни, які не одружилися вдруге, пенсії або щомісячне довічне\nгрошове утримання, що виплачується замість пенсії, підвищуються на\n150 процентів мінімальної пенсії за віком. Дружинам (чоловікам)\nпомерлих учасників війни і бойових дій, партизанів і підпільників,\nвизнаних за життя інвалідами від загального захворювання,\nтрудового каліцтва та з інших причин, які не одружилися вдруге,\nпенсії або щомісячне довічне грошове утримання, що виплачується\nзамість пенсії, підвищуються на 50 процентів мінімальної пенсії за\nвіком\".\n7. У статті 16:\nпункт 1 після слів \"надбавки до пенсій\" доповнити словами\n\"або щомісячного довічного грошового утримання, що виплачується\nзамість пенсії\";\nпункт 7 викласти в такій редакції:\n\"7) звільнення передбачених цією статтею осіб і членів їх\nсімей, які проживають разом з ними, від квартирної плати незалежно\nвід форми власності житлового фонду, від оплати комунальних послуг\n(водопостачання, каналізація, газ, електроенергія, гаряче\nводопостачання, центральне опалення, а в будинках, що не мають\nцентрального опалення, - надання палива, придбаного у межах норм,\nустановлених для продажу населенню, та інші види комунальних\nпослуг), від плати за користування домашнім телефоном і\nпозавідомчою охоронною сигналізацією житла незалежно від виду\nжитлового фонду. Зазначені пільги зберігаються за дружиною\n(чоловіком), батьками померлих Героїв Радянського Союзу, повних\nкавалерів ордена Слави, осіб, нагороджених чотирма і більше\nмедалями \"За відвагу\", а також Героїв Соціалістичної Праці\nнезалежно від часу їх смерті\";\nу пункті 10 слова \"або компенсація витрат на його проведення\nпри виконанні власними силами\" виключити;\nпункт 13 викласти в такій редакції:\n\"13) першочергове придбання акцій за їх номінальною вартістю\nна суму і за рахунок приватизаційних майнових сертифікатів,\nвиданих Герою Радянського Союзу, повному кавалеру ордена Слави,\nособі, нагородженій чотирма і більше медалями \"За відвагу\", Герою\nСоціалістичної Праці, членам їх сімей, які проживають разом з\nними\";\nпункт 18 доповнити словами \"за наявності особистого\nтранспортного засобу\";\nпункт 23 викласти в такій редакції:\n\"23) безплатне поховання з військовими почестями померлого\n(загиблого) Героя Радянського Союзу, повного кавалера ордена\nСлави, особи, нагородженої чотирма і більше медалями \"За відвагу\",\nГероя Соціалістичної Праці\";\nперше речення пункту 24 після слова \"(загиблого)\" доповнити\nсловами \"незалежно від часу смерті\".\n8. Статтю 18 доповнити словами \"та міжнародними договорами, в\nяких бере участь Україна\".\n9. Статті 20 і 22 викласти в такій редакції:\n\" Стаття 20. Громадські організації та інші об'єднання\nветеранів війни\nГромадські організації та інші об'єднання ветеранів війни в\nмежах своїх повноважень сприяють розробленню рішень органами\nзаконодавчої і виконавчої влади, представляють і захищають законні\nінтереси своїх членів у державних органах і громадських\nорганізаціях, здійснюють інші повноваження, передбачені\nзаконодавством України про об'єднання громадян.\nОргани державної виконавчої влади, місцеві органи державної\nвиконавчої влади і самоврядування, Уряд Автономної Республіки Крим\nу межах своєї компетенції надають ветеранським організаціям\nфінансову підтримку, кредити з коштів відповідних бюджетів, а\nтакож безплатно надають будинки, приміщення, обладнання та інше\nмайно, необхідне для здійснення їх статутних завдань. Ветеранські\nорганізації звільняються від плати за користування комунальними\nпослугами (газом, електроенергією та іншими послугами) в межах\nсередніх норм споживання (надання), телефоном у приміщеннях та\nбудинках, які вони займають.\nПідприємства ветеранів війни, на яких не менше ніж 60\nпроцентів від середньоспискової чисельності працюючих становлять\nучасники бойових дій та учасники війни, звільняються від сплати\nподатку на прибуток\";\n\" Стаття 22. Оскарження рішень підприємств, установ і\nорганізацій, які надають пільги\nРішення підприємств, установ і організацій, які надають\nпільги, можуть бути оскаржені до районної державної\nадміністрації, виконавчого комітету міської Ради або до районного\n(міського) суду.\nВетерани війни та особи, на яких поширюється чинність цього\nЗакону, звільняються від плати за оформлення документів, юридичні\nконсультації, а також від судових витрат, пов'язаних з розглядом\nпитань щодо їх соціального захисту\"."
    }
  ],
  "definitions": []
}