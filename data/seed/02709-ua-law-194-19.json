{
  "id": "ua-law-194-19",
  "type": "statute",
  "title": "Закон України (194-19)",
  "title_en": "",
  "short_name": "194-19",
  "status": "in_force",
  "issued_date": "2015-02-12",
  "url": "https://zakon.rada.gov.ua/laws/show/194-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art403",
      "section": "403",
      "title": "Стаття 403. Невиконання наказу",
      "content": "1. Невиконання наказу начальника, вчинене за відсутності ознак, зазначених у частині першій статті 402 цього Кодексу, якщо воно спричинило тяжкі наслідки, -\nкарається службовим обмеженням на строк до двох років або триманням у дисциплінарному батальйоні на строк до одного року, або позбавленням волі на строк до двох років.\n2. Те саме діяння, вчинене в умовах особливого періоду, крім воєнного стану, -\nкарається позбавленням волі на строк від двох до п’яти років.\n3. Діяння, передбачене частиною першою цієї статті, вчинене в умовах воєнного стану чи в бойовій обстановці, -\nкарається позбавленням волі на строк від трьох до семи років."
    },
    {
      "provision_ref": "art404",
      "section": "404",
      "title": "Стаття 404. Опір начальникові або примушування його до порушення службових обов’язків",
      "content": "1. Опір начальникові, а також іншій особі, яка виконує покладені на неї обов’язки з військової служби, або примушування їх до порушення цих обов’язків -\nкараються службовим обмеженням на строк до двох років або триманням у дисциплінарному батальйоні на строк до двох років, або позбавленням волі на строк від двох до п’яти років.\n2. Ті самі дії, вчинені групою осіб або із застосуванням зброї, або такі, що спричинили тяжкі наслідки, -\nкараються позбавленням волі на строк від трьох до восьми років.\n3. Дії, передбачені частинами першою або другою цієї статті, якщо вони були вчинені в умовах особливого періоду, крім воєнного стану, -\nкараються позбавленням волі на строк від трьох до десяти років.\n4. Дії, передбачені частинами першою або другою цієї статті, якщо вони були вчинені в умовах воєнного стану чи в бойовій обстановці, -\nкараються позбавленням волі на строк від трьох до дванадцяти років.\n5. Дії, передбачені частинами другою, третьою або четвертою цієї статті, якщо вони були пов’язані з умисним вбивством начальника або іншої особи, яка виконує обов’язки з військової служби, -\nкараються позбавленням волі на строк від десяти до п’ятнадцяти років або довічним позбавленням волі."
    },
    {
      "provision_ref": "art405",
      "section": "405",
      "title": "Стаття 405. Погроза або насильство щодо начальника",
      "content": "1. Погроза вбивством або заподіянням тілесних ушкоджень чи побоїв начальникові, або знищенням чи пошкодженням його майна у зв’язку з виконанням ним обов’язків з військової служби -\nкарається триманням у дисциплінарному батальйоні на строк до двох років або позбавленням волі на той самий строк.\n2. Заподіяння тілесних ушкоджень, побоїв або вчинення інших насильницьких дій щодо начальника у зв’язку з виконанням ним обов’язків з військової служби -\nкарається позбавленням волі на строк від двох до семи років.\n3. Дії, передбачені частинами першою або другою цієї статті, вчинені в умовах особливого періоду, крім воєнного стану, -\nкараються позбавленням волі на строк від п’яти до восьми років.\n4. Дії, передбачені частинами першою або другою цієї статті, вчинені групою осіб, або із застосуванням зброї, або в умовах воєнного стану чи в бойовій обстановці, -\nкараються позбавленням волі на строк від п’яти до десяти років\";\n\" Стаття 407. Самовільне залишення військової частини або місця служби\n1. Самовільне залишення військової частини або місця служби військовослужбовцем строкової служби, а також нез’явлення його вчасно без поважних причин на службу у разі звільнення з частини, призначення або переведення, нез’явлення з відрядження, відпустки або з лікувального закладу тривалістю понад три доби, але не більше місяця, -\nкараються триманням у дисциплінарному батальйоні на строк до двох років або позбавленням волі на строк до трьох років.\n2. Самовільне залишення військової частини або місця служби військовослужбовцем (крім строкової служби), а також нез’явлення його вчасно на службу без поважних причин тривалістю понад десять діб, але не більше місяця, або хоч і менше десяти діб, але більше трьох діб, вчинені повторно протягом року, -\nкараються штрафом до ста неоподатковуваних мінімумів доходів громадян або службовим обмеженням на строк до двох років, або позбавленням волі на строк до трьох років.\n3. Самовільне залишення військової частини або місця служби, а також нез’явлення вчасно на службу без поважних причин тривалістю понад один місяць, вчинене особами, зазначеними в частинах першій або другій цієї статті, -\nкараються позбавленням волі на строк від двох до п’яти років.\n4. Самовільне залишення військової частини або місця служби, а також нез’явлення вчасно на службу без поважних причин, вчинені в умовах особливого періоду, крім воєнного стану, вчинене особами, зазначеними в частинах першій або другій цієї статті, -\nкараються позбавленням волі на строк від трьох до семи років.\n5. Самовільне залишення військової частини або місця служби, а також нез’явлення вчасно на службу без поважних причин, вчинені в умовах воєнного стану або в бойовій обстановці, вчинене особами, зазначеними в частинах першій або другій цієї статті, -\nкараються позбавленням волі на строк від п’яти до десяти років."
    },
    {
      "provision_ref": "art408",
      "section": "408",
      "title": "Стаття 408. Дезертирство",
      "content": "1. Дезертирство, тобто самовільне залишення військової частини або місця служби з метою ухилитися від військової служби, а також нез’явлення з тією самою метою на службу у разі призначення, переведення, з відрядження, відпустки або з лікувального закладу -\nкараються позбавленням волі на строк від двох до п’яти років.\n2. Дезертирство із зброєю або за попередньою змовою групою осіб -\nкарається позбавленням волі на строк від п’яти до десяти років.\n3. Діяння, передбачене частинами першою або другою цієї статті, вчинене в умовах особливого періоду, крім воєнного стану, -\nкарається позбавленням волі на строк від п’яти до десяти років.\n4. Діяння, передбачене частинами першою або другою цієї статті, вчинене в умовах воєнного стану або в бойовій обстановці, -\nкарається позбавленням волі на строк від п’яти до дванадцяти років."
    },
    {
      "provision_ref": "art409",
      "section": "409",
      "title": "Стаття 409. Ухилення від військової служби шляхом самокалічення або іншим способом",
      "content": "1. Ухилення військовослужбовця від несення обов’язків військової служби шляхом самокалічення або шляхом симуляції хвороби, підроблення документів чи іншого обману -\nкарається триманням у дисциплінарному батальйоні на строк до двох років або позбавленням волі на той самий строк.\n2. Відмова від несення обов’язків військової служби -\nкарається позбавленням волі на строк від двох до п’яти років.\n3. Діяння, передбачені частинами першою або другою цієї статті, вчинені в умовах особливого періоду, крім воєнного стану, -\nкараються позбавленням волі на строк від трьох до семи років.\n4. Діяння, передбачені частинами першою або другою цієї статті, вчинені в умовах воєнного стану або в бойовій обстановці, -\nкараються позбавленням волі на строк від п’яти до десяти років."
    },
    {
      "provision_ref": "art410",
      "section": "410",
      "title": "Стаття 410. Викрадення, привласнення, вимагання військовослужбовцем зброї, бойових припасів, вибухових або інших бойових речовин, засобів пересування, військової та спеціальної техніки чи іншого військового майна, а також заволодіння ними шляхом шахрайства або зловживання службовим становищем",
      "content": "1. Викрадення, привласнення, вимагання військовослужбовцем зброї, бойових припасів, вибухових або інших бойових речовин, засобів пересування, військової та спеціальної техніки чи іншого військового майна або заволодіння ними шляхом шахрайства -\nкараються позбавленням волі на строк від трьох до восьми років.\n2. Ті самі дії, вчинені військовою службовою особою із зловживанням службовим становищем, або повторно, або за попередньою змовою групою осіб, або такі, що заподіяли істотну шкоду, -\nкараються позбавленням волі на строк від п’яти до десяти років.\n3. Дії, передбачені частинами першою або другою цієї статті, якщо вони вчинені в умовах особливого періоду, крім воєнного стану, -\nкараються позбавленням волі на строк від п’яти до дванадцяти років.\n4. Дії, передбачені частинами першою або другою цієї статті, якщо вони вчинені в умовах воєнного стану або в бойовій обстановці, розбій з метою заволодіння зброєю, бойовими припасами, вибуховими чи іншими бойовими речовинами, засобами пересування, військовою та спеціальною технікою, а також вимагання цих предметів, поєднане з насильством, небезпечним для життя і здоров’я потерпілого, -\nкараються позбавленням волі на строк від десяти до п’ятнадцяти років."
    },
    {
      "provision_ref": "art411",
      "section": "411",
      "title": "Стаття 411. Умисне знищення або пошкодження військового майна",
      "content": "1. Умисне знищення або пошкодження зброї, бойових припасів, засобів пересування, військової та спеціальної техніки чи іншого військового майна -\nкараються службовим обмеженням на строк до двох років або триманням у дисциплінарному батальйоні на той самий строк, або позбавленням волі на строк до трьох років.\n2. Ті самі дії, вчинені шляхом підпалу або іншим загальнонебезпечним способом, або якщо вони спричинили загибель людей чи інші тяжкі наслідки, -\nкараються позбавленням волі на строк від трьох до восьми років.\n3. Дії, передбачені частинами першою або другою цієї статті, вчинені в умовах особливого періоду, крім воєнного стану, -\nкараються позбавленням волі на строк від п’яти до восьми років.\n4. Дії, передбачені частинами першою або другою цієї статті, вчинені в умовах воєнного стану або в бойовій обстановці, -\nкараються позбавленням волі на строк від п’яти до десяти років\";\n\" Стаття 413. Втрата військового майна\n1. Втрата або зіпсування ввірених для службового користування зброї, бойових припасів, засобів пересування, предметів технічного постачання або іншого військового майна внаслідок порушення правил їх зберігання -\nкараються арештом на строк до шести місяців або триманням у дисциплінарному батальйоні на строк до двох років, або позбавленням волі на той самий строк.\n2. Ті самі діяння, вчинені в умовах особливого періоду, крім воєнного стану, -\nкараються позбавленням волі на строк до трьох років.\n3. Діяння, передбачені частиною першою цієї статті, вчинені в умовах воєнного стану або в бойовій обстановці, -\nкараються позбавленням волі на строк від двох до п’яти років\";\n\" Стаття 418. Порушення статутних правил вартової служби чи патрулювання\n1. Порушення статутних правил вартової (вахтової) служби чи патрулювання, що спричинило тяжкі наслідки, для запобігання яким призначено дану варту (вахту) чи патрулювання, -\nкарається обмеженням волі на строк від двох до п’яти років або позбавленням волі на той самий строк.\n2. Діяння, передбачене частиною першою цієї статті, вчинене в умовах особливого періоду, крім воєнного стану, -\nкарається позбавленням волі на строк від трьох до семи років.\n3. Діяння, передбачене частиною першою цієї статті, вчинене в умовах воєнного стану або в бойовій обстановці, -\nкарається позбавленням волі на строк від трьох до восьми років."
    },
    {
      "provision_ref": "art419",
      "section": "419",
      "title": "Стаття 419. Порушення правил несення прикордонної служби",
      "content": "1. Порушення правил несення прикордонної служби особою, яка входить до складу наряду з охорони державного кордону України, якщо це спричинило тяжкі наслідки, -\nкарається позбавленням волі на строк від трьох до восьми років.\n2. Те саме діяння, вчинене в умовах особливого періоду, крім воєнного стану, -\nкарається позбавленням волі на строк від п’яти до десяти років.\n3. Діяння, передбачене частиною першою цієї статті, вчинене в умовах воєнного стану чи в бойовій обстановці, -\nкарається позбавленням волі на строк від семи до десяти років."
    },
    {
      "provision_ref": "art420",
      "section": "420",
      "title": "Стаття 420. Порушення правил несення бойового чергування",
      "content": "1. Порушення правил несення бойового чергування (бойової служби), встановлених для своєчасного виявлення і відбиття раптового нападу на Україну або для захисту та безпеки України, якщо це спричинило тяжкі наслідки, -\nкарається позбавленням волі на строк від трьох до восьми років.\n2. Те саме діяння, вчинене в умовах особливого періоду, крім воєнного стану, -\nкарається позбавленням волі на строк від п’яти до восьми років.\n3. Діяння, передбачене частиною першою цієї статті, вчинене в умовах воєнного стану або в бойовій обстановці, -\nкарається позбавленням волі на строк від п’яти до десяти років."
    },
    {
      "provision_ref": "art421",
      "section": "421",
      "title": "Стаття 421. Порушення статутних правил внутрішньої служби",
      "content": "1. Порушення особою, яка входить у добовий наряд частини (крім варти і вахти), статутних правил внутрішньої служби, якщо воно спричинило тяжкі наслідки, запобігання яким входило в обов’язки даної особи, -\nкарається триманням у дисциплінарному батальйоні на строк до двох років або позбавленням волі на строк до трьох років.\n2. Те саме діяння, вчинене в умовах особливого періоду, крім воєнного стану, -\nкарається позбавленням волі на строк від трьох до п’яти років.\n3. Діяння, передбачене частиною першою цієї статті, вчинене в умовах воєнного стану або в бойовій обстановці, -\nкарається позбавленням волі на строк до п’яти років\";\n\" Стаття 425. Недбале ставлення до військової служби\n1. Недбале ставлення військової службової особи до служби, якщо це заподіяло істотну шкоду, -\nкарається штрафом до ста неоподатковуваних мінімумів доходів громадян або службовим обмеженням на строк до двох років, або позбавленням волі на строк до трьох років.\n2. Те саме діяння, якщо воно спричинило тяжкі наслідки, -\nкарається позбавленням волі на строк від трьох до семи років.\n3. Діяння, передбачені частинами першою або другою цієї статті, вчинені в умовах особливого періоду, крім воєнного стану, -\nкараються позбавленням волі на строк від п’яти до семи років.\n4. Діяння, передбачені частинами першою або другою цієї статті, вчинені в умовах воєнного стану або в бойовій обстановці, -\nкараються позбавленням волі на строк від п’яти до восьми років.\nПримітка. 1. Під військовими службовими особами розуміються військові начальники, а також інші військовослужбовці, які обіймають постійно чи тимчасово посади, пов’язані з виконанням організаційно-розпорядчих або адміністративно-господарських обов’язків, або виконують такі обов’язки за спеціальним дорученням повноважного командування.\n2. У статтях 425 та 426 цього Кодексу істотною шкодою, якщо вона полягає в завданні матеріальних збитків, вважається така шкода, яка в двісті п’ятдесят і більше разів перевищує неоподатковуваний мінімум доходів громадян, а тяжкими наслідками за тієї самої умови вважається шкода, яка у п’ятсот і більше разів перевищує неоподатковуваний мінімум доходів громадян."
    },
    {
      "provision_ref": "art426",
      "section": "426",
      "title": "Стаття 426. Бездіяльність військової влади",
      "content": "1. Умисне неприпинення злочину, що вчиняється підлеглим, або ненаправлення військовою службовою особою до органу досудового розслідування повідомлення про підлеглого, який вчинив кримінальне правопорушення, а також інше умисне невиконання військовою службовою особою дій, які вона за своїми службовими обов’язками повинна була виконати, якщо це заподіяло істотну шкоду, -\nкараються штрафом від п’ятдесяти до двохсот неоподатковуваних мінімумів доходів громадян або службовим обмеженням на строк до двох років, або позбавленням волі на строк до трьох років.\n2. Ті самі діяння, якщо вони спричинили тяжкі наслідки, -\nкараються позбавленням волі на строк від трьох до семи років.\n3. Діяння, передбачені частинами першою або другою цієї статті, вчинені в умовах особливого періоду, крім воєнного стану, -\nкараються позбавленням волі на строк від п’яти до семи років.\n4. Діяння, передбачені частинами першою або другою цієї статті, що вчинені в умовах воєнного стану або в бойовій обстановці, -\nкараються позбавленням волі на строк від семи до десяти років\";\n\" Стаття 428. Залишення гинучого військового корабля\n1. Залишення гинучого військового корабля командиром, який не виконав до кінця своїх службових обов’язків, а також особою із складу команди корабля без належного на те розпорядження командира -\nкарається позбавленням волі на строк від трьох до восьми років.\n2. Те саме діяння, вчинене в умовах особливого періоду, крім воєнного стану, -\nкарається позбавленням волі на строк від п’яти до восьми років.\n3. Діяння, передбачене частиною першою цієї статті, вчинене в умовах воєнного стану або в бойовій обстановці, -\nкарається позбавленням волі на строк від семи до десяти років\";\n\" Стаття 435. Незаконне використання символіки Червоного Хреста, Червоного Півмісяця, Червоного Кристала та зловживання нею\n1. Носіння в районі воєнних дій символіки Червоного Хреста, Червоного Півмісяця, Червоного Кристала особами, які не мають на те права, а також зловживання в умовах особливого періоду, крім воєнного стану, прапорами чи знаками Червоного Хреста, Червоного Півмісяця, Червоного Кристала або пофарбуванням, присвоєним санітарно-транспортним засобам, -\nкараються обмеженням волі на строк до двох років.\n2. Носіння в районі воєнних дій символіки Червоного Хреста, Червоного Півмісяця, Червоного Кристала особами, які не мають на те права, а також зловживання в умовах воєнного стану прапорами чи знаками Червоного Хреста, Червоного Півмісяця, Червоного Кристала або пофарбуванням, присвоєним санітарно-транспортним засобам, -\nкараються позбавленням волі на строк до двох років\".\n2. Цей Закон набирає чинності з дня, наступного за днем його опублікування.\nП.ПОРОШЕНКО"
    }
  ],
  "definitions": []
}