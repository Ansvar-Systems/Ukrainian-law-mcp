{
  "id": "ua-law-3378-15",
  "type": "statute",
  "title": "Закон України (3378-15)",
  "title_en": "",
  "short_name": "3378-15",
  "status": "in_force",
  "issued_date": "2006-01-19",
  "url": "https://zakon.rada.gov.ua/laws/show/3378-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до Закону України\n\"Про податок з доходів фізичних осіб\"\nщодо оподаткування спадщини\n( Відомості Верховної Ради України (ВВР), 2006, N 22, ст.187 )\n\nВерховна Рада України п о с т а н о в л я є :\nI. Внести до Закону України \"Про податок з доходів фізичних\nосіб\" ( 889-15 ) (Відомості Верховної Ради України, 2003 р., N 37,\nст. 308; 2004 р., N 52, ст. 564; 2005 р., NN 17-19, ст. 267) такі\nзміни:\n1. У статті 11:\n1) у пункті 11.1:\nа) підпункт 11.1.1 викласти в такій редакції:\n\"11.1.1. Дохід, отриманий платником податку від продажу не\nчастіше одного разу протягом звітного податкового року житлового\nбудинку, квартири або частини квартири, кімнати, садового будинку\n(включаючи земельну ділянку, на якій розташовані такі об'єкти, а\nтакож господарсько-побутові споруди та будівлі, розташовані на\nтакій земельній ділянці), не оподатковується, якщо загальна площа\nтакого житлового будинку, квартири або частини квартири, кімнати,\nсадового будинку не перевищує 100 квадратних метрів.\nУ разі якщо площа такого об'єкта нерухомого майна перевищує\n100 квадратних метрів, то частина доходу, пропорційна сумі такого\nперевищення, підлягає оподаткуванню за ставкою в розмірі 1\nвідсотка від вартості такого об'єкта нерухомого майна\";\nб) у підпункті 11.1.3:\nв абзаці першому слово \"державним\" виключити;\nабзац другий виключити;\n2) підпункти 11.2.1, 11.2.2 і 11.2.3 пункту 11.2 викласти у\nтакій редакції:\n\"11.2.1. Дохід, отриманий платником податку від продажу не\nчастіше одного разу протягом звітного податкового року одного з\nоб'єктів нерухомого майна, зазначених у підпункті 11.1.1 пункту\n11.1 цієї статті, не оподатковується, якщо загальна площа такого\nоб'єкта нерухомого майна не перевищує 100 квадратних метрів.\nУ разі якщо площа такого об'єкта нерухомого майна перевищує\n100 квадратних метрів, то частина доходу, пропорційна сумі такого\nперевищення, оподатковується за ставкою в розмірі 1 відсотка від\nвартості такого об'єкта нерухомого майна;\n11.2.2. Дохід, отриманий платником податку від продажу\nпротягом звітного податкового року більш ніж одного з об'єктів\nнерухомості, зазначених у підпункті 11.1.1 пункту 11.1 цієї\nстатті, або від продажу об'єкта нерухомості, іншого, ніж зазначені\nу підпункті 11.1.1 пункту 11.1 цієї статті, підлягає оподаткуванню\nза ставкою, визначеною пунктом 7.2 статті 7 цього Закону.\nУ такому ж порядку оподатковується дохід від продажу об'єкта\nнезавершеного будівництва;\n11.2.3. Дохід від продажу об'єкта нерухомого майна\nвизначається виходячи з ціни, зазначеної в договорі\nкупівлі-продажу, але не нижче оціночної вартості такого об'єкта\nнерухомого майна, розрахованої органом, уповноваженим здійснювати\nтаку оцінку відповідно до законодавства\";\n3) у пункті 11.3:\nа) абзац третій викласти в такій редакції:\n\"Сума податку самостійно сплачується сторонами (або однією\nстороною) договору до його нотаріального посвідчення через\nустанови банків у сумі, визначеній податковим агентом\";\nб) доповнити абзацом шостим такого змісту:\n\"Доходи від операцій з продажу об'єктів нерухомого майна,\nздійснюваних фізичними особами - нерезидентами, оподатковуються\nзгідно з порядком оподаткування таких доходів, визначеним для\nрезидентів\".\n2. Абзац перший пункту 12.2 статті 12 викласти в такій\nредакції:\n\"12.2. Як виняток із пункту 12.1 цієї статті при продажу\nодного з об'єктів рухомого майна у вигляді легкового автомобіля,\nмотоцикла, моторолера або моторного (парусного) човна не частіше\nодного разу протягом звітного податкового року доходи продавця від\nзазначених операцій оподатковуються за ставкою в розмірі\n1 відсотка від вартості такого об'єкта рухомого майна за умови\nсплати (перерахування) ним суми державного мита до бюджету або\nсуми плати нотаріусу за нотаріальне посвідчення відповідного\nдоговору до такого посвідчення\".\n3. У статті 13:\n1) у пункті 13.2:\nа) підпункти 13.2.1 і 13.2.2 викласти в такій редакції:\n\"13.2.1. при отриманні спадщини спадкоємцями, що є членами\nсім'ї спадкодавця першого ступеня споріднення, - за нульовою\nставкою податку до будь-якого об'єкта спадщини;\n13.2.2. при отриманні спадщини спадкоємцями, що не є членами\nсім'ї спадкодавця першого ступеня споріднення, - за ставкою\nподатку, визначеною пунктом 7.2 статті 7 цього Закону, до\nбудь-якого об'єкта спадщини\";\nб) у підпункті 13.2.3 цифри \"7.3\" замінити цифрами \"7.1\";\n2) пункт 13.3 виключити;\n3) доповнити пунктом 13.6 такого змісту:\n\"13.6. При отриманні спадщини у вигляді власності, визначеної\nв підпунктах \"а\", \"б\", \"д\" пункту 13.1 цієї статті, особою, яка є\nінвалідом I групи або має статус дитини-сироти або дитини, яка\nпозбавлена батьківського піклування, застосовується нульова ставка\nоподаткування до вартості такої власності\".\n4. Пункт 14.2 статті 14 викласти в такій редакції:\n\"14.2. Не підлягають оподаткуванню доходи як кошти або майно\n(майнові чи немайнові права), подаровані одним членом подружжя\nіншому, у межах їх частини спільної часткової чи спільної сумісної\nвласності, а також батьками дітям, у тому числі зачатим за життя\nта народженим після, і дітьми батькам, у межах їх частини спільної\nчасткової власності згідно із законом\".\nII. Цей Закон набирає чинності з 1 січня 2007 року.\n\nПрезидент України В.ЮЩЕНКО\n\nм. Київ, 19 січня 2006 року\nN 3378-IV\n\nПро внесення змін до Закону України \"Про податок з доходів фізичних осіб\" щодо оподаткування спадщини\nЗакон України від 19.01.2006 № 3378-IV\n\nВтрата чинності від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/3378-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}