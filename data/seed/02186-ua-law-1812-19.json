{
  "id": "ua-law-1812-19",
  "type": "statute",
  "title": "Закон України (1812-19)",
  "title_en": "",
  "short_name": "1812-19",
  "status": "in_force",
  "issued_date": "2017-01-17",
  "url": "https://zakon.rada.gov.ua/laws/show/1812-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо впровадження автоматизованої системи обліку оплати проїзду в міському пасажирському транспорті\n\n(Відомості Верховної Ради (ВВР), 2017, № 7-8, ст.51)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) абзац перший частини першої статті 135 після слів \"Безквитковий проїзд пасажира\" доповнити словами \"в тому числі проїзд без реєстрації або компостування проїзного документа\";\n\n2) у статті 229 :\n\nу частині першій слова та цифри \"абзаци шостий та восьмий статті 135\" замінити словами та цифрами \"абзаци четвертий, шостий та восьмий статті 135\";\n\nу частині другій:\n\nу пункті 1 слова та цифри \"абзаци шостий та восьмий статті 135\" замінити словами та цифрами \"абзаци четвертий, шостий та восьмий статті 135\";\n\nу пункті 2 слова та цифри \"абзац восьмий статті 135\" замінити словами та цифрами \"абзаци четвертий та восьмий статті 135\".\n\n2. У Законі України \"Про автомобільний транспорт\" (Відомості Верховної Ради України, 2006 р., № 32, ст. 273 із наступними змінами):\n\n1) статтю 1 доповнити з урахуванням алфавітного порядку термінами такого змісту:\n\n\"автоматизована система обліку оплати проїзду - програмно-технічний комплекс, призначений для здійснення обліку наданих транспортних послуг за допомогою електронного квитка\";\n\n\"електронний квиток - проїзний документ встановленої форми, який після реєстрації в автоматизованій системі обліку оплати проїзду дає право пасажиру на одержання транспортних послуг\";\n\n\"квиток - проїзний документ встановленої форми, який надає право пасажиру на одержання транспортних послуг\";\n\n2) частину дев’яту статті 6 доповнити словами \"запроваджують автоматизовану систему обліку оплати проїзду та встановлюють порядок її функціонування, а також види, форми носіїв, порядок обігу та реєстрації проїзних документів; визначають особу, уповноважену здійснювати справляння плати за транспортні послуги в разі запровадження автоматизованої системи обліку оплати проїзду\";\n\n3) статтю 35 доповнити частиною сімнадцятою такого змісту:\n\n\"Правила користування міським пасажирським автомобільним транспортом затверджуються відповідним органом місцевого самоврядування. Вони визначають порядок проїзду і його оплати, права та обов’язки пасажирів, а також взаємовідносини перевізників і пасажирів під час надання транспортних послуг, враховуючи особливості транспортної інфраструктури та наявність автоматизованої системи обліку оплати проїзду\";\n\n4) абзац четвертий частини другої статті 39 доповнити словами \"а в разі запровадження автоматизованої системи обліку оплати проїзду - електронний квиток та документи для пільгового проїзду\";\n\n5) абзаци другий і третій частини другої статті 41 викласти в такій редакції:\n\n\"мати при собі квиток на проїзд, на перевезення багажу, за наявності права пільгового проїзду - відповідне посвідчення чи довідку, на підставі якої надається пільга, а в разі запровадження автоматизованої системи обліку оплати проїзду - зареєструвати електронний квиток;\n\nвиконувати вимоги правил надання послуг та правил користування пасажирським автомобільним транспортом\";\n\n6) частину другу статті 42 доповнити словами \"а в разі запровадження автоматизованої системи обліку оплати проїзду - з моменту реєстрації електронного квитка\".\n\n3. У Законі України \"Про міський електричний транспорт\" (Відомості Верховної Ради України, 2004 р., № 51, ст. 548; 2014 р., № 8, ст. 88; 2015 р., № 32, ст. 318):\n\n1) статтю 1 доповнити з урахуванням алфавітного порядку термінами такого змісту:\n\n\"автоматизована система обліку оплати проїзду - програмно-технічний комплекс, призначений для здійснення обліку наданих транспортних послуг за допомогою електронного квитка\";\n\n\"електронний квиток - проїзний документ встановленої форми, який після реєстрації в автоматизованій системі обліку оплати проїзду дає право пасажиру на одержання транспортних послуг\";\n\n\"квиток - проїзний документ встановленої форми, який надає право пасажиру на одержання транспортних послуг\";\n\n2) у статті 4:\n\nчастину третю доповнити словами \"а в разі запровадження автоматизованої системи обліку оплати проїзду - зареєстрований електронний квиток\";\n\nдоповнити частиною восьмою такого змісту:\n\n\"8. Правила користування міським електричним транспортом затверджуються відповідним органом місцевого самоврядування. Вони визначають порядок проїзду і його оплати, права та обов’язки пасажирів, а також взаємовідносини перевізників і пасажирів під час надання транспортних послуг, враховуючи особливості транспортної інфраструктури та наявність автоматизованої системи обліку оплати проїзду\";\n\n3) в абзаці першому частини першої статті 6 слова \"які затверджуються центральним органом виконавчої влади, що забезпечує формування та реалізує державну політику у сфері транспорту і\" виключити;\n\n4) статтю 8 доповнити частиною четвертою такого змісту:\n\n\"4. Органи місцевого самоврядування запроваджують автоматизовану систему обліку оплати проїзду, встановлюють порядок її функціонування, а також форми носіїв, види, порядок обігу та реєстрації проїзних документів, визначають особу, уповноважену здійснювати справляння плати за транспортні послуги в разі запровадження автоматизованої системи обліку оплати проїзду\";\n\n5) в абзаці п’ятому частини першої статті 13 слово \"здійснювати\" замінити словом \"забезпечувати\".\n\n4. У пункті \"а\" частини першої статті 30 Закону України \"Про місцеве самоврядування в Україні\" (Відомості Верховної Ради України, 1997 р., № 24, ст. 170 із наступними змінами):\n\n1) підпункт 10 викласти в такій редакції:\n\n\"10) затвердження маршрутів і графіків руху, правил користування міським пасажирським транспортом незалежно від форм власності, узгодження цих питань стосовно транзитного пасажирського транспорту у випадках, передбачених законодавством\";\n\n2) доповнити підпунктами 10 -1 і 10 -2 такого змісту:\n\n\"10 -1 ) прийняття рішення про впровадження автоматизованої системи обліку оплати проїзду в міському пасажирському транспорті незалежно від форм власності та визначення особи, уповноваженої здійснювати справляння плати за транспортні послуги в разі запровадження автоматизованої системи обліку оплати проїзду;\n\n10 -2 ) встановлення порядку функціонування та вимог до автоматизованої системи обліку оплати проїзду в міському пасажирському транспорті незалежно від форм власності, а також видів, форм носіїв, порядку обігу та реєстрації проїзних документів\".\n\n5. Частину другу статті 38 -1 Закону України \"Про основи соціальної захищеності інвалідів в Україні\" (Відомості Верховної Ради УРСР, 1991 р., № 21, ст. 252 із наступними змінами) доповнити словами \"за наявності посвідчення чи довідки, зазначених у цьому Законі, а в разі запровадження автоматизованої системи обліку оплати проїзду - також електронного квитка, який видається на безоплатній основі\".\n\n6. Абзац четвертий частини п’ятої статті 6 Закону України \"Про реабілітацію жертв політичних репресій на Україні\" (Відомості Верховної Ради УРСР, 1991 р., № 22, ст. 262; Відомості Верховної Ради України, 2010 р., № 8, ст. 62) доповнити словами \"за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\".\n\n7. У Законі України \"Про статус і соціальний захист громадян, які постраждали внаслідок Чорнобильської катастрофи\" (Відомості Верховної Ради України, 1992 р., № 13, ст. 178 із наступними змінами):\n\n1) пункт 15 частини першої статті 20 доповнити словами \"за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\";\n\n2) пункт 9 частини першої статті 21 доповнити словами \"за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\";\n\n3) пункт 1 частини третьої статті 30 доповнити словами \"за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\".\n\n8. Перше речення пункту 4 статті 14 Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190; 2006 р., № 51, ст. 519) доповнити словами \"за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\".\n\n9. Пункт 7 частини першої статті 12 і перше речення пункту 7 частини першої статті 13 Закону України \"Про статус ветеранів війни, гарантії їх соціального захисту\" (Відомості Верховної Ради України, 1993 р., № 45, ст. 425 із наступними змінами) після слів \"місця проживання\" доповнити словами \"за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\".\n\n10. Пункт 11 статті 6 Закону України \"Про статус ветеранів військової служби, ветеранів органів внутрішніх справ, ветеранів Національної поліції і деяких інших осіб та їх соціальний захист\" (Відомості Верховної Ради України, 1998 р., № 40-41, ст. 249; 2001 р., № 24, ст. 127) після слів \"(за винятком таксі)\" доповнити словами \"за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\".\n\n11. Пункт 4 частини шостої статті 13 Закону України \"Про охорону дитинства\" (Відомості Верховної Ради України, 2001 р., № 30, ст. 142; 2009 р., № 39, ст. 550) доповнити словами \"за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\".\n\nII. Прикінцеві положення\n\n1. Цей Закон набирає чинності через три місяці з дня його опублікування, крім пункту 2 цього розділу, який набирає чинності з дня опублікування цього Закону.\n\n2. Кабінету Міністрів України протягом трьох місяців з дня опублікування цього Закону:\n\n1) розробити та затвердити порядок взаємодії органів місцевого самоврядування та органів соціального захисту населення щодо обов’язковості забезпечення осіб, яким законом надано право пільгового проїзду, електронними квитками на безоплатній основі в разі запровадження автоматизованої системи обліку оплати проїзду;\n\n2) привести свої нормативно-правові акти у відповідність із цим Законом;\n\n3) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n17 січня 2017 року\n\n№ 1812-VIII\n\nПро внесення змін до деяких законодавчих актів України щодо впровадження автоматизованої системи обліку оплати проїзду в міському пасажирському транспорті\nЗакон України від 17.01.2017 № 1812-VIII\n\nПрийняття від 17.01.2017\nПостійна адреса:\nhttps://zakon.rada.gov.ua/go/1812-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}