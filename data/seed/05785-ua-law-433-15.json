{
  "id": "ua-law-433-15",
  "type": "statute",
  "title": "Закон України (433-15)",
  "title_en": "",
  "short_name": "433-15",
  "status": "in_force",
  "issued_date": "2003-01-16",
  "url": "https://zakon.rada.gov.ua/laws/show/433-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art2",
      "section": "2",
      "title": "Стаття 2. Визначення основних термінів",
      "content": "У цьому Законі наведені нижче терміни вживаються в такому\nзначенні:\nпріоритетні напрями інноваційної діяльності в Україні -\nнауково, економічно і соціально обґрунтовані та законодавчо\nвизначені напрями інноваційної діяльності, спрямовані на\nзабезпечення потреб суспільства у високотехнологічній\nконкурентоспроможній, екологічно чистій продукції, високоякісних\nпослугах та збільшення експортного потенціалу держави.\nПріоритетні напрями інноваційної діяльності в Україні\nскладаються із стратегічних та середньострокових пріоритетних\nнапрямів інноваційної діяльності:\nстратегічні пріоритетні напрями інноваційної діяльності -\nрозраховані на тривалу перспективу (не менше десяти років)\nнайважливіші напрями інноваційної діяльності щодо забезпечення\nсоціально-економічного зростання держави, розроблені на основі\nнауково-прогнозного аналізу світових тенденцій\nсоціально-економічного та науково-технологічного розвитку з\nурахуванням можливостей вітчизняного інноваційного потенціалу;\nсередньострокові пріоритетні напрями інноваційної\nдіяльності - розраховані на реалізацію протягом найближчих\nтрьох - п'яти років напрями інноваційного оновлення промислового,\nсільськогосподарського виробництва та сфери послуг щодо освоєння\nвипуску нових наукоємних товарів та послуг з високою\nконкурентоспроможністю на внутрішньому та (або) зовнішньому\nринках.\nСередньострокові пріоритетні напрями інноваційної діяльності\nформуються в рамках стратегічних пріоритетних напрямів\nінноваційної діяльності на основі новітніх досягнень вітчизняної і\nсвітової науки, аналізу кон'юнктури світового і внутрішнього\nринків та ресурсних можливостей держави.\nЗа своїми масштабами, направленістю та специфікою реалізації\nсередньострокові пріоритетні напрями інноваційної діяльності\nможуть бути пріоритетними напрямами інноваційної діяльності\nзагальнодержавного, галузевого або регіонального рівнів;\nінноваційний потенціал - сукупність науково-технологічних,\nфінансово-економічних, виробничих, соціальних та\nкультурно-освітніх можливостей країни (галузі, регіону,\nпідприємства тощо), необхідних для забезпечення інноваційного\nрозвитку економіки;\nінноваційна культура - складова інноваційного потенціалу, що\nхарактеризує рівень освітньої, загальнокультурної і\nсоціально-психологічної підготовки особистості та суспільства в\nцілому до сприйняття і творчого втілення в життя ідеї розвитку\nекономіки країни на інноваційних засадах;\nмоніторинг інноваційної діяльності - систематичний збір,\nобробка та аналіз інформації про перебіг інноваційних процесів,\nпрактичні наслідки заходів держави щодо стимулювання і регулювання\nінноваційної діяльності в країні, результати реалізації\nпріоритетних напрямів інноваційної діяльності.\nСтаття 3. Формування та затвердження стратегічних\nпріоритетних напрямів інноваційної діяльності\nСтратегічні пріоритетні напрями інноваційної діяльності\nформуються спеціально уповноваженим центральним органом виконавчої\nвлади у сфері інноваційної діяльності із залученням Національної\nта галузевих академій наук України на основі ґрунтовних\nпрогнозно-аналітичних досліджень тенденцій світового\nнауково-технологічного розвитку, результатів реалізації\nпріоритетних напрямів розвитку науки і техніки України,\nзіставлення їх із реальними потребами економіки України,\nможливостями та станом інноваційного потенціалу країни.\nКабінет Міністрів України проводить експертизу розроблених\nспеціально уповноваженим центральним органом виконавчої влади у\nсфері інноваційної діяльності стратегічних пріоритетних напрямів\nінноваційної діяльності, організовує їх публікацію в засобах\nмасової інформації та обговорення в Національній і галузевих\nакадеміях наук України, в громадських наукових та\nнауково-технічних організаціях.\nПорядок формування, експертизи та обговорення пріоритетних\nнапрямів інноваційної діяльності затверджується Кабінетом\nМіністрів України.\nСтратегічні пріоритетні напрями інноваційної діяльності та\nвідповідні обґрунтування подаються Кабінетом Міністрів України до\nВерховної Ради України до 1 березня останнього року дії попередніх\nстратегічних пріоритетних напрямів інноваційної діяльності.\nСтаття 4. Формування та затвердження середньострокових\nпріоритетних напрямів інноваційної діяльності\nСередньострокові пріоритетні напрями інноваційної діяльності\nзагальнодержавного рівня формуються спеціально уповноваженим\nцентральним органом виконавчої влади у сфері інноваційної\nдіяльності в рамках стратегічних пріоритетних напрямів\nінноваційної діяльності і подаються Кабінетом Міністрів України до\nВерховної Ради України на затвердження разом із стратегічними\nпріоритетними напрямами інноваційної діяльності.\nКожні три - п'ять років середньострокові пріоритетні напрями\nінноваційної діяльності загальнодержавного рівня уточнюються\nспеціально уповноваженим центральним органом виконавчої влади у\nсфері інноваційної діяльності на основі системного експертного\nаналізу даних моніторингу інноваційної діяльності, пропозицій та\nтехніко-економічних обґрунтувань центральних органів виконавчої\nвлади галузей, виконавчих органів місцевого самоврядування,\nНаціональної та галузевих академій наук України, громадських\nнаукових та науково-технічних організацій.\nЗміни до середньострокових пріоритетних напрямів інноваційної\nдіяльності вносяться Кабінетом Міністрів України до Верховної Ради\nУкраїни разом із проектом закону про Державний бюджет України.\nСередньострокові пріоритетні напрями інноваційної діяльності\nгалузевого рівня розробляються відповідними центральними органами\nвиконавчої влади в рамках стратегічних та загальнодержавних\nсередньострокових пріоритетів інноваційного розвитку з урахуванням\nнауково-технічного та технологічного розвитку галузі, її\nінноваційного потенціалу і затверджуються їх колегіями терміном на\nтри - п'ять років.\nСередньострокові інноваційні пріоритетні напрями інноваційної\nдіяльності регіонального рівня розробляються виконавчими органами\nмісцевого самоврядування в рамках стратегічних та\nзагальнодержавних середньострокових пріоритетів інноваційної\nдіяльності на основі аналізу стану економічного та інноваційного\nпотенціалу регіону і затверджуються відповідно Верховною Радою\nАвтономної Республіки Крим та обласними радами терміном на\nтри - п'ять років.\nПрийняттю рішень щодо визначення середньострокових\nпріоритетних напрямів інноваційної діяльності передує їх широке\nгромадське обговорення із залученням громадських наукових,\nнауково-технічних організацій, регіональних наукових центрів\nНаціональної академії наук України та Міністерства освіти і науки\nУкраїни. По кожному з пріоритетних напрямів інноваційної\nдіяльності проводиться маркетингове дослідження та дається\nтехніко-економічне обґрунтування.\nСтаття 5. Механізм реалізації стратегічних пріоритетних\nнапрямів інноваційної діяльності\nРеалізація стратегічних пріоритетних напрямів інноваційної\nдіяльності є одним із найважливіших завдань Кабінету Міністрів\nУкраїни, центральних органів виконавчої влади, виконавчих органів\nмісцевого самоврядування, Національної та галузевих академій наук\nУкраїни, а також інноваційних структур, створених за підтримки\nдержави (фінансово-кредитних установ, технологічних парків,\nінноваційних центрів тощо).\nСтратегічні пріоритетні напрями інноваційної діяльності\nвраховуються при розробці державних прогнозів та програм\nекономічного і соціального розвитку України, що здійснюється\nзгідно із Законом України \"Про державне прогнозування та\nрозроблення програм економічного і соціального розвитку України\"\n( 1602-14 ).\nРеалізація стратегічних пріоритетних напрямів інноваційної\nдіяльності здійснюється через систему загальнодержавних програм\nекономічного, науково-технічного, соціального,\nнаціонально-культурного розвитку, охорони довкілля. { Частина\nтретя статті 5 із змінами, внесеними згідно із Законом N 3421-IV\n( 3421-15 ) від 09.02.2006 }\nПорядок розробки загальнодержавних програм визначається\nзаконодавством України. { Частина четверта статті 5 із змінами,\nвнесеними згідно із Законом N 3421-IV ( 3421-15 ) від 09.02.2006 }\nСтаття 6. Механізм реалізації середньострокових пріоритетних\nнапрямів інноваційної діяльності\nСередньострокові пріоритетні напрями інноваційної діяльності\nзагальнодержавного рівня враховуються при розробці державних\nпрогнозів та програм економічного і соціального розвитку України,\nщо здійснюється згідно із Законом України \"Про державне\nпрогнозування та розроблення програм економічного і соціального\nрозвитку України\" ( 1602-14 ).\nСередньострокові пріоритетні напрями інноваційної діяльності\nзагальнодержавного рівня реалізуються на конкурсних засадах через\nсистему державних програм та державне замовлення.\nСередньострокові пріоритетні напрями інноваційної діяльності\nгалузевого рівня враховуються при розробці прогнозів та програм\nрозвитку галузей, що здійснюється згідно із Законом України \"Про\nдержавне прогнозування та розроблення програм економічного і\nсоціального розвитку України\" ( 1602-14 ).\nРеалізація середньострокових інноваційних пріоритетів\nгалузевого рівня здійснюється на конкурсних засадах через державні\nпрограми, інноваційні програми, інноваційні проекти та інноваційні\nпроекти технологічних парків.\nНайбільш важливі для держави роботи з реалізації інноваційних\nпріоритетів загальнодержавного та галузевого рівнів здійснюються\nна конкурсних засадах через державне замовлення за інноваційними\nпроектами у порядку, визначеному законодавством України.\nСередньострокові пріоритетні напрями інноваційної діяльності\nрегіонального рівня враховуються при розробці прогнозів та програм\nекономічного і соціального розвитку Автономної Республіки Крим,\nобласті, району, міста, що здійснюється згідно із Законом України\n\"Про державне прогнозування та розроблення програм економічного і\nсоціального розвитку України\" ( 1602-14 ).\nРеалізація середньострокових інноваційних пріоритетів\nрегіонального рівня здійснюється на конкурсних засадах через\nрегіональні інноваційні програми та інноваційні проекти,\nінноваційні проекти технологічних парків.\nСтаття 7. Стратегічні пріоритетні напрями інноваційної\nдіяльності\nВерховна Рада України проголошує особливим пріоритетом\nУкраїни гармонійний розвиток людського потенціалу, економіки і\nприродного середовища держави.\nВерховна Рада України визначає такі стратегічні пріоритетні\nнапрями інноваційної діяльності в Україні на 2003-2013 роки:\nмодернізація електростанцій; нові та відновлювані джерела\nенергії; новітні ресурсозберігаючі технології;\nмашинобудування та приладобудування як основа\nвисокотехнологічного оновлення всіх галузей виробництва; розвиток\nвисокоякісної металургії;\nнанотехнології, мікроелектроніка, інформаційні технології,\nтелекомунікації;\nвдосконалення хімічних технологій, нові матеріали, розвиток\nбіотехнологій;\nвисокотехнологічний розвиток сільського господарства і\nпереробної промисловості;\nтранспортні системи: будівництво і реконструкція;\nохорона і оздоровлення людини та навколишнього середовища;\nрозвиток інноваційної культури суспільства;\nвиробництво засобів наземного транспорту, літальних апаратів,\nплавучих засобів і пов'язаних з транспортом пристроїв та\nобладнання, комплектуючих виробів, розробка та впровадження\nновітніх технологій для їх складання (виготовлення). { Частину\nдругу статті 7 доповнено абзацом десятим згідно із Законом\nN 694-VI ( 694-17 ) від 18.12.2008 - Закон визнано\nнеконституційним згідно з Рішенням Конституційного Суду\nN 18-рп/2009 ( v018p710-09 ) від 14.07.2009 }\nСтаття 8. Середньострокові пріоритетні напрями інноваційної\nдіяльності\nВерховна Рада України на строк до 2007 року за стратегічними\nпріоритетними напрямами інноваційної діяльності в Україні на\n2003-2013 роки визначає такі середньострокові пріоритетні напрями\nінноваційної діяльності загальнодержавного рівня:\n1. Модернізація електростанцій; нові та відновлювані джерела\nенергії; новітні ресурсозберігаючі технології:\nзасоби охорони праці та підвищення техніки безпеки на\nвугледобувних підприємствах; обладнання для видобутку вугілля з\nпохилих і тонких пластів; засоби дегазації шахт, способи і методи\nдобування та утилізації метану з вугільних родовищ;\nенергоефективні двигуни та електроприводи для базових галузей\nекономіки; основне електротехнічне обладнання; енергоекономічні\nджерела світла та системи освітлення; функціональна та силова\nелектроніка в енергетичній галузі;\nмодернізація електростанцій і електромереж; електромережі\nвидачі потужностей атомних електростанцій; парогазові установки та\nтехнології спалювання низькосортного твердого, рідкого і\nгазоподібного палива;\nбурове нафтогазове обладнання;\nвисокопродуктивне енергозберігаюче компресорне обладнання для\nоснащення вугільних шахт, підприємств залізничного транспорту та\nінших галузей.\n2. Машинобудування та приладобудування як основа\nвисокотехнологічного оновлення всіх галузей виробництва; розвиток\nвисокоякісної металургії:\nвиробництво сучасної ракетно-космічної та авіаційної техніки,\nсуден і електровозів нового покоління; системні засоби\nтехнологічного проектування, виробництва і логістичної підтримки\nпроцесів створення техніки нового покоління; засоби діагностики,\nагрегати, прилади та комплектуючі техніки нового покоління;\nдиспетчерські системи, системи локації в різних середовищах;\nоптоелектронні системи подвійного призначення;\nобладнання та матеріали для зварювання і здійснення\nспоріднених процесів, довговічні зварні конструкції; обладнання,\nматеріали та новітні технології для антикорозійного захисту;\nобладнання та спеціальні технології металургійного\nвиробництва; технології переробки вторинної сировини кольорових\nметалів;\nпобутова і комунальна електронна техніка та технологічні\nпроцеси виготовлення її елементів; організація виробництва на\nінноваційній основі телевізорів, холодильників та інших товарів\nширокого вжитку.\n3. Нанотехнології, мікроелектроніка, інформаційні технології,\nтелекомунікації:\nінформаційні технології контролю та управління об'єктами\nбазових технологій; інтелектуальні комп'ютерні засоби високої\nпродуктивності; програмні системи розпізнавання об'єктів та\nпроцесів; цифрові широкосмугові системи розподілу інформації;\nлазерна техніка та обладнання, технологічні процеси їх\nзастосування;\nелектронна база систем зв'язку, комп'ютерні та\nтелекомунікаційні технології; волоконно-оптичні системи;\nсвітлосигнальна та інформаційна апаратура.\n4. Удосконалення хімічних технологій, нові матеріали,\nрозвиток біотехнологій:\nсучасний каталіз, розвиток і використання нових каталізаторів\nта нових каталітичних процесів;\nрозвиток генно-інженерних технологій, генетично модифікованих\nкультур та організмів;\nімунобіологічні препарати та біосумісні матеріали;\nсучасні конструкційні матеріали, технології їх виробництва та\nзастосування;\nкерамічні матеріали широкого спектра застосування, надтверді\nінструментальні матеріали;\nматеріали та речовини малотоннажного хімічного виробництва;\nорганічні люмінофори та барвники;\nнапівпровідникові матеріали на основі надчистого кремнію,\nгерманію, арсеніду галію та складних сполук; сцинтиляційні\nматеріали, оптичні та конструкційні монокристали.\n5. Високотехнологічний розвиток сільського господарства і\nпереробної промисловості:\nкомбайни і трактори, агрегати тракторів середньої потужності,\nкормозбиральна та бурякозбиральна техніка;\nбіодобрива;\nзасоби захисту рослин і тварин;\nобладнання для глибинної переробки рослинної та тваринної\nпродукції;\nсучасні технології зберігання сільськогосподарської\nпродукції; матеріали, технології та обладнання для фасування,\nпакування і маркування продуктів харчування і напоїв;\nекологічно чисті харчові продукти та продукти з високими\nоздоровчими властивостями з овочевих та зернових культур.\n6. Транспортні системи: будівництво і реконструкція:\nінноваційні технології будівництва і реконструкції доріг,\nмостів та транспортних систем;\nглобальні та регіональні системи радіонавігації транспортних\nзасобів з використанням супутникового та наземного обладнання;\nреконструкція портів;\nмодернізація систем транспортування газу, нафти, аміаку.\n7. Охорона і оздоровлення людини та навколишнього середовища:\nдіагностичні та лікувальні програмно-технічні комплекси;\nлікарські засоби для лікування цукрового діабету, астми,\nсерцево-судинних, онкологічних та інфекційних хвороб (СНІД,\nтуберкульоз тощо); психотропні та наркотичні препарати;\nпрепарати на основі продуктів переробки донорської крові;\nпедіатричні форми лікарських засобів;\nобладнання і технології для використання альтернативних\nджерел енергії;\nенергоефективне, ресурсозберігаюче, модульне, екологічно\nбезпечне обладнання та устаткування для здійснення процесів\nводопідготовки, очищення води, теплопостачання та засоби\nуправління цими процесами.\n8. Розвиток інноваційної культури суспільства:\nпідтримка національної книговидавничої справи; освітніх та\nнауково-популярних видань;\nрозвиток освітніх і науково-популярних програм у засобах\nмасової інформації;\nцентри дистанційного навчання із застосуванням сучасних\nтелекомунікаційних технологій;\nсучасні комп'ютерні технології для навчання і наукових\nпроцесів.\nСтаття 9. Моніторинг реалізації пріоритетних напрямів\nінноваційного розвитку України\nЗ метою забезпечення динамічного і ефективного управління\nпроцесами інноваційного розвитку України, своєчасного внесення\nкоректив у здійснювану державну науково-технологічну та\nінноваційну політику Кабінет Міністрів України організовує\nсистематичний моніторинг реалізації пріоритетних напрямів\nінноваційного розвитку України.\nУсі міністерства і відомства України щорічно в першому\nкварталі наступного року подають до Кабінету Міністрів України\nзвіти про заходи, здійснені ними для реалізації стратегічних і\nсередньострокових інноваційних пріоритетів, та про досягнуті\nрезультати.\nУзагальнена інформація про хід реалізації пріоритетних\nнапрямів інноваційного розвитку України щорічно до 1 червня\nподається Кабінетом Міністрів України до Верховної Ради України.\n( Частина третя статті 9 із змінами, внесеними згідно із Законом\nN 3076-IV ( 3076-15 ) від 04.11.2005 )\nУзагальнена інформація повинна містити крім інших такі\nпоказники:\nчастка витрат на інноваційну діяльність у загальному обсязі\nвитрат на виробництво продукції (виконання робіт, надання послуг);\nчастка витрат на виконання завдань програм та державного\nзамовлення з пріоритетних напрямів інноваційної діяльності у\nзагальному обсязі витрат на інноваційну діяльність;\nчастка інноваційних капіталовкладень у загальному обсязі\nкапіталовкладень на виробництво продукції (виконання робіт,\nнадання послуг);\nчастка капіталовкладень на виконання завдань програм з\nпріоритетних напрямів інноваційної діяльності та державного\nзамовлення у загальному обсязі інноваційних капіталовкладень;\nчастка освоєних у процесі виконання завдань програм та\nдержавного замовлення з пріоритетних напрямів інноваційної\nдіяльності і поставлених на ринок найменувань інноваційної\nпродукції у загальній кількості найменувань інноваційної\nпродукції;\nчастка інноваційної продукції (робіт, послуг) у загальному\nобсязі реалізованої продукції (робіт, послуг);\nчастка принципово нової продукції (робіт, послуг) у\nзагальному обсязі реалізованої інноваційної продукції (робіт,\nпослуг).\n( Частина четверта статті 9 в редакції Закону N 3076-IV\n( 3076-15 ) від 04.11.2005 )\nПрикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом шести місяців привести\nсвої нормативні акти у відповідність з цим Законом."
    }
  ],
  "definitions": []
}