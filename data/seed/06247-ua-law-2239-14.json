{
  "id": "ua-law-2239-14",
  "type": "statute",
  "title": "Закон України (2239-14)",
  "title_en": "",
  "short_name": "2239-14",
  "status": "in_force",
  "issued_date": "2001-01-18",
  "url": "https://zakon.rada.gov.ua/laws/show/2239-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України \"Про списання\nзаборгованості зі сплати податків і зборів (обов'язкових\nплатежів) платників податків у зв'язку з реформуванням\nсільськогосподарських підприємств\"\n( Відомості Верховної Ради України (ВВР), 2001, N 11, ст.53 )\n\nВерховна Рада України п о с т а н о в л я є :\n1. Внести до Закону України \"Про списання заборгованості зі\nсплати податків і зборів (обов'язкових платежів) платників\nподатків у зв'язку з реформуванням сільськогосподарських\nпідприємств\" ( 1565-14 ) (Відомості Верховної Ради України,\n2000 р., N 21, ст. 164) такі зміни:\n1) назву Закону після слів \"про списання\" доповнити словами\n\"та реструктуризацію\";\n2) статтю 1 викласти в такій редакції:\n\" Стаття 1. Списати з колективних та інших\nсільськогосподарських підприємств усіх форм власності і\nгосподарювання, включаючи буряконасіннєві та цукрові заводи,\nцикорієсушильні заводи, державні племінні заводи і державні\nплемінні станції, державні кінні заводи, державні насіннєві\nгосподарства, переробні льоно-, конопле-, хмелезаводи,\nкомбікормові заводи, обслуговуючі підприємства\n(ремонтно-транспортні, агротехсервісні, по агрохімічному\nобслуговуванню сільського господарства, матеріально-технічному\nзабезпеченню), міжгосподарські будівельні організації,\nветеринарно-санітарні заводи, наукові установи Української\nакадемії аграрних наук та їх дослідні господарства, аграрні\nзаклади освіти та їх навчально-дослідні господарства,\nселекційно-гібридні центри та сортовипробувальні станції\n(дільниці), рибницькі та рибальські господарства, а також з\nколективних та інших сільськогосподарських підприємств, які\nреформувалися у приватні (приватно-орендні) підприємства,\nселянські (фермерські) господарства, господарські товариства,\nсільськогосподарські кооперативи, інші суб'єкти господарювання\n(далі - приватні формування) та стали правонаступниками цих\nпідприємств або щодо яких прийнято рішення про їх ліквідацію, суми\nзаборгованості зі сплати податків і зборів (обов'язкових платежів)\nдо бюджетів усіх рівнів, у тому числі реструктурованої відповідно\nдо чинного законодавства, з урахуванням сум заборгованості зі\nсплати пені (крім сум пені, нарахованих за порушення строків\nрозрахунків за здійснення операцій у сфері зовнішньоекономічної\nдіяльності), штрафних та фінансових санкцій, нарахованих\nвідповідно до законодавства, за станом на 1 травня 2000 року\";\n3) статтю 2 доповнити частиною другою такого змісту:\n\"Реструктуризувати підприємствам бурякоцукрової галузі\nзаборгованість до державного резерву за надані відповідними\nрішеннями Уряду України в 1994-1999 роках і не повернуті позички\nза матеріально-технічні ресурси терміном на 60 місяців рівномірним\nпогашенням боргу, починаючи з 1 жовтня 2004 року\";\n4) у статтях 3 і 4 слова \"підприємств, які реформувалися\"\nзамінити словами \"підприємств усіх форм власності і\nгосподарювання, а також тих, які реформувалися або щодо яких\nприйняті рішення про їх ліквідацію\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 18 січня 2001 року\nN 2239-III\n\nПро внесення змін до Закону України \"Про списання заборгованості зі сплати податків і зборів (обов'язкових платежів) платників податків у зв'язку з реформуванням сільськогосподарських підприємств\"\nЗакон України від 18.01.2001 № 2239-III\n\nПрийняття від 18.01.2001\nПостійна адреса:\nhttps://zakon.rada.gov.ua/go/2239-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}