{
  "id": "ua-law-173-96",
  "type": "statute",
  "title": "Закон України (173/96-ВР)",
  "title_en": "",
  "short_name": "173/96-ВР",
  "status": "in_force",
  "issued_date": "1996-05-06",
  "url": "https://zakon.rada.gov.ua/laws/show/173/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Закону\nN 168/97-ВР від 03.04.97, ВВР, 1997, N 21, ст.156 )\nПро внесення доповнень до Декрету Кабінету Міністрів\nУкраїни \"Про податок на добавлену вартість\"\n\n( Відомості Верховної Ради України (ВВР), 1996, N 27, ст.128 )\n\nВерховна Рада України п о с т а н о в л я є :\nВнести такі доповнення до Декрету Кабінету Міністрів України\nвід 26 грудня 1992 року N 14-92 \"Про податок на добавлену\nвартість\" (Відомості Верховної Ради України, 1993 р., N 10, ст.78,\nN 26, ст.281, N 34, ст.356; 1994 р., N 20, ст.120):\n1. Статтю 2 доповнити частиною другою такого змісту:\n\"Платниками податку на добавлену вартість з реалізованих\nтоварів (робіт, послуг) підприємствами та структурними\nпідрозділами, що входять до складу залізниць і виконують роботи\n(надають послуги), пов'язані з основною діяльністю залізничного\nтранспорту, є управління залізниць, при здійсненні інших видів\nгосподарської діяльності платниками податку на добавлену вартість\nз реалізованих товарів (робіт, послуг) є безпосередньо\nпідприємства, що входять до складу Укрзалізниці\".\n2. Статтю 4 доповнити пунктом 6 такого змісту:\n\"6. Підприємства та структурні підрозділи, що входять до\nскладу залізниць, обчислюють оподатковуваний оборот з реалізованих\nтоварів (робіт, послуг), пов'язаних з основною діяльністю\nзалізничного транспорту, виходячи з вартості наданих ними послуг\nщодо перевезення пасажирів, вантажів, багажу, вантажобагажу, пошти\n(за місцем надходження платежів за надані послуги (доходних\nнадходжень) незалежно від пункту їх кінцевого призначення) та\nінших послуг і виконаних робіт, а також реалізованих товарів, що\nвключає податок на добавлену вартість за встановленою ставкою\".\n3. Пункт 1 статті 7 доповнити абзацом п'ятим такого змісту:\n\"Розрахунок податку на добавлену вартість щодо основної\nдіяльності залізничного транспорту та його сплата до бюджету\nздійснюються централізовано управліннями залізниць\".\n4. Пункт 3 статті 8 доповнити абзацом другим такого змісту:\n\"Кожне підприємство чи структурний підрозділ, що входить до\nскладу залізниці за основною діяльністю, складає і подає\nуправлінню залізниці декларацію щодо податку на добавлену вартість\nу порядку і в строки, встановлені чинним законодавством, та копію\nцієї декларації - податковим органам за місцем свого знаходження\".\n\nПрезидент України Л.КУЧМА\n\nм. Київ, 6 травня 1996 року\nN 173/96-ВР\n\nПро внесення доповнень до Декрету Кабінету Міністрів України \"Про податок на добавлену вартість\"\nЗакон України від 06.05.1996 № 173/96-ВР\n\nВтрата чинності від 01.07.1997 , підстава — 168/97-ВР\nПостійна адреса:\nhttps://zakon.rada.gov.ua/go/173/96-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}