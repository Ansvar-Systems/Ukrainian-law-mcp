{
  "id": "ua-law-1797-19",
  "type": "statute",
  "title": "Закон України (1797-19)",
  "title_en": "",
  "short_name": "1797-19",
  "status": "in_force",
  "issued_date": "2016-12-21",
  "url": "https://zakon.rada.gov.ua/laws/show/1797-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art19-3",
      "section": "19-3",
      "title": "Стаття 19-3. Функції державних податкових інспекцій",
      "content": "19 -3 .1. Державні податкові інспекції:\n19 -3 .1.1. здійснюють сервісне обслуговування платників податків;\n19 -3 .1.2. здійснюють реєстрацію та ведення обліку платників податків та платників єдиного внеску, об’єктів оподаткування та об’єктів, пов’язаних з оподаткуванням;\n19 -3 .1.3. формують та ведуть Державний реєстр фізичних осіб - платників податків, Єдиний банк даних про платників податків - юридичних осіб, реєстри, ведення яких покладено законодавством на контролюючі органи;\n19 -3 .1.4. виконують інші функції сервісного обслуговування платників податків, визначені законом\".\n9. У статті 20 :\n1) у пункті 20.1 :\nпідпункт 20.1.1 викласти в такій редакції:\n\"20.1.1. запрошувати платників податків, зборів, платежів або їхніх представників для перевірки правильності нарахування та своєчасності сплати податків, зборів, платежів, дотримання вимог законодавства з інших питань, у тому числі законодавства у сфері запобігання та протидії легалізації (відмиванню) доходів, одержаних злочинним шляхом, або фінансуванню тероризму, контроль за додержанням якого покладено на контролюючі органи. Письмові повідомлення про такі запрошення надсилаються в порядку, встановленому статтею 42 цього Кодексу, не пізніше ніж за 10 календарних днів до дня запрошення, в яких зазначаються підстави запрошення, дата і час, на які запрошується платник податків (представник платника податків)\";\nпідпункт 20.1.5 доповнити словами \"інформацію про договори боржника про зберігання цінностей або надання боржнику в майновий найм (оренду) індивідуального банківського сейфа, що охороняється банком\";\nпідпункти 20.1.9 і 20.1.17 викласти в такій редакції:\n\"20.1.9. вимагати під час проведення перевірок від платників податків, що перевіряються, проведення інвентаризації основних засобів, товарно-матеріальних цінностей, коштів, зняття залишків товарно-матеріальних цінностей, готівки\";\n\"20.1.17. залучати у разі потреби фахівців, експертів та перекладачів, застосовувати під час виконання податковим керуючим повноважень, визначених цим Кодексом, фотозйомку та відеозапис\";\nпідпункт 20.1.24 доповнити новим другим реченням такого змісту: \"У випадках, передбачених законом, податковий керуючий має право на безпосередній доступ до інформації про боржників, які містяться в державних базах даних і реєстрах, у тому числі електронних\";\nдоповнити підпунктом 20.1.35 -1 такого змісту:\n\"20.1.35 -1 . звертатися до суду щодо зобов’язання платника податків, який має податковий борг, укласти договір щодо переведення права вимоги дебіторської заборгованості цього платника на контролюючий орган\";\nпідпункт 20.1.43 викласти в такій редакції:\n\"20.1.43. проводити у визначеному законодавством порядку перевірку показників, пов’язаних із визначенням об’єктів оподаткування та із своєчасністю, достовірністю, повнотою нарахування та сплатою усіх передбачених цим Кодексом податків та зборів, виконанням законодавства з інших питань, контроль за дотриманням якого покладено на контролюючі органи\";\nу підпункті 20.1.44 слова \"доходів, витрат та\" виключити;\nпідпункт 20.1.45 викласти в такій редакції:\n\"20.1.45. здійснювати щоденну обробку даних та інформації електронного кабінету, необхідних для виконання покладених на них функцій з адміністрування податкового законодавства та законодавства з інших питань, контроль за дотриманням якого покладено на контролюючий орган, що включає, зокрема, прийняття, обробку та аналіз документів та даних платників податків, здійснення повноважень, передбачених законом, які можуть бути реалізовані в електронній формі за допомогою засобів електронного зв’язку\";\nдоповнити підпунктом 20.1.46 такого змісту:\n\"20.1.46. здійснювати інші повноваження, передбачені законом\";\n2) доповнити пунктами 20.2-20.4 такого змісту:\n\"20.2. Центральний орган виконавчої влади, що реалізує державну податкову і митну політику, приймає рішення про реєстрацію/відмову в реєстрації податкових накладних /розрахунків коригування в Єдиному реєстрі податкових накладних у порядку, визначеному центральним органом виконавчої влади, що забезпечує формування та реалізує державну фінансову політику.\n20.3. Контролюючим органам забороняється вимагати від платника податків надання:\nінформації, що була отримана контролюючим органом раніше в установленому законом порядку, в тому числі інформації, що міститься та опрацьовується в інформаційних базах, що ведуться відповідно до статті 74 цього Кодексу;\nдокументів, у яких містяться відомості, внесені до відповідних інформаційних баз, що ведуться відповідно до статті 74 цього Кодексу.\n20.4. Керівник контролюючого органу має право надавати посадовим (службовим) особам такого органу повноваження на виконання певних функцій, передбачених цим Кодексом, законодавством з питань сплати єдиного внеску, законодавством з інших питань, контроль за дотриманням якого покладено на контролюючі органи, за погодженням з керівником центрального органу виконавчої влади, що реалізує державну податкову та митну політику.\nКерівник центрального органу виконавчої влади, що реалізує державну податкову та митну політику, має право надавати посадовим (службовим) особам такого органу повноваження на виконання певних функцій, передбачених цим Кодексом, законодавством з питань сплати єдиного внеску, іншим законодавством, контроль за дотримання якого покладено на контролюючі органи.\nКабінет Міністрів України може встановити обмеження для надання керівниками контролюючих органів повноважень на виконання певних функцій посадовим (службовим) особам такого органу\".\n10. У статті 21 :\n1) пункт 21.1 доповнити підпунктами 21.1.8-21.1.10 такого змісту:\n\"21.1.8. оприлюднювати на офіційному веб-сайті центрального органу виконавчої влади, що реалізує державну податкову і митну політику, перелік уповноважених осіб контролюючого органу та переданих таким особам функцій у випадках, передбачених цим Кодексом;\n21.1.9. використовувати дані та інформацію, отримані через електронний кабінет, необхідні для виконання покладених на них функцій з адміністрування податків, зборів, митних платежів та реалізації податкової і митної політики в межах наданих їм повноважень;\n21.1.10. вносити до інформаційних баз даних інформацію з документів, отриманих від платників податків у паперовій формі, а також інформацію про взаємодію з платниками податків, отриману в іншій формі\";\n2) у пункті 21.2 :\nслова \"посадові особи\" замінити словами \"посадові (службові) особи\";\nдоповнити підпунктом 21.2.1 такого змісту:\n\"21.2.1. за прийняття неправомірного рішення, яким визначаються податкові (грошові) зобов’язання платнику податків, посадова (службова) особа контролюючого органу, яка прийняла таке рішення, а також безпосередній керівник такої посадової особи несуть відповідальність згідно із законом.\nПовторне протягом останніх дванадцяти місяців прийняття неправомірного рішення, яким визначаються податкові (грошові) зобов’язання платників податків, посадовою (службовою) особою контролюючого органу, яка прийняла таке рішення, є підставою для застосування до такої посадової (службової) особи дисциплінарного стягнення у порядку, передбаченому законом\".\n11. У статті 39 :\n1) у пункті 39.2 :\nа) у підпункті 39.2.1 :\nабзац перший та підпункти 39.2.1.1, 39.2.1.2 викласти в такій редакції:\n\"39.2.1. Засади визначення операцій контрольованими:\n39.2.1.1. Контрольованими операціями є господарські операції платника податків, що можуть впливати на об’єкт оподаткування податком на прибуток підприємств платника податків, а саме:\nа) господарські операції, що здійснюються з пов’язаними особами - нерезидентами, в тому числі у випадках, визначених підпунктом 39.2.1.5 цього підпункту;\nб) зовнішньоекономічні господарські операції з продажу та/або придбання товарів та/або послуг через комісіонерів-нерезидентів;\nв) господарські операції, що здійснюються з нерезидентами, зареєстрованими у державах (на територіях), включених до переліку держав (територій) , затвердженого Кабінетом Міністрів України відповідно до підпункту 39.2.1.2 цього підпункту, або які є резидентами цих держав;\nг) господарські операції, що здійснюються з нерезидентами, які не сплачують податок на прибуток (корпоративний податок), у тому числі з доходів, отриманих за межами держави реєстрації таких нерезидентів, та/або не є податковими резидентами держави, в якій вони зареєстровані як юридичні особи. Перелік організаційно-правових форм таких нерезидентів в розрізі держав (територій) затверджується Кабінетом Міністрів України.\nЯкщо нерезидентом, організаційно-правова форма якого включена до переліку, затвердженого Кабінетом Міністрів України відповідно до підпункту \"г\" цього підпункту, у звітному році сплачувався податок на прибуток (корпоративний податок), господарські операції платника податків з ним за відсутності критеріїв, визначених підпунктами \"а\"-\"в\" цього підпункту, визнаються неконтрольованими.\n39.2.1.2. Під час визначення переліку держав (територій) для цілей підпункту \"в\" підпункту 39.2.1.1 цього підпункту Кабінет Міністрів України враховує такі критерії:\nдержави (території), у яких ставка податку на прибуток підприємств (корпоративний податок) на 5 і більше відсоткових пунктів нижча, ніж в Україні;\nдержави, з якими Україною не укладені міжнародні договори з положеннями про обмін інформацією;\nдержави, компетентні органи яких не забезпечують своєчасний та повний обмін податковою та фінансовою інформацією на запити центрального органу виконавчої влади, що реалізує державну податкову і митну політику.\nОперації з контрагентом, зареєстрованим у державі (на території), включеній до зазначеного переліку, визнаються контрольованими з 1 січня звітного року, наступного за календарним роком, у якому держави (території) було включено до такого переліку\";\nу підпункті 39.2.1.3:\nабзац другий доповнити словами \"а в разі контрольованої операції, яка здійснюється на підставі форвардного або ф’ючерсного контракту, - на підставі форвардних або ф’ючерсних біржових котирувань відповідного товару за декаду, що передує даті укладення відповідного форвардного або ф’ючерсного контракту, за умови що платник податків повідомить центральний орган виконавчої влади, що реалізує податкову та митну політику, про укладення такого контракту з використанням засобів електронного зв’язку в електронній формі з дотриманням вимог закону щодо електронного документообігу та електронного цифрового підпису протягом 10 робочих днів з дня укладення відповідного форвардного або ф’ючерсного контракту. Форма такого повідомлення затверджується центральним органом виконавчої влади, що забезпечує формування та реалізує державну фінансову політику\";\nабзац п’ятий після слів \"пов’язаних осіб\" доповнити словами \"які є найбільш доцільними виходячи із фактів та обставин здійснення операції\";\nв абзаці третьому підпункту 39.2.1.4 слово \"надання\" замінити словами \"придбання (продажу)\";\nабзац перший підпункту 39.2.1.5 після слів \"право власності на предмет\" доповнити словом \"(результат)\";\nу підпункті 39.2.1.6 цифри \"39.2.1.2\" виключити;\nу підпункті 39.2.1.7:\nв абзаці другому цифри \"50\" замінити цифрами \"150\";\nв абзаці третьому цифру \"5\" замінити цифрами \"10\";\nу підпункті 39.2.1.8:\nу другому реченні абзацу другого після слів \"(максимальна) ціна\" доповнити словом \"(націнка)\";\nтретє речення викласти в такій редакції: \"У такому разі ціна операції, що відповідає принципу \"витягнутої руки\", визначається відповідно до цієї статті, але не може бути меншою за мінімальну ціну (націнку) або індикативну ціну та більшою за максимальну ціну (націнку)\";\nб) у підпункті 39.2.2 :\nабзац третій підпункту 39.2.2.1 після слів \"фінансових результатів\" доповнити словами \"контрольованої або\", а слово \"порівняння\" замінити словом \"зіставність\";\nпідпункт 39.2.2.2 доповнити абзацами сьомим і восьмим такого змісту:\n\"У разі відсутності або недостатності інформації про окремі зіставні неконтрольовані операції для визначення показників рентабельності може використовуватися фінансова інформація юридичних осіб, які здійснюють діяльність, зіставну із контрольованою операцією, за умови наявності інформації про те, що зазначені юридичні особи не здійснюють зіставні операції з пов’язаними особами.\nВизначення зіставності юридичних осіб здійснюється з урахуванням їх галузевої специфіки та відповідних видів діяльності, що здійснюються ними в зіставних з контрольованою операцією економічних (комерційних) умовах\";\n2) у пункті 39.3 :\nу підпункті 39.3.2 :\nу підпункті 39.3.2.1:\nв абзаці першому слово \"випадку\" замінити словами \"здійснення контрольованої операції\";\nабзац другий викласти в такій редакції:\n\"Найбільш доцільний метод трансфертного ціноутворення обирається з урахуванням таких критеріїв\";\nв абзаці п’ятому слово \"порівнюваності\" замінити словом \"зіставності\", а слово \"застосовують\" - словом \"застосовуються\";\nв абзаці сьомому слова \"слід застосовувати\" замінити словом \"застосовується\";\nв абзаці дев’ятому слова \"або вибрав метод трансфертного ціноутворення, зазначений у договорі про попереднє узгодження цін у контрольованих операціях\" виключити;\nдоповнити абзацом десятим такого змісту:\n\"Контролюючий орган не має права застосовувати під час встановлення відповідності умов контрольованих операцій платника податків принципу \"витягнутої руки\" інший метод трансфертного ціноутворення, ніж зазначений у договорі про попереднє узгодження ціноутворення\";\nпідпункт 39.3.2.2 викласти в такій редакцій:\n\"39.3.2.2. Якщо під час застосування методів трансфертного ціноутворення порівняння ціни або рентабельності в контрольованій операції проводиться з цінами або показниками рентабельності кількох зіставних неконтрольованих операцій або юридичних осіб, які не здійснюють операції з пов’язаними особами, обов’язково використовується діапазон цін (рентабельності)\";\nабзац третій підпункту 39.3.2.3 викласти в такій редакції:\n\"поза межами діапазону цін (рентабельності), розрахунок податкових зобов’язань платника податків у контрольованій операції проводиться відповідно до ціни (показника рентабельності), яка (який) дорівнює значенню медіани такого діапазону (крім випадків проведення платниками податків самостійного коригування відповідно до підпункту 39.5.4 пункту 39.5 цієї статті)\";\nу підпункті 39.3.2.6 слово \"співставності\" замінити словом \"зіставності\";\nу підпункті 39.3.2.7 цифри \"39.1\" замінити цифрами \"39.3\";\nдоповнити підпунктами 39.3.2.8-39.3.2.9 такого змісту:\n\"39.3.2.8. Під час визначення діапазону рентабельності використовується:\nінформація про зіставні неконтрольовані операції згідно з підпунктом \"а\" підпункту 39.5.3.1 підпункту 39.5.3 пункту 39.5 цієї статті, здійснені протягом звітного (податкового) періоду (року), в якому здійснена контрольована операція; або\nінформація про зіставних юридичних осіб на підставі даних бухгалтерського обліку та фінансової звітності, відображених за національними положеннями (стандартами) бухгалтерського обліку або міжнародними стандартами фінансової звітності, згідно з підпунктом \"б\" підпункту 39.5.3.1 підпункту 39.5.3 пункту 39.5 цієї статті за звітний (податковий) період (рік), у якому здійснена контрольована операція, або за декілька податкових періодів (років).\nПід час використання декількох податкових періодів (років) розраховується середньозважене значення показника рентабельності для зіставної особи.\nПорядок визначення середньозваженого значення показника рентабельності визначається Кабінетом Міністрів України.\n39.3.2.9. Інформація про зіставних юридичних осіб для розрахунку фінансових показників, зазначених у підпункті 39.3.2.5 цього підпункту, використовується у разі одночасного дотримання таких умов:\n1) якщо зіставна юридична особа проводить діяльність, зіставну із діяльністю платника податків у межах контрольованої операції, та виконує зіставні функції, пов’язані з такою діяльністю. Зіставлення діяльності визначається з урахуванням видів економічної діяльності згідно з КВЕД ДК 009:2010 , а також міжнародними класифікаторами;\n2) якщо зіставна юридична особа не має збитків за даними бухгалтерської (фінансової) звітності більш ніж в одному звітному періоді у періодах, які використовуються для розрахунку відповідних фінансових показників;\n3) якщо зіставна юридична особа не володіє прямо та/або опосередковано корпоративними правами іншої юридичної особи з часткою такої участі більше 20 відсотків або не має як учасника (акціонера) юридичну особу з часткою прямої (опосередкованої) участі більше 20 відсотків\";\nу підпункті 39.3.3 :\nпідпункт 39.3.3.1 викласти в такій редакції:\n\"39.3.3.1. Метод порівняльної неконтрольованої ціни полягає у порівнянні ціни, застосованої у контрольованій операції, з ціною у зіставній (зіставних) неконтрольованій (неконтрольованих) операції (операціях), які фактично здійснені платником податків (іншими особами) або на підставі інформації, отриманої з джерел, визначених підпунктом 39.5.3 пункту 39.5 цієї статті\";\nпідпункт 39.3.3.2 виключити;\nпідпункт 39.3.3.3 викласти в такій редакції:\n\"39.3.3.3. Порівняння ціни контрольованої операції з ціною зіставних неконтрольованих операцій проводиться на підставі інформації про ціни, застосовані протягом періоду, який аналізується, зокрема інформації про ціни на найближчу до дня здійснення контрольованої операції дату.\nУ разі здійснення контрольованої операції на підставі форвардного або ф’ючерсного контракту порівняння цін проводиться на підставі інформації про форвардні або ф’ючерсні ціни на найближчу до дати укладення відповідного форвардного або ф’ючерсного контракту дату (за умови, що платник податків повідомить центральний орган виконавчої влади, що реалізує податкову та митну політику, про укладення такого контракту засобами електронного зв’язку в електронній формі з дотриманням вимог закону щодо електронного документообігу та електронного цифрового підпису протягом 10 робочих днів з дня укладення відповідного форвардного або ф’ючерсного контракту)\";\nу підпункті 39.3.4 :\nпідпункт 39.3.4.1 викласти в такій редакції:\n\"39.3.4.1. Метод ціни перепродажу полягає у порівнянні валової рентабельності від перепродажу товарів (робіт, послуг), придбаних у контрольованій операції, з валовою рентабельністю від перепродажу товарів (робіт, послуг), яка отримується у зіставних неконтрольованих операціях\";\nв абзаці першому підпункту 39.3.4.2 слово \"також\" виключити;\nу підпункті 39.3.5 :\nпідпункт 39.3.5.1 викласти в такій редакції:\n\"39.3.5.1. Метод \"витрати плюс\" полягає у порівнянні валової рентабельності собівартості продажу товарів (робіт, послуг) у контрольованій операції з аналогічним показником рентабельності у зіставних неконтрольованих операціях\";\nв абзацах третьому і четвертому підпункту 39.3.5.2 слово \"реалізації\" замінити словами \"операцій з продажу\";\nу підпункті 39.3.6 :\nпідпункт 39.3.6.1 викласти в такій редакції:\n\"39.3.6.1. Метод чистого прибутку полягає у порівнянні відповідного фінансового показника рентабельності у контрольованій операції (чистого прибутку на основі відповідної бази (витрати, продаж, активи) або показника рентабельності операційних витрат) з відповідним показником рентабельності у зіставній (зіставних) неконтрольованій (неконтрольованих) операції (операціях)\";\nдоповнити підпунктом 39.3.6.2 такого змісту:\n\"39.3.6.2. Метод чистого прибутку використовується, зокрема, у разі відсутності або недостатності інформації, на підставі якої можна обґрунтовано зробити висновок про достатній рівень зіставності умов контрольованої операції з умовами зіставної (зіставних) неконтрольованої (неконтрольованих) операції (операцій) під час використання методів, визначених підпунктами 39.3.3-39.3.5 пункту 39.3 цієї статті\";\nу підпункту 39.3.7 :\nпідпункт 39.3.7.1 викласти в такій редакції:\n\"39.3.7.1. Метод розподілення прибутку полягає у виділенні кожній особі, що бере участь у контрольованій (контрольованих) операції (операціях), частини загального прибутку (або збитку), отриманого за результатами здійснення такої операції, яку б інша непов’язана особа отримала від участі у зіставній (зіставних) неконтрольованій (неконтрольованих) операції (операціях)\";\nабзац третій підпункту 39.3.7.3 викласти в такій редакції:\n\"у сторін контрольованої операції прав на володіння (користування) об’єктами нематеріальних активів, що істотно впливають на рівень рентабельності, отриманої сторонами контрольованої операції за результатами здійснення такої контрольованої операції\";\nу підпункті 39.3.7.4 слово \"вкладу\" замінити словом \"внеску\", а слово \"них\" - словами \"таких сторін\";\nу підпункті 39.3.7.6 слова \"ринкового діапазону ціни\" замінити словами \"діапазону цін\";\nдоповнити підпунктами 39.3.8 та 39.3.9 такого змісту:\n\"39.3.8. Платник податку має право визначити відповідність умов контрольованої операції принципу \"витягнутої руки\" за сукупністю декількох контрольованих операцій із однією особою, поєднаних за принципом групування.\nПринцип групування передбачає можливість об’єднання операцій для застосування методів встановлення відповідності умов контрольованої операції принципу \"витягнутої руки\", зазначених у підпунктах 39.3.4-39.3.7 пункту 39.3 цієї статті, в тому числі для розрахунку показників рентабельності, встановлених підпунктом 39.3.2.5 підпункту 39.3.2 пункту 39.3 цієї статті, у разі якщо такі операції є тісно взаємопов’язаними чи є продовженням одна одної або мають безперервний чи регулярний характер. До таких операцій, зокрема, можуть належати:\nпридбання (продаж) товарів (робіт, послуг) за довгостроковими договорами, зокрема, операції за якими здійснюються протягом усього звітного (податкового) періоду;\nпередача (отримання) прав на використання різних нематеріальних активів, пов’язаних із одним товаром (послугою);\nпридбання (продаж) серії тісно пов’язаних продуктів (продуктової групи) та/або послуг;\nпридбання (продаж) різних товарів (робіт, послуг) за умови, що один товар (робота, послуга) або одна група товарів (робіт, послуг) створює попит на інший товар (роботу, послугу) або групу товарів (робіт, послуг).\n39.3.9. Під час розрахунку показника рентабельності щодо окремої контрольованої операції (сукупності згрупованих контрольованих операцій відповідно до підпункту 39.3.8 цього пункту) для визначення операційних витрат та доходів, безпосередньо пов’язаних з такою операцією, використовується найбільш обґрунтований алгоритм розподілу, що відповідає економічній суті контрольованої операції та характеру понесених витрат чи отриманих доходів\";\n3) у пункті 39.4 :\nабзац перший викласти в такій редакції:\n\"39.4. Складення та подання звітності для податкового контролю\";\nпідпункти 39.4.2 і 39.4.3 викласти в такій редакції:\n\"39.4.2. Платники податків, які у звітному році здійснювали контрольовані операції, зобов’язані подавати звіт про контрольовані операції центральному органу виконавчої влади, що реалізує державну податкову і митну політику, до 1 жовтня року, що настає за звітним, засобами електронного зв’язку в електронній формі з дотриманням вимог закону щодо електронного документообігу та електронного цифрового підпису.\nУ звіті про контрольовані операції зазначається інформація про всі контрольовані операції, здійснені платником податків у звітному періоді.\nУ разі якщо платником податку виявлено, що у раніше поданому звіті про контрольовані операції інформація надана не в повному обсязі, містить помилки або недоліки, такий платник податків має право подати:\nновий звіт до закінчення граничного строку подання звіту про контрольовані операції за такий самий звітний період;\nуточнюючий звіт у разі його подання після закінчення граничного строку для відповідного звітного періоду.\nПодання платником податку уточнюючого звіту про контрольовані операції не звільняє від відповідальності, передбаченої підпунктом 120.3 статті 120 цього Кодексу.\nПлатник податків під час проведення документальних перевірок не має права подавати уточнюючий звіт про контрольовані операції.\nФорма та порядок складання звіту про контрольовані операції встановлюються центральним органом виконавчої влади, що забезпечує формування та реалізацію державної фінансової політики.\n39.4.3. Платники податків, що здійснюють контрольовані операції, повинні складати та зберігати документацію з трансфертного ціноутворення за кожний звітний період\";\nу підпункті 39.4.4 слово \"місяця\" замінити цифрами і словами \"30 календарних днів\", а слово \"окремих\" виключити;\nпідпункти 39.4.6 і 39.4.7 викласти в такій редакції:\n\"39.4.6. Документація з трансфертного ціноутворення (сукупність документів або єдиний документ, складений в довільній формі) повинна містити таку інформацію:\nа) дані про пов’язаних осіб, а саме:\nконтрагента (контрагентів) контрольованої операції;\nосіб, які безпосередньо (опосередковано) володіють корпоративними правами платника податків у розмірі 20 і більше відсотків;\nосіб, корпоративними правами яких у розмірі 20 і більше відсотків безпосередньо (опосередковано) володіє платник податків.\nДані повинні бути такими, що дають змогу ідентифікувати таких пов’язаних осіб (включаючи найменування держав (територій), податковими резидентами яких є такі особи, код особи, встановлений у державі (країні) їх реєстрації) та розкривати інформацію щодо критеріїв визнання таких осіб пов’язаними;\nб) загальний опис діяльності групи компаній (включаючи материнську компанію та її дочірні підприємства), у тому числі організаційну структуру групи, опис господарської діяльності групи, політику трансфертного ціноутворення, інформацію про осіб, яким платник податків надає місцеві управлінські звіти (назва держави, на території якої такі особи утримують свої головні офіси);\nв) опис структури управління платника податків, схема його організаційної структури;\nг) опис діяльності та стратегії ділової активності, що провадиться платником податків, зокрема, економічні умови діяльності, аналіз відповідних ринків товарів (робіт, послуг), на яких проводить свою діяльність платник податків, основні конкуренти;\nґ) відомості про участь платника податків у реструктуризації бізнесу або передачі нематеріальних активів у звітному або попередньому році з поясненням аспектів цих операцій, що вплинули або впливають на діяльність платника податків;\nд) опис контрольованої операції та копії відповідних договорів (контрактів);\nе) опис товарів (робіт, послуг), включаючи фізичні характеристики, якість і репутацію на ринку, країну походження і виробника, наявність товарного знаку та іншу інформацію, пов’язану з якісними характеристиками товару (роботи, послуги);\nє) відомості про фактично проведені розрахунки у контрольованій операції (сума та валюта платежів, дата, платіжні документи);\nж) чинники, які вплинули на формування та встановлення ціни, зокрема бізнес-стратегії сторін операції (за наявності), які істотно впливають на ціни товарів (робіт, послуг);\nз) функціональний аналіз контрольованої операції: відомості про функції осіб, що є сторонами (беруть участь) у контрольованій операції, про використані ними активи, пов’язані з такою контрольованою операцією, та економічні (комерційні) ризики, які такі особи враховували під час здійснення контрольованої операції;\nи) економічний та порівняльний аналіз:\nсуму отриманих доходів (прибутку) та/або суму понесених витрат (збитку) внаслідок здійснення контрольованої операції, рівень рентабельності;\nобґрунтування вибору методу, який застосовано для визначення відповідності умов контрольованої операції принципу \"витягнутої руки\", фінансового показника згідно з підпунктом 39.3.2.5 підпункту 39.3.2 пункту 39.3 цієї статті та сторони, що досліджувалася згідно з підпунктом 39.3.2.7 підпункту 39.3.2 пункту 39.3 цієї статті;\nобґрунтування вибору та інформація про зіставні операції (зіставних осіб) і джерела інформації, які використовувалися для аналізу;\nрозрахунок діапазону цін (рентабельності);\nопис та розрахунок проведених коригувань згідно з підпунктом 39.2.2.1 підпункту 39.2.2 пункту 39.2 цієї статті.\nУ разі якщо стороною контрольованої операції здійснюється постачання (продаж) товарів, робіт, послуг, інших предметів за контрольованими операціями декільком особам, і для цілей встановлення відповідності умов контрольованих операцій принципу \"витягнутої руки\" здійснюється порівняння показника рентабельності такого постачальника, документація має містити опис алгоритму розподілу витрат постачальника, понесених для здійснення таких операцій, які враховуються під час розрахунку показника рентабельності. Такий опис має містити інформацію про економічне обґрунтування вибору алгоритму розподілу витрат, методику його застосування, а також фактичний розрахунок, здійснений відповідно до обраної методики;\nі) відомості про проведене платником податку самостійне пропорційне коригування податкової бази та сум податку відповідно до підпунктів 39.5.4 і 39.5.5 пункту 39.5 цієї статті (у разі його проведення);\n39.4.7. Документація з трансфертного ціноутворення подається платником податків до контролюючого органу, зазначеного у запиті центрального органу виконавчої влади, що реалізує державну податкову і митну політику\";\nпідпункт 39.4.8 доповнити абзацом другим такого змісту:\n\"Зазначена додаткова інформація або обґрунтування відповідності умов контрольованої операції принципу \"витягнутої руки\" є невід’ємною частиною документації з трансфертного ціноутворення\";\n4) у пункті 39.5 :\nа) у підпункті 39.5.1 :\nабзац перший викласти в такій редакції:\n\"39.5.1. Податковий контроль за встановленням відповідності умов контрольованих операцій принципу \"витягнутої руки\" здійснюється шляхом моніторингу контрольованих операцій, опитування з питань трансфертного ціноутворення та проведення перевірок з питань дотримання платником податків принципу \"витягнутої руки\";\nу підпункті 39.5.1.1:\nабзац перший викласти в такій редакції:\n\"39.5.1.1. Моніторинг умов контрольованих операцій здійснюється шляхом аналізу звітів про контрольовані операції, документації з трансфертного ціноутворення, отриманих, зокрема, на підставі запитів, надісланих відповідно до підпунктів 39.4.4 та 39.4.8 пункту 39.4 цієї статті, будь-яких інших інформаційних джерел, та шляхом отримання податкової інформації відповідно до статті 73 цього Кодексу\";\nв абзаці другому слова \"центрального органу виконавчої влади, що реалізує державну податкову і митну політику\" замінити словами \"контролюючого органу\";\nабзац другий підпункту 39.5.1.2 викласти в такій редакції:\n\"Днем виявлення контролюючим органом фактів проведення платником податків контрольованих операцій, звіт про які відповідно до підпункту 39.4.2 пункту 39.4 цієї статті не подано, є дата складання акта документальної перевірки, в якому зафіксовано такий факт\";\nб) у підпункті 39.5.2 :\nв абзаці першому слова \"контрольованих операцій\" замінити словами \"з питань дотримання платником податків принципу \"витягнутої руки\";\nпідпункт 39.5.2.1 викласти в такій редакції:\n\"39.5.2.1. Перевірка з питань дотримання платником податків принципу \"витягнутої руки\" може бути проведена контролюючим органом у разі надання платником податків документації з трансфертного ціноутворення відповідно до підпункту 39.4.4 пункту 39.4 цієї статті або у разі неподання платником податків чи подання з порушенням вимог пункту 39.4 цієї статті звіту про контрольовані операції або документації з трансфертного ціноутворення\";\nу підпункті 39.5.2.2 слова \"контрольованих операцій\" замінити словами \"з питань дотримання платником податків принципу \"витягнутої руки\";\nу підпункті 39.5.2.3:\nабзац перший після цифр \"10\" доповнити словом \"робочих\";\nабзац другий після цифр \"15\" доповнити словом \"робочих\";\nпідпункт 39.5.2.4 викласти в такій редакції:\n\"39.5.2.4. Контролюючий орган не має права проводити більше однієї перевірки з питань дотримання платником податків принципу \"витягнутої руки\" одного платника податків протягом календарного року. Контролюючий орган не має права повторно проводити перевірку з питань дотримання платником податків принципу \"витягнутої руки\" платника податків, які вже були перевірені (крім випадків, зазначених у підпунктах 78.1.5, 78.1.11, 78.1.12 пункту 78.1 статті 78 цього Кодексу)\";\nпідпункт 39.5.2.5 виключити;\nпідпункти 39.5.2.8 і 39.5.2.10 викласти в такій редакції:\n\"39.5.2.8. Тривалість перевірки з питань дотримання платником податків принципу \"витягнутої руки\" не повинна перевищувати 18 місяців.\nКожні шість місяців проведення перевірки з питань дотримання платником податків принципу \"витягнутої руки\" контролюючий орган надає платнику податків інформацію про поточний стан проведення перевірки\";\n\"39.5.2.10. Під час перевірки з питань дотримання платником податків принципу \"витягнутої руки\" можуть бути перевірені господарські операції з урахуванням строку, передбаченого пунктом 102.1 статті 102 цього Кодексу\";\nу підпунктах 39.5.2.13 та 39.5.2.14 слова \"контрольованих операцій\" замінити словами \"з питань дотримання платником податків принципу \"витягнутої руки\";\nпідпункт 39.5.2.15 після слів \"призвело до\" доповнити словами \"невірного розрахунку обсягу оподатковуваного прибутку платника податку та/або\";\nпідпункти 39.5.2.16 і 39.5.2.17 викласти в такій редакції:\n\"39.5.2.16. У разі якщо за результатами перевірок, що не стосуються трансфертного ціноутворення, або платником податків самостійно вже були донараховані податкові зобов’язання на підставі коригування цін та обмежень рівня витрат та доходів за такими операціями, суми донарахованих податкових зобов’язань за результатами такої перевірки та/або самостійного донарахування зараховуються в погашення нарахованих податків за результатами перевірки з питань дотримання платником податків принципу \"витягнутої руки\".\n39.5.2.17. Форма акта (довідки) про результати перевірки з питань дотримання платником податків принципу \"витягнутої руки\" та вимоги до його (її) складення встановлюються центральним органом виконавчої влади, що забезпечує формування та реалізує державну фінансову політику.\nАкт про результати перевірки з питань дотримання платником податків принципу \"витягнутої руки\" повинен містити документально підтверджені факти відхилення умов контрольованої операції від умов, що відповідають принципу \"витягнутої руки\", обґрунтування того, що таке відхилення спричинило неправильний розрахунок обсягу оподатковуваного прибутку платника податку та/або заниження суми податку із наведенням відповідних розрахунків\";\nу підпунктах 39.5.2.18-39.5.2.22 слова \"контрольована операція\" у всіх відмінках замінити словами \"з питань дотримання платником податків принципу \"витягнутої руки\" у відповідному відмінку;\nпідпункт 39.5.2.23 виключити;\nу підпункті 39.5.3.1 підпункту 39.5.3:\nпідпункт \"б\" викласти в такій редакції:\n\"б) будь-які інформаційні джерела, що містять відкриту інформацію та надають інформацію про зіставні операції та осіб\";\nдоповнити підпунктами \"в\" і \"г\" такого змісту:\n\"в) інші джерела інформації, з яких інформація отримана платником податків з дотриманням вимог законодавства та які надають інформацію про зіставні операції та осіб, за умови що платник податків надасть таку інформацію контролюючому органу;\nг) інформацію, отриману контролюючим органом у рамках укладених Україною міжнародних угод\";\nв) у підпункті 39.5.4 :\nпідпункт 39.5.4.1 доповнити абзацами другим - п’ятим такого змісту:\n\"розрахувавши свої податкові зобов’язання відповідно до:\nмаксимального значення діапазону цін (рентабельності), якщо ціна/показник рентабельності контрольованої операції була вище максимального значення діапазону цін (рентабельності); та/або\nмінімального значення діапазону цін (рентабельності), якщо ціна/показник рентабельності контрольованої операції була нижче мінімального значення діапазону цін (рентабельності)\";\nдоповнити підпунктом 39.5.4.3 такого змісту:\n\"39.5.4.3. Платник податку не має права проводити самостійне коригування ціни контрольованих операцій та/або сум податкових зобов’язань під час проведення перевірки платника податків з питань дотримання принципу \"витягнутої руки\";\nг) у підпункті 39.5.5 :\nпідпункт 39.5.5.1 викласти в такій редакції:\n\"39.5.5.1. Для цілей цієї статті під пропорційним коригуванням розуміється право однієї сторони контрольованої операції на проведення коригування своїх податкових зобов’язань за результатами коригування податкових зобов’язань іншої сторони контрольованої операції виходячи з умов, що відповідають принципу \"витягнутої руки\";\nпідпункти 39.5.5.2-39.5.5.10 виключити;\nпідпункт 39.5.5.11 викласти в такій редакції:\n\"39.5.5.11. Пропорційне коригування проводиться в порядку і на умовах, що передбачаються міжнародними договорами України про усунення подвійного оподаткування\";\n5) у пункті 39.6 :\nабзац перший викласти в такій редакції:\n\"39.6. Попереднє узгодження ціноутворення у контрольованих операціях\";\nу підпункті 39.6.1 :\nв абзаці першому слова \"узгодження цін\" замінити словами \"узгодження ціноутворення\";\nв абзаці другому слова \"Узгодження цін\" замінити словами \"Попереднє узгодження ціноутворення\";\nв абзаці першому підпункту 39.6.1.1 слова \"Предметом узгодження\" замінити словами \"Предметом попереднього узгодження ціноутворення\";\nу підпункті 39.6.1.2 слова \"узгодження цін\" замінити словами \"попереднього узгодження ціноутворення\";\nу підпункті 39.6.2.1 слова \"узгодження цін\" замінити словами \"попереднього узгодження ціноутворення\";\nу підпункті 39.6.2.2 слова \"узгодження цін\" замінити словами \"попереднього узгодження ціноутворення\", а слова \"яка є стороною\" - словами \"резидентом якої є сторона (сторони)\";\nу підпункті 39.6.2.3 слова \"узгодження цін\" замінити словами \"попереднього узгодження ціноутворення\", а слова \"які є сторонами\" - словами \"резидентом якої є сторона (сторони)\";\nу підпункті 39.6.2.4:\nв абзаці першому слова \"узгодження цін\" замінити словами \"узгодження ціноутворення\";\nв абзаці другому слова \"узгодження цін\" замінити словами \"узгодження ціноутворення\", а слова \"предметом договору про попереднє узгодження цін\" - словами \"предметом такого договору\".\n12. Пункт 41.1 статті 41 викласти в такій редакції:\n\"41.1. Контролюючими органами є центральний орган виконавчої влади, що реалізує державну податкову, державну митну політику, державну політику з адміністрування єдиного внеску, державну політику у сфері боротьби з правопорушеннями під час застосування податкового та митного законодавства, законодавства з питань сплати єдиного внеску та іншого законодавства, контроль за дотриманням якого покладено на контролюючий орган (далі - центральний орган виконавчої влади, що реалізує державну податкову та митну політику), його територіальні органи\".\n13. Назву та пункти 42.2 і 42.4 статті 42 викласти в такій редакції:\n\" Стаття 42. Листування платників податків та контролюючих органів\";\n\"42.2. Документи вважаються належним чином врученими, якщо вони надіслані у порядку, визначеному пунктом 42.4 цієї статті, надіслані за адресою (місцезнаходженням, податковою адресою) платника податків рекомендованим листом з повідомленням про вручення або особисто вручені платнику податків (його представнику)\";\n\"42.4. Платники податків, які подають звітність в електронній формі та/або пройшли електронну ідентифікацію онлайн в електронному кабінеті, можуть здійснювати листування з контролюючими органами засобами електронного зв’язку в електронній формі з дотриманням вимог законів України \"Про електронні документи та електронний документообіг\" та \"Про електронний цифровий підпис\" .\nЛистування контролюючих органів з платниками податків, зазначеними в абзаці першому цього пункту, здійснюється засобами електронного зв’язку в електронній формі з дотриманням вимог законів щодо електронного документообігу та електронного цифрового підпису шляхом надіслання документа в електронний кабінет з одночасним надісланням платнику податків на його електронну адресу (адреси) інформації про вид документа, дату та час його надіслання в електронний кабінет.\nДатою вручення платнику податків документа є дата, зазначена у квитанції про доставку у текстовому форматі, що відправляється з електронного кабінету автоматично та свідчить про дату та час доставки документа платнику податків. У разі якщо доставка документа відбулася після 18 години, датою вручення документа платнику податків вважається наступний робочий день. Якщо доставка відбулася у вихідний чи святковий день, датою вручення документа платнику податків вважається перший робочий день, що настає за вихідним або святковим днем.\nУ разі неотримання контролюючим органом квитанції про доставку документа в електронний кабінет протягом двох робочих днів з дня його надіслання такий документ у паперовій формі на третій робочий день з дня відправлення з електронного кабінету надсилається за адресою (місцезнаходженням, податковою адресою) платника податків рекомендованим листом з повідомленням про вручення або особисто вручається платнику податків (його представнику).\nПри цьому строк доставки документа в електронний кабінет, визначений абзацом четвертим цього пункту, не зараховується до строку надіслання документів, визначеного цим Кодексом.\nУ разі якщо пошта не може вручити платнику податків документ через відсутність за місцезнаходженням посадових осіб платника податків, їх відмову прийняти документ, незнаходження фактичного місця розташування (місцезнаходження) платника податків або з інших причин, документ вважається врученим платнику податків у день, зазначений поштовою службою в повідомленні про вручення із зазначенням причини невручення.\nНа вимогу платника податків, який отримав документ в електронній формі, контролюючий орган надає такому платнику податків відповідний документ у паперовій формі протягом трьох робочих днів з дня надходження відповідної вимоги (у паперовій або електронній формі) платника податків\".\n14. Доповнити статтею 42 -1 такого змісту:\n\" Стаття 42 -1 . Електронний кабінет\n42 -1 .1. Електронний кабінет створюється та функціонує за такими принципами:\nпрозорості - обов’язкового оприлюднення методології реалізації положень цього Кодексу в роботі електронного кабінету;\nконтрольованості - забезпечення можливості незалежної перевірки коректності роботи електронного кабінету через тестового платника (платників) на емуляторі, створеному на веб-сайті методолога електронного кабінету на предмет відсутності помилок у програмному забезпеченні, унеможливлення несанкціонованого втручання у роботу програмного забезпечення електронного кабінету, що означає порушення цілісності та автентичності вихідного програмного коду;\nінтеграції із системами, що використовуються платниками податків, - у відкритому, вільному доступі розміщуються API програмного інтерфейсу для електронного обміну даними (EDI - Electronic data interchange);\nсвоєчасності усунення технічних та/або методологічних помилок - забезпечення оприлюднення на офіційному веб-сайті методолога електронного кабінету реєстру технічних та/або методологічних помилок, виявлених платниками податків, технічним адміністратором та/або методологом електронного кабінету, із визначенням рівня критичності таких помилок та встановленням строків для їх усунення, інформування всіх користувачів електронного кабінету про факт виявлення технічної та/або методологічної помилки, а також про факт її усунення та відновлення роботи електронного кабінету в повному обсязі;\nавтоматизованості - максимальної автоматизації процесів створення, прийняття, оброблення, зберігання документів, оброблення та відображення даних (показників) документів та інших облікових даних платника податків;\nповноти функціоналу - наявності такого інтерфейсу електронного сервісу, який забезпечує можливість реалізації прав та обов’язків платника податків, отримання документів, передбачених законодавством, та інформації, що стосується такого платника податків, онлайн (через Інтернет у режимі реального часу) або через програмний інтерфейс (АРІ), іншими засобами інформаційних, телекомунікаційних, інформаційно-телекомунікаційних систем;\nспрощення процедури взаємодії платників податків та контролюючого органу та прискорення електронного документообігу між ними;\nздійснення автоматизованого внесення до журналу всіх дій (подій), що відбуваються в електронному кабінеті, включаючи, зокрема, фіксацію дати і часу відправлення, отримання документів через електронний кабінет та будь-якої зміни даних, доступних в електронному кабінеті, за допомогою електронної позначки часу. Інформація про дату і час надсилання та отримання документів, іншої кореспонденції з ідентифікацією відправника та отримувача зберігається безстроково і може бути отримана через електронний кабінет у вигляді електронного документа, в тому числі у вигляді квитанції у текстовому форматі;\nзаборони втручання, створення обмежень у функціонуванні та/або можливостей у використанні платниками податків електронного кабінету, що передбачені цим Кодексом;\nпріоритетності документів, що надходять від державних, у тому числі контролюючих, органів, початок роботи в електронному кабінеті з автоматичного відкриття повідомлень, що надходять від державних органів, та/або блокування можливості надіслання документів платником податків до отримання таким платником податків документів, що надійшли до його електронного кабінету від державних органів.\n42 -1 .2. Електронний кабінет забезпечує можливість реалізації платниками податків прав та обов’язків, визначених цим Кодексом та нормативно-правовими актами, що прийняті на підставі та на виконання цього Кодексу, законами з питань митної справи, в тому числі, шляхом:\nперегляду в режимі реального часу інформації про платника податків, що збирається, використовується та формується контролюючими органами у зв’язку з обліком платників податків та адмініструванням податків, зборів, митних платежів, здійсненням податкового контролю, в тому числі дані оперативного обліку податків та зборів (у тому числі дані інтегрованих карток платників податків), дані системи електронного адміністрування податку на додану вартість, дані системи електронного адміністрування реалізації пального, а також одержання такої інформації у вигляді документа, який формується автоматизовано шляхом вивантаження відповідної інформації з електронного кабінету із накладенням електронного підпису посадової особи контролюючого органу та печатки контролюючого органу;\nпроведення звірки розрахунків платників податків з державним та місцевими бюджетами, а також одержання документа, що підтверджує стан розрахунків, який формується автоматизовано шляхом вивантаження відповідної інформації з електронного кабінету із накладенням електронного підпису посадової особи контролюючого органу та печатки контролюючого органу;\nуправління сумами помилково та/або надміру сплачених грошових зобов’язань та пені відповідно до положень цього Кодексу;\nавтоматизованого визначення обов’язкових для заповнення та подання форм податкової звітності та рахунків для сплати податків і зборів конкретного платника податків;\nзаповнення, перевірки та подання податкових декларацій , звітності до контролюючого органу;\nреєстрації, коригування податкових накладних /розрахунків в Єдиному реєстрі податкових накладних та акцизних накладних в Єдиному реєстрі акцизних накладних;\nперегляду в режимі реального часу інформації про податкові накладні /розрахунки коригування, реєстрація яких в Єдиному реєстрі податкових накладних зупинена;\nдоступу платників податків до системи електронного адміністрування податку на додану вартість у розрізі поточних значень всіх доданків та від’ємників, передбачених пунктом 200 -1 .3 статті 200 -1 цього Кодексу, в режимі перегляду у реальному часі та доступу до даних Єдиного реєстру податкових накладних, включаючи можливість формування, перевірки та підтвердження податкових накладних , складених платником податку чи його контрагентами за вчиненими між ними правочинами, для цілей формування податкового кредиту платником податків, перевірки та визначення дати і часу реєстрації таких накладних та/або розрахунків коригування, а також перегляд інформації про незареєстровані податкові накладні та/або розрахунки коригування до них, подані на реєстрацію платником податків, із зазначенням причини відмови у їх реєстрації;\nінформування платників податків про проведення документальної планової перевірки платника податків із зазначенням дати початку проведення такої перевірки, ходу та результатів його перевірок, передбачених цим Кодексом, у тому числі отримання наказу про проведення документальної (планової або позапланової, виїзної або невиїзної) та фактичної перевірки, отримання акта або довідки, яким оформлені результати перевірки;\nзабезпечення можливості адміністративного оскарження рішень контролюючих органів, у тому числі подання заперечень на акт або довідку, якими оформлені результати перевірки, подання скарги на податкове повідомлення-рішення або інше рішення, дію або бездіяльність контролюючого органу чи посадової особи контролюючого органу, у тому числі рішення про коригування митної вартості, рішення щодо класифікації товарів для митних цілей, про визначення країни походження, рішення щодо підстав для надання податкових пільг тощо;\nінформування про статус контрагентів за публічно доступними даними інформаційних ресурсів центрального органу виконавчої влади, що забезпечує формування та реалізує державну фінансову політику, інших реєстрів та баз даних, які ведуться згідно з цим Кодексом, включаючи надання інформації про контрагентів платника податків, щодо яких прийнято рішення про ліквідацію юридичної особи, про анулювання реєстрації платника податку на додану вартість або яких притягнуто до відповідальності за порушення законів з питань оподаткування (виключно після остаточного узгодження санкцій та зобов’язань);\nвзяття на облік, внесення змін до облікових відомостей (включаючи, але не обмежуючись, внесення або зміну інформації про осіб, які мають право підписувати податкову звітність, та сертифікатів відкритого ключа їхніх електронних цифрових підписів та/або печатки (за наявності), зняття з обліку (у тому числі взяття на облік, внесення змін до облікових відомостей та зняття з обліку осіб, які здійснюють операції з товарами у порядку, визначеному Митним кодексом України ), переходу на спеціальні режими оподаткування та інших реєстраційних дій;\nподання звернень та інших документів для отримання ліцензій, дозволів на поміщення товарів у митні режими, дозволів на провадження митної брокерської діяльності, відкриття та експлуатацію магазинів безмитної торгівлі, митного складу, вільної митної зони комерційного та сервісного типу, складу тимчасового зберігання, вантажного митного комплексу, а також звернень та інших документів з приводу винесення попередніх рішень у порядку та на умовах, передбачених Митним кодексом України ;\nподання звернень та інших документів з метою реєстрації об’єкта інтелектуальної власності у митному реєстрі об’єктів права інтелектуальної власності, отримання повідомлень від митниць про призупинення митного оформлення на підставі даних митного реєстру об’єктів інтелектуальної власності та подальшого листування з правовласником з приводу призупинення такого митного оформлення;\nподання заяв та інших документів з метою отримання документів, що підтверджують країну походження, які видаються митницями (зокрема сертифікатів EUR.1);\nреєстрації контролюючим органом реєстраторів розрахункових операцій у разі, якщо така реєстрація передбачена законодавством, подання звітності, пов’язаної із застосуванням реєстратора розрахункових операцій, книг обліку розрахункових операцій та розрахункових книжок, подання електронних копій розрахункових документів і фіскальних звітних чеків, подання інформації про обсяг розрахункових операцій, виконаних у готівковій та/або у безготівковій формі, або про обсяг операцій з купівлі-продажу іноземної валюти тощо;\nподання повідомлення про технічну та/або методологічну помилку, що виявлена в роботі електронного кабінету;\nотримання будь-якого документа, що стосується такого платника податків та має бути виданий йому контролюючим органом згідно із законодавством України, або інформації з баз даних про такого платника податків шляхом вивантаження відповідної інформації з електронного кабінету із накладенням електронного підпису посадової особи контролюючого органу та печатки контролюючого органу з дотриманням вимог законів щодо електронного документообігу та електронного цифрового підпису;\nзабезпечення взаємодії платників податків з контролюючими органами з інших питань, передбачених цим Кодексом, яка може бути реалізована в електронній формі засобами електронного зв’язку.\n42 -1 .3. Майнові права на програмне забезпечення електронного кабінету є державною власністю.\n42 -1 .4. Методолог електронного кабінету забезпечує:\nа) визначення методологічних та методичних основ створення та функціонування електронного кабінету;\nб) підготовку та затвердження технічного завдання на розроблення, оновлення, модифікацію, усунення помилок програмного забезпечення електронного кабінету;\nв) затвердження та перевірку алгоритмів роботи програмного забезпечення на відповідність вимогам законодавства;\nг) цілісність та автентичність вихідного програмного коду електронного кабінету;\nґ) збереження даних, що містяться в електронному кабінеті;\nд) здійснення контролю за збереженням даних, що містяться в електронному кабінеті, за відсутністю технічного втручання в дані або підміни даних в електронному кабінеті;\nе) встановлення строку усунення технічної та/або методологічної помилки в роботі електронного кабінету з урахуванням критичності виявленої помилки та технічної можливості її усунення;\nє) здійснення інших функцій, необхідних для забезпечення функціонування електронного кабінету.\n42 -1 .5. Платник податків стає користувачем електронного кабінету та набуває право подавати звітність в електронній формі і вести листування засобами електронного зв’язку в електронній формі після проходження в електронному кабінеті електронної ідентифікації онлайн з використанням електронного підпису з дотриманням вимог законів щодо електронного документообігу та електронного цифрового підпису або тих сервісів ідентифікації, використання яких дозволяється методологом електронного кабінету.\nЗабороняється вимагати від платника податків вчинення додаткових дій, не передбачених цим пунктом, для того щоб отримати право користування електронним кабінетом.\nЄдиною підставою для відмови у проходженні ідентифікації платника податків в електронному кабінеті є недійсність електронного цифрового підпису такого платника податків, у тому числі у зв’язку із закінченням строку дії сертифіката відкритого ключа.\nПлатник податків, що пройшов ідентифікацію в електронному кабінеті, самостійно визначає спосіб взаємодії з контролюючим органом, а саме в загальному порядку чи в електронній формі, про що робить відповідну позначку в електронному кабінеті з одночасним обов’язковим зазначенням своєї електронної адреси (адрес). У разі зміни електронної адреси платник податків зобов’язаний не пізніше наступного робочого дня внести відповідні зміни до своїх облікових даних в електронному кабінеті.\nПочинаючи з дня, наступного за днем обрання платником податків електронної форми взаємодії з контролюючим органом через електронний кабінет, крім вихідних та святкових днів, взаємодія між ними, яка може бути реалізована в електронній формі засобами електронного зв’язку, здійснюється через електронний кабінет.\nПлатник податків має право в будь-який момент відмовитися від електронної форми взаємодії з контролюючим органом шляхом надіслання відповідного повідомлення через електронний кабінет. Починаючи з дня, наступного за днем надіслання такого повідомлення, взаємодія платника податків з контролюючим органом в електронній формі припиняється і здійснюється в загальному порядку, встановленому цим Кодексом.\n42 -1 .6. Електронний кабінет працює постійно (24 години на дату кожного календарного дня), крім часу, необхідного для його технічного обслуговування. Проведення технічного обслуговування електронного кабінету у день, на який припадає граничний строк подання податкових декларацій , та з 8 до 20 години будь-якого іншого календарного дня забороняється. Технічне обслуговування електронного кабінету проводиться у порядку, що визначається методологом електронного кабінету.\n42 -1 .7. У разі виявлення платником податків технічної та/або методологічної помилки у роботі електронного кабінету він має право надіслати через електронний кабінет або в інший спосіб повідомлення про виявлену технічну та/або методологічну помилку. Повідомлення про методологічну помилку надсилається методологу електронного кабінету. Повідомлення про технічну помилку надсилається одночасно методологу електронного кабінету та технічному адміністратору.\n42 -1 .8. Методолог електронного кабінету зобов’язаний провести перевірку наявності методологічної помилки протягом 72 годин після надходження повідомлення від платника податків, крім вихідних та святкових днів, про результати якої повідомити платнику податків у цей самий строк. Якщо методолог електронного кабінету визнає наявність методологічної помилки, він зобов’язаний усунути її у строк, що визначається ним з урахуванням критичності виявленої помилки та технічної можливості її усунення. Якщо методологічна помилка призводить до порушення прав платників податків або передбачає притягнення платників податків до відповідальності, методолог надсилає в електронний кабінет та на електронну адресу (адреси) платника податків документ, яким повідомляє про існування методологічної помилки та про час, необхідний для її усунення та відновлення порушених прав платників податків. Про усунення методологічної помилки методолог повідомляє платникам податків шляхом надіслання відповідного документа із повідомленням в електронний кабінет та на електронну адресу (адреси) платників податків.\n42 -1 .9. Технічний адміністратор зобов’язаний провести перевірку наявності технічної помилки протягом 72 годин після надходження повідомлення від платника податків, крім вихідних та святкових днів, про результати якої повідомити методологу електронного кабінету та платнику податків у цей самий строк. Якщо технічний адміністратор визнає наявність технічної помилки, він зобов’язаний усунути таку технічну помилку протягом строку, визначеного методологом електронного кабінету, з урахуванням критичності виявленої помилки та технічної можливості її усунення. Якщо технічна помилка призводить до порушення прав платників податків або передбачає притягнення платників податків до відповідальності, технічний адміністратор надсилає в електронний кабінет та на електронну адресу (адреси) платників податків документ, яким повідомляє всім платникам податків про існування технічної помилки та про час, необхідний для її усунення і відновлення порушених прав платників податків. Про усунення технічної помилки технічний адміністратор повідомляє платникам податків шляхом надіслання відповідного документа із повідомленням в електронний кабінет та на електронну адресу (адреси) платників податків.\n42 -1 .10. Платник податків звільняється від відповідальності у разі, коли у роботі електронного кабінету виявлена технічна та/або методологічна помилка і така помилка визнана технічним адміністратором та/або методологом електронного кабінету або її існування підтверджено рішенням суду. У такому разі штрафні санкції та пеня, передбачені цим Кодексом, за порушення податкового та іншого законодавства, контроль за дотриманням якого покладено на контролюючий орган, що спричинені технічною та/або методологічною помилкою у роботі електронного кабінету, не застосовуються, підстави для притягнення платника податків та/або його посадових осіб до адміністративної, кримінальної відповідальності відсутні. Ненарахування штрафних санкцій та/або пені за порушення, що спричинені технічною та/або методологічною помилкою у роботі електронного кабінету, закріплюється (реалізується) в програмному забезпеченні, яке застосовується для автоматичного розрахунку штрафних санкцій та/або пені за порушення податкового законодавства.\n42 -1 .11. Якщо технічний адміністратор або методолог не надсилає відповіді про результати перевірки повідомлення про технічну та/або методологічну помилку у встановлений цим Кодексом строк або заперечує наявність технічної та/або методологічної помилки у роботі електронного кабінету, то платник податків має право звернутися до суду за захистом своїх прав та охоронюваних інтересів, про що повідомляє контролюючому органу, технічному адміністратору та методологу електронного кабінету через електронний кабінет. Протягом всього часу судового розгляду такого звернення платника податків забороняється визначати платнику податків грошове зобов’язання, застосовувати штрафні санкції та нараховувати пеню, ініціювати притягнення платника податків та/або його посадових осіб до адміністративної, кримінальної відповідальності за порушення податкового законодавства, що можуть бути спричинені технічною та/або методологічною помилкою у роботі електронного кабінету\".\n15. У статті 43 :\n1) назву доповнити словами \"та пені\";\n2) пункт 43.4 викласти в такій редакції:\n\"43.4. Платник податків подає заяву про повернення помилково та/або надміру сплачених грошових зобов’язань та пені у довільній формі, в якій зазначає напрям перерахування коштів: на поточний рахунок платника податків в установі банку; на погашення грошового зобов’язання та/або податкового боргу з інших платежів, контроль за справлянням яких покладено на контролюючі органи, незалежно від виду бюджету; повернення у готівковій формі коштів за чеком у разі відсутності у платника податків рахунка в банку\";\n3) доповнити пунктом 43.4 -1 такого змісту:\n\"43.4 -1 . У разі повернення надміру сплачених податкових зобов’язань з податку на додану вартість, зарахованих до бюджету з рахунка платника податку в системі електронного адміністрування податку на додану вартість у порядку, визначеному пунктом 200 -1 .5 статті 200 -1 цього Кодексу, такі кошти підлягають поверненню виключно на рахунок платника в системі електронного адміністрування податку на додану вартість, а у разі його відсутності на момент звернення платника податків із заявою на повернення надміру сплачених податкових зобов’язань з податку на додану вартість чи на момент фактичного повернення коштів - шляхом перерахування на поточний рахунок платника податків в установі банку\";\n4) абзац другий пункту 43.5 викласти в такій редакції:\n\"На підставі отриманого висновку орган, що здійснює казначейське обслуговування бюджетних коштів, протягом п’яти робочих днів здійснює повернення помилково та/або надміру сплачених грошових зобов’язань та пені платникам податків у порядку, встановленому центральним органом виконавчої влади, що забезпечує формування та реалізує державну фінансову політику\".\n16. У статті 44 :\n1) абзац другий пункту 44.3 після слів і цифр \"не менш як 1095 днів\" доповнити словами і цифрами \"(2555 днів для документів та інформації, необхідної для здійснення податкового контролю за трансфертним ціноутворенням відповідно до статті 39 цього Кодексу)\";\n2) у пункті 44.7 :\nв абзаці першому слова \"призначив проведення перевірки\" замінити словами \"проводить перевірку\";\nабзац другий викласти в такій редакції:\n\"Протягом п’яти робочих днів з дня, наступного за днем отримання акта перевірки, платник податків має право подати контролюючому органу, що проводив перевірку, заперечення та/або додаткові документи, які підтверджують показники, відображені таким платником податків у податковій звітності\".\n17. Статтю 45 доповнити пунктом 45.3 такого змісту:\n\"45.3. Платник податків, який обирає спосіб взаємодії з контролюючим органом засобами електронного зв’язку в електронній формі, зобов’язаний під час обрання способу взаємодії повідомити контролюючому органу свою електронну адресу (адреси) шляхом внесення цієї інформації до своїх облікових даних через електронний кабінет\".\n18. У статті 46 :\n1) абзац перший пункту 46.1 викласти в такій редакції:\n\"46.1. Податкова декларація , розрахунок, звіт (далі - податкова декларація) - документ, що подається платником податків (у тому числі відокремленим підрозділом у випадках, визначених цим Кодексом) контролюючому органу у строки, встановлені законом, на підставі якого здійснюється нарахування та/або сплата податкового зобов’язання або відображаються обсяги операції (операцій), доходів (прибутків), щодо яких податковим та митним законодавством передбачено звільнення платника податку від обов’язку нарахування і сплати податку і збору, чи документ, що свідчить про суми доходу, нарахованого (виплаченого) на користь платників податків - фізичних осіб, суми утриманого та/або сплаченого податку\";\n2) пункт 46.2 викласти в такій редакції:\n\"46.2. Платник податку на прибуток подає разом з відповідною податковою декларацією квартальну або річну фінансову звітність у порядку, передбаченому для подання податкової декларації з урахуванням вимог статті 137 цього Кодексу.\nФінансова звітність, що складається та подається відповідно до цього пункту платниками податку на прибуток та неприбутковими підприємствами, установами та організаціями, є додатком до податкової декларації з податку на прибуток (звіту про використання доходів (прибутків) неприбуткової організації) та її невід’ємною частиною.\nПлатники податку на прибуток - виробники сільськогосподарської продукції, які обрали річний податковий (звітний) період відповідно до підпункту 137.4.1 пункту 137.4 статті 137 цього Кодексу, складають та подають з відповідною податковою декларацією фінансову звітність за перше півріччя минулого звітного року, за минулий звітний рік та за перше півріччя поточного звітного року.\nНеприбуткові підприємства, установи та організації, визначені пунктом 133.4 статті 133 цього Кодексу, подають звіт про використання доходів (прибутків) неприбуткової організації за формою, затвердженою центральним органом виконавчої влади, що забезпечує формування та реалізує державну фінансову політику (професійні спілки, їх об’єднання та організації профспілок, утворені в порядку, визначеному законом, звітують у разі порушень пункту 133.4 статті 133 цього Кодексу), та річну фінансову звітність\";\n3) третє речення абзацу другого пункту 46.4 викласти в такій редакції: \"Платник податків, який подає звітність в електронній формі, подає таке доповнення в електронній формі\".\n19. У статті 48 :\n1) пункт 48.3 після абзацу десятого доповнити новим абзацом такого змісту:\n\"інформація про додатки, що додаються до податкової декларації та є її невід’ємною частиною\".\nУ зв’язку з цим абзаци одинадцятий і дванадцятий вважати відповідно абзацами дванадцятим і тринадцятим;\n2) пункт 48.4 доповнити абзацами шостим - десятим такого змісту:\n\"дата та номер рішення про включення неприбуткової організації до Реєстру неприбуткових установ та організацій;\nознака неприбутковості організації;\nповне найменування нерезидента;\nмісцезнаходження нерезидента;\nназва та код держави резиденції нерезидента\".\n20. У статті 49 :\n1) у пункті 49.2 :\nабзац перший доповнити реченням такого змісту: \"Цей абзац застосовується до всіх платників податків, в тому числі платників, які перебувають на спрощеній системі оподаткування обліку та звітності\";\nв абзаці другому цифри \"16\" замінити цифрами \"43\";\n2) пункти 49.3 , 49.4 і 49.4 -1 викласти в такій редакції:\n\"49.3. Податкова декларація подається за вибором платника податків, якщо інше не передбачено цим Кодексом, в один із таких способів:\nа) особисто платником податків або уповноваженою на це особою;\nб) надсилається поштою з повідомленням про вручення та з описом вкладення;\nв) засобами електронного зв’язку в електронній формі з дотриманням вимог законів щодо електронного документообігу та електронного цифрового підпису.\nЄдиною підставою для відмови у прийнятті податкової декларації засобами електронного зв’язку в електронній формі є недійсність електронного цифрового підпису такого платника податків, у тому числі у зв’язку із закінченням строку дії сертифіката відкритого ключа, за умови що така податкова декларація відповідає всім вимогам електронного документа і надана у форматі, доступному для її технічної обробки.\n49.4. Платники податків, що належать до великих та середніх підприємств, подають податкові декларації контролюючому органу в електронній формі з дотриманням вимог законів щодо електронного документообігу та електронного цифрового підпису.\nПодаткова звітність з податку на додану вартість подається в електронній формі контролюючому органу всіма платниками цього податку з дотриманням вимог законів щодо електронного документообігу та електронного цифрового підпису.\nУ разі припинення договору про визнання електронних документів з підстав, визначених законом, платник податків має право до складення нового договору подавати податкову звітність у спосіб, визначений підпунктами \"а\" і \"б\" пункту 49.3 цієї статті.\nКонтролюючим органам забороняється в односторонньому порядку розривати договір про визнання електронних документів.\n49.4 -1 . Акредитований центр сертифікації ключів центрального органу виконавчої влади, що реалізує державну податкову і митну політику, безоплатно надає платникам податків послуги у сфері електронного цифрового підпису\";\n3) пункт 49.17 виключити.\n21. Абзац четвертий пункту 50.1 статті 50 викласти в такій редакції:\n\"а) або надіслати уточнюючий розрахунок і сплатити суму недоплати та штраф у розмірі трьох відсотків від такої суми до подання такого уточнюючого розрахунку. Цей штраф не застосовується у разі подання уточнюючого розрахунку до податкової декларації з податку на прибуток підприємств за попередній податковий (звітний) рік з метою здійснення самостійного коригування відповідно до статті 39 цього Кодексу у строк не пізніше 1 травня року, наступного за звітним\".\n22. Статті 52 і 53 викласти в такій редакції:\n\" Стаття 52. Податкова консультація\n52.1. За зверненням платників податків контролюючі органи надають їм безоплатно індивідуальні податкові консультації з питань практичного застосування окремих норм податкового та іншого законодавства, контроль за дотриманням якого покладено на контролюючі органи, протягом 25 календарних днів, що настають за днем отримання такого звернення даним контролюючим органом.\nЗвернення платників податків на отримання індивідуальної податкової консультації в письмовій формі повинно містити:\nнайменування для юридичної особи або прізвище, ім’я, по батькові для фізичної особи, податкову адресу, а також номер засобу зв’язку та адресу електронної пошти, якщо такі наявні;\nкод згідно з ЄДРПОУ (для юридичних осіб) або реєстраційний номер облікової картки платника податків (для фізичних осіб) або серію та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідному контролюючому органу і мають відмітку у паспорті);\nзазначення, в чому полягає практична необхідність отримання податкової консультації;\nпідпис платника податків;\nдату підписання звернення.\nНа звернення платника податків, що не відповідає вимогам, зазначеним у цьому пункті, податкова консультація не надається, а надсилається відповідь у порядку та строки, передбачені Законом України \"Про звернення громадян\".\nУповноважена особа центрального органу виконавчої влади, що реалізує державну податкову і митну політику, може прийняти рішення про продовження строку розгляду звернення на отримання індивідуальної податкової консультації понад 25-денний строк, але не більше 10 календарних днів, та письмово повідомити про це платнику податків до закінчення строку, визначеного абзацом першим цього пункту.\n52.2. Індивідуальна податкова консультація має індивідуальний характер і може використовуватися виключно платником податків, якому надано таку консультацію.\n52.3. За вибором платника податків індивідуальна податкова консультація надається в усній або письмовій формі. Індивідуальна податкова консультація, надана в письмовій формі, обов’язково повинна містити назву - податкова консультація, реєстраційний номер в єдиній базі індивідуальних податкових консультацій, опис питань, що порушуються платником податків, з урахуванням фактичних обставин, зазначених у зверненні платника податків, обґрунтування застосування норм законодавства та висновок з питань практичного використання таких норм законодавства.\n52.4. Індивідуальні податкові консультації надаються:\nв усній формі - контролюючими органами та державними податковими інспекціями;\nу письмовій формі - контролюючими органами в Автономній Республіці Крим, містах Києві та Севастополі, областях, міжрегіональними територіальними органами, центральним органом виконавчої влади, що реалізує державну податкову і митну політику.\nІндивідуальна податкова консультація, надана в письмовій формі, підлягає реєстрації в єдиній базі індивідуальних податкових консультацій та розміщенню на офіційному веб-сайті центрального органу виконавчої влади, що реалізує державну податкову та митну політику, без зазначення найменування (прізвища, ім’я, по батькові) платника податків, коду згідно з ЄДРПОУ (реєстраційного номера облікової картки) та його податкової адреси.\nДоступ до зазначених даних єдиної бази та офіційного веб-сайту є безоплатним та вільним. Порядок ведення та форма єдиної бази індивідуальних податкових консультацій визначаються центральним органом виконавчої влади, що забезпечує формування та реалізує державну фінансову політику.\n52.5. Контролюючий орган в Автономній Республіці Крим, містах Києві та Севастополі, областях, міжрегіональний територіальний орган зобов’язаний надіслати центральному органу виконавчої влади, що реалізує державну податкову і митну політику, індивідуальну податкову консультацію протягом 15 календарних днів, що настають за днем отримання звернення платника податків на отримання індивідуальної податкової консультації, для розгляду питання про внесення відомостей про таку консультацію до єдиного реєстру індивідуальних податкових консультацій, про що повідомляє платнику податків у порядку, визначеному статтею 42 цього Кодексу.\nЦентральний орган виконавчої влади, що реалізує державну податкову та митну політику, отримавши індивідуальну податкову консультацію від контролюючого органу, який йому підпорядковується, протягом 10 календарних днів, що настають за днем отримання такої консультації, але не більше 35 календарних днів, що настають за днем отримання контролюючим органом відповідного звернення платників податків, приймає одне із таких рішень:\nпро внесення відомостей про індивідуальну податкову консультацію до єдиного реєстру індивідуальних податкових консультацій, про що повідомляє протягом одного робочого дня з моменту прийняття рішення контролюючий орган, який йому підпорядковується;\nпро відмову у внесенні відомостей до єдиного реєстру індивідуальних податкових консультацій, з одночасним наданням платнику податків від свого імені індивідуальної податкової консультації та внесенням відомостей про таку консультацію до зазначеного реєстру, про що повідомляє протягом одного робочого дня з моменту прийняття рішення контролюючий орган, який йому підпорядковується, та платника податків у порядку, визначеному статтею 42 цього Кодексу.\n52.6. Центральний орган виконавчої влади, що забезпечує формування та реалізує державну фінансову політику, проводить періодичне узагальнення індивідуальних податкових консультацій, а також аналізує обставини, що свідчать про неоднозначність окремих норм податкового та іншого законодавства, контроль за дотриманням якого покладено на контролюючі органи, шляхом надання узагальнюючих податкових консультацій, які затверджуються наказом цього органу.\nУзагальнюючі податкові консультації підлягають оприлюдненню на офіційному веб-сайті центрального органу виконавчої влади, що забезпечує формування та реалізує державну фінансову політику, протягом п’яти календарних днів з дня їх надання."
    },
    {
      "provision_ref": "art53",
      "section": "53",
      "title": "Стаття 53. Наслідки застосування податкових консультацій",
      "content": "53.1. Не може бути притягнуто до відповідальності, включаючи фінансової (штрафні санкції та/або пеня), платника податків (податкового агента та/або його посадову особу), який діяв відповідно до індивідуальної податкової консультації, наданої йому у письмовій формі, а також узагальнюючої податкової консультації, за діяння, що містить ознаки податкового правопорушення, зокрема на підставі того, що у подальшому така податкова консультація була змінена або скасована.\nПоложення абзацу першого цього пункту застосовуються до індивідуальної податкової консультації, за умови що вона зареєстрована в єдиній базі індивідуальних податкових консультацій.\nУ разі коли положення індивідуальної податкової консультації суперечать положенням узагальнюючої податкової консультації, застосовуються положення узагальнюючої податкової консультації.\nПлатник податків та/або податковий агент, які діяли відповідно до податкової консультації, не звільняються від обов’язку сплати податкового зобов’язання, визначеного цим Кодексом.\n53.2. Платник податків може оскаржити до суду наказ про затвердження узагальнюючої податкової консультації або надану йому індивідуальну податкову консультацію як правовий акт індивідуальної дії, викладені в письмовій формі, які, на думку такого платника податків, суперечать нормам або змісту відповідного податку чи збору.\nСкасування судом наказу про затвердження узагальнюючої податкової консультації або індивідуальної податкової консультації є підставою для надання нової податкової консультації з урахуванням висновків суду.\nПротягом 30 календарних днів з дня набрання законної сили рішенням суду про скасування наказу про затвердження узагальнюючої податкової консультації або індивідуальної податкової консультації центральний орган виконавчої влади, що забезпечує формування та реалізує державну фінансову політику, або контролюючий орган з урахуванням висновків суду зобов’язані опублікувати узагальнюючу податкову консультацію або надати платнику податків індивідуальну податкову консультацію\".\n23. У статті 56 :\n1) у пункті 56.9 :\nв абзаці першому слова \"Керівник (його заступник або інша уповноважена посадова особа) відповідного контролюючого органу\" замінити словами \"Керівник (його заступник або уповноважена особа) контролюючого органу\";\nв абзацах другому та третьому слова \"керівника (його заступника або іншої уповноваженої посадової особи)\" замінити словами \"керівника (його заступника або уповноваженої особи) контролюючого органу\";\n2) в абзаці четвертому пункту 56.18 слово \"недійсним\" замінити словами \"протиправним та/або скасування\";\n3) доповнити пунктом 56.23 такого змісту:\n\"56.23. Оскарження рішення про відмову у реєстрації податкової накладної /розрахунку коригування в Єдиному реєстрі податкових накладних здійснюється у порядку, визначеному цією статтею з урахуванням таких особливостей:\n56.23.1 скарга на рішення про відмову у реєстрації податкової накладної /розрахунку коригування в Єдиному реєстрі податкових накладних подається до центрального органу виконавчої влади, що реалізує державну податкову і митну політику;\n56.23.2 скарга на рішення про відмову у реєстрації податкової накладної /розрахунку коригування в Єдиному реєстрі податкових накладних розглядається в порядку, визначеному Кабінетом Міністрів України, комісією центрального органу виконавчої влади, що реалізує державну податкову і митну політику, за участі уповноваженої особи центрального органу виконавчої влади, що забезпечує формування та реалізує державну фінансову політику;\n56.23.3 скарга на рішення про відмову у реєстрації податкової накладної /розрахунку коригування в Єдиному реєстрі податкових накладних розглядається протягом 10 календарних днів з дня отримання такої скарги центральним органом виконавчої влади, що реалізує державну податкову і митну політику. Термін розгляду скарги не може бути продовженим;\n56.23.4 якщо вмотивоване рішення за скаргою платника податків на рішення про відмову у реєстрації податкової накладної /розрахунку коригування в Єдиному реєстрі податкових накладних не надсилається платнику податків протягом 10-денного строку, така скарга вважається повністю задоволеною на користь платника податків з дня, наступного за останнім днем зазначеного строку\".\n24. У пункті 57.1 -1 статті 57:\n1) у підпункті 57.1 -1 .2 :\nабзац четвертий викласти в такій редакції:\n\"Сума попередньо сплачених протягом податкового (звітного) періоду авансових внесків з податку на прибуток під час виплати дивідендів підлягає зарахуванню у зменшення нарахованого податкового зобов’язання з податку на прибуток, задекларованого у податковій декларації за такий податковий (звітний) період\";\nпісля абзацу четвертого доповнити новим абзацом такого змісту:\n\"У разі якщо сума авансового внеску, попередньо сплаченого протягом звітного періоду, перевищує суму нарахованого податкового зобов’язання підприємством - емітентом корпоративних прав за такий податковий (звітний) період, сума такого перевищення переноситься у зменшення податкових зобов’язань наступних податкових (звітних) періодів до повного його погашення, а під час отримання від’ємного значення об’єкта оподаткування такого наступного періоду - на зменшення податкових зобов’язань майбутніх податкових (звітних) періодів до повного його погашення\".\nУ зв’язку з цим абзаци п’ятий - восьмий вважати відповідно абзацами шостим - дев’ятим;\nу першому реченні абзацу сьомого слова \"за звичайними цінами\" замінити словами \"відповідно до принципу \"витягнутої руки\";\n2) абзац третій підпункту 57.1 -1 .4 виключити;\n3) доповнити підпунктом 57.1 -1 .6 такого змісту:\n\"57.1 -1 .6 Інститути спільного інвестування звільняються від обов’язку сплати авансових внесків з податку на прибуток у разі виплати дивідендів\".\n25. У статті 58 :\n1) в абзаці п’ятому пункту 58.1:\nслова \"зменшення (збільшення) суми бюджетного відшкодування\" замінити словами \"зменшення суми бюджетного відшкодування\", а слова \"зменшеного (збільшеного) бюджетного відшкодування\" - словами \"зменшеного бюджетного відшкодування\";\nпісля слів \"граничні строки сплати грошового зобов’язання та/або строки виправлення платником податків показників податкової звітності\" доповнити словами \"попередження про необхідність складення та реєстрації в Єдиному реєстрі податкових накладних податкової накладної /розрахунку коригування до неї або про необхідність виправлення помилок, допущених під час зазначення реквізитів податкової накладної, у випадках, передбачених цим Кодексом\";\n2) абзаци перший і другий пункту 58.3 викласти в такій редакції:\n\"58.3. Податкове повідомлення-рішення вважається належним чином врученим платнику податків (крім фізичних осіб), якщо його надіслано у порядку, визначеному статтею 42 цього Кодексу.\nПодаткове повідомлення-рішення вважається надісланим (врученим) фізичній особі, якщо його вручено їй особисто чи її представникові, надіслано на адресу за місцем проживання або останнього відомого місцезнаходження фізичної особи з повідомленням про вручення або у порядку, визначеному пунктом 42.4 статті 42 цього Кодексу. У такому самому порядку надсилаються податкові вимоги та рішення про результати розгляду скарг\".\n26. Пункт 59.1 статті 59 викласти в такій редакції:\n\"59.1. У разі коли у платника податків виник податковий борг, контролюючий орган надсилає (вручає) йому податкову вимогу в порядку, визначеному для надсилання (вручення) податкового повідомлення-рішення.\nПодаткова вимога може надсилатися (вручатися) контролюючим органом за місцем обліку платника податків, в якому обліковується податковий борг платника податків.\nПодаткова вимога не надсилається (не вручається), якщо загальна сума податкового боргу платника податків не перевищує шістдесяти неоподатковуваних мінімумів доходів громадян. У разі збільшення загальної суми податкового боргу до розміру, що перевищує шістдесят неоподатковуваних мінімумів доходів громадян, контролюючий орган надсилає (вручає) податкову вимогу такому платнику податків\".\n27. У статті 61 :\n1) пункт 61.1 після слів \"що вживаються контролюючими органами\" доповнити словами \"та координуються центральним органом виконавчої влади, що забезпечує формування та реалізує державну фінансову політику\";\n2) пункт 61.3 викласти в такій редакції:\n\"61.3. Органи Служби безпеки України, Національної поліції України, прокуратури, інші правоохоронні органи та їх службові (посадові) особи не можуть брати безпосередньої участі у перевірках, що проводяться контролюючими органами, та проводити перевірки суб’єктів підприємницької діяльності з питань оподаткування\".\n28. Пункт 62.1 статті 62 доповнити підпунктом 62.1.4 такого змісту:\n\"62.1.4. моніторингу контрольованих операцій та опитування посадових, уповноважених осіб та/або працівників платника податків відповідно до статті 39 цього Кодексу\".\n29. Пункт 63.12 статті 63 викласти в такій редакції:\n\"63.12. Інформація, що збирається, використовується та формується контролюючими органами у зв’язку з обліком платників податків, вноситься до інформаційних баз даних\".\n30. У статті 64 :\n1) у пункті 64.1 :\nв абзаці першому слова \"реєстраційної картки\" замінити словами \"Єдиного державного реєстру юридичних осіб, фізичних осіб - підприємців та громадських формувань\", а слова \"Законом України \"Про державну реєстрацію юридичних осіб та фізичних осіб - підприємців\" - словами \" Законом України \"Про державну реєстрацію юридичних осіб, фізичних осіб - підприємців та громадських формувань\";\nв абзаці другому слова \"Єдиного державного реєстру юридичних осіб та фізичних осіб - підприємців\" замінити словами \"Єдиного державного реєстру юридичних осіб, фізичних осіб - підприємців та громадських формувань\";\n2) у пункті 64.2 слова \"Єдиного державного реєстру юридичних осіб та фізичних осіб - підприємців\" замінити словами \"Єдиного державного реєстру юридичних осіб, фізичних осіб - підприємців та громадських формувань\";\n3) в абзаці першому пункту 64.3 слова \"Законом України \"Про державну реєстрацію юридичних осіб та фізичних осіб - підприємців\" замінити словами \" Законом України \"Про державну реєстрацію юридичних осіб, фізичних осіб - підприємців та громадських формувань\".\n31. Пункти 65.1 , 65.5 та підпункт 65.10.3 пункту 65.10 статті 65 викласти в такій редакції:\n\"65.1. Взяття на облік фізичних осіб - підприємців у контролюючих органах здійснюється за податковою адресою на підставі відомостей з Єдиного державного реєстру юридичних осіб, фізичних осіб - підприємців та громадських формувань, наданих державним реєстратором згідно із Законом України \"Про державну реєстрацію юридичних осіб, фізичних осіб - підприємців та громадських формувань\";\n\"65.5. Взяття на облік самозайнятої особи здійснюється контролюючим органом не пізніше наступного робочого дня з дня отримання відповідних відомостей від державного реєстратора (для фізичних осіб - підприємців) або прийняття заяви (для осіб, які провадять незалежну професійну діяльність).\nДані про взяття на облік фізичної особи - підприємця передаються до Єдиного державного реєстру юридичних осіб, фізичних осіб - підприємців та громадських формувань у день взяття на облік у порядку, встановленому Міністерством юстиції України та центральним органом виконавчої влади, що забезпечує формування та реалізує державну фінансову політику.\nВзяття на облік фізичної особи - підприємця підтверджується випискою з Єдиного державного реєстру юридичних осіб, фізичних осіб - підприємців та громадських формувань, що надсилається (видається) фізичній особі - підприємцю у порядку, встановленому Законом України \"Про державну реєстрацію юридичних осіб, фізичних осіб - підприємців та громадських формувань\";\n\"65.10.3. внесення до Єдиного державного реєстру юридичних осіб, фізичних осіб - підприємців та громадських формувань запису про державну реєстрацію припинення підприємницької діяльності фізичної особи - підприємця - з дати державної реєстрації припинення підприємницької діяльності фізичної особи - підприємця\".\n32. Пункт 66.5 статті 66 викласти в такій редакції:\n\"66.5. У разі виникнення змін у даних або внесення змін до документів, що подаються для взяття на облік згідно з цією главою, крім змін, які вносяться до Єдиного державного реєстру юридичних осіб, фізичних осіб - підприємців та громадських формувань, та змін, про які платник податків повідомив за основним місцем обліку, платник податків зобов’язаний подати контролюючому органу, в якому він обліковується, уточнені документи протягом 10 календарних днів з дня внесення змін до зазначених документів\".\n33. Пункт 68.1 статті 68 викласти в такій редакції:\n\"68.1. Орган державної реєстрації юридичних осіб, фізичних осіб - підприємців та громадських формувань у день державної реєстрації такої особи, державної реєстрації припинення юридичної особи чи підприємницької діяльності фізичної особи - підприємця, внесення будь-яких інших записів до Єдиного державного реєстру юридичних осіб, фізичних осіб - підприємців та громадських формувань повинен передати відповідному контролюючому органу відомості з Єдиного державного реєстру юридичних осіб, фізичних осіб - підприємців та громадських формувань про вчинення реєстраційних дій, передбачених законом\".\n34. Пункт 69.1 статті 69 викласти в такій редакції:\n\"69.1. Банки та інші фінансові установи відкривають поточні та інші рахунки платникам податків - юридичним особам (резидентам і нерезидентам) незалежно від організаційно-правової форми, відокремленим підрозділам та представництвам юридичних осіб, для яких законом установлені особливості їх державної реєстрації та які не включаються до Єдиного державного реєстру юридичних осіб, фізичних осіб - підприємців та громадських формувань, фізичним особам, які провадять незалежну професійну діяльність, за наявності документів, виданих контролюючими органами, що підтверджують взяття їх на облік у таких органах, або виписки з Єдиного державного реєстру юридичних осіб, фізичних осіб - підприємців та громадських формувань (для осіб, взяття на облік яких у контролюючих органах здійснюється на підставі відомостей з Єдиного державного реєстру юридичних осіб, фізичних осіб - підприємців та громадських формувань, наданих державним реєстратором згідно із Законом України \"Про державну реєстрацію юридичних осіб, фізичних осіб - підприємців та громадських формувань\") чи інформації з цього реєстру, отриманої банком відповідно до закону, із зазначенням даних про взяття на облік в контролюючих органах як платника податків\".\n35. Підпункт 70.16.6 пункту 70.16 статті 70 викласти в такій редакції:\n\"70.16.6. органи державної реєстрації прав на нерухоме майно - про оподатковуване нерухоме майно, щодо якого у фізичних та юридичних осіб виникає або припиняється право власності, у строки та порядку, встановленому підпунктом 266.7.4 пункту 266.7 статті 266 цього Кодексу\".\n36. Пункт 71.1 статті 71 після слів \"комплекс заходів\" доповнити словами \"що координується центральним органом виконавчої влади, що забезпечує формування та реалізує державну фінансову політику\".\n37. Підпункт 72.1.5 пункту 72.1 статті 72 викласти в такій редакції:\n\"72.1.5. за наслідками податкового контролю\".\n38. У статті 73 :\n1) у пункті 73.3 :\nв абзаці другому слова \"керівником (заступником керівника) контролюючого органу\" замінити словами \"керівником (його заступником або уповноваженою особою) контролюючого органу\";\nабзац восьмий викласти в такій редакції:\n\"2) для визначення відповідності умов контрольованої операції принципу \"витягнутої руки\" під час здійснення податкового контролю за трансфертним ціноутворенням відповідно до статті 39 цього Кодексу та/або для визначення рівня звичайних цін у випадках, визначених цим Кодексом\";\nабзаци п’ятнадцятий і шістнадцятий викласти в такій редакції:\n\"Запит вважається належним чином врученим, якщо його надіслано у порядку, визначеному статтею 42 цього Кодексу.\nПлатники податків та інші суб’єкти інформаційних відносин зобов’язані подавати інформацію, визначену в запиті контролюючого органу, та її документальне підтвердження (крім проведення зустрічної звірки) протягом 15 робочих днів з дня, наступного за днем отримання запиту (якщо інше не передбачено цим Кодексом)\";\nпісля абзацу шістнадцятого доповнити двома новими абзацами такого змісту:\n\"У разі проведення зустрічної звірки платники податків та інші суб’єкти інформаційних відносин зобов’язані подавати інформацію, визначену в запиті контролюючого органу, протягом 10 робочих днів з дня, наступного за днем отримання запиту. Документальне підтвердження цієї інформації на вимогу контролюючого органу може бути надано в електронному або паперовому вигляді на вибір платника податків.\nУ разі якщо запит складено з порушенням вимог, визначених абзацами першим - п’ятим цього пункту, платник податків звільняється від обов’язку надавати відповідь на такий запит\".\nУ зв’язку з цим абзаци сімнадцятий і вісімнадцятий вважати відповідно абзацами дев’ятнадцятим і двадцятим;\n2) пункт 73.5 викласти в такій редакції:\n\"73.5. З метою отримання податкової інформації, необхідної у зв’язку з проведенням перевірок, контролюючі органи мають право здійснювати зустрічні звірки даних суб’єктів господарювання щодо платника податків.\nПід час зустрічної звірки здійснюється співставлення даних, отриманих від платників податків та інших суб’єктів інформаційних відносин, з метою документального підтвердження господарських відносин з платником податків та зборів, а також підтвердження відносин, виду, обсягу і якості операцій та розрахунків, що здійснювалися між ними, для з’ясування повноти їх відображення в обліку платника податків.\nПід час проведення зустрічної звірки з’ясовуються лише питання, зазначені у письмовому запиті контролюючого органу на проведення зустрічної звірки.\nФорма запиту контролюючого органу на проведення зустрічної звірки встановлюється центральним органом виконавчої влади, що забезпечує формування та реалізує державну фінансову політику.\nЗустрічні звірки не є перевірками і проводяться в порядку, визначеному Кабінетом Міністрів України.\nЗа результатами зустрічних звірок складається довідка, що надається суб’єкту господарювання у 10-денний строк.\nПовторне здійснення зустрічних звірок контролюючими органами з одного і того самого питання заборонено\".\n39. Текст статті 74 викласти в такій редакції:\n\"74.1. Податкова інформація, зібрана відповідно до цього Кодексу, зберігається в базах даних Інформаційних, телекомунікаційних та інформаційно-телекомунікаційних систем (далі - Інформаційні системи) центрального органу виконавчої влади, що реалізує державну податкову та митну політику.\nІнформаційні системи і засоби їх забезпечення, розроблені, виготовлені або придбані центральним органом виконавчої влади, що реалізує державну податкову та митну політику, є державною власністю.\nСистема захисту податкової інформації, що зберігається в базах даних Інформаційних систем, встановлюється центральним органом виконавчої влади, що реалізує державну податкову та митну політику.\nВнесення інформації до баз даних Інформаційних систем та її опрацювання здійснюються контролюючими органами.\nПерелік Інформаційних систем визначається центральним органом виконавчої влади, що реалізує державну податкову та митну політику.\n74.2. В Єдиному реєстрі податкових накладних забезпечується проведення постійного автоматизованого моніторингу відповідності податкових накладних /розрахунків коригування критеріям оцінки ступеня ризиків, достатніх для зупинення реєстрації таких податкових накладних/розрахунків коригування в Єдиному реєстрі податкових накладних.\nКритерії оцінки ступеня ризиків, достатніх для зупинення реєстрації податкової накладної /розрахунку коригування в Єдиному реєстрі податкових накладних, визначаються центральним органом виконавчої влади, що забезпечує формування та реалізує державну фінансову політику.\n74.3. Зібрана податкова інформація та результати її опрацювання використовуються для виконання покладених на контролюючі органи функцій та завдань, а також центральним органом виконавчої влади, що забезпечує формування та реалізує державну фінансову політику, для формування та реалізації єдиної державної податкової та митної політики\".\n40. У пункті 75.1 статті 75:\n1) у підпункті 75.1.1 :\nслова \"органу, що здійснює казначейське обслуговування\" замінити словами \"центрального органу виконавчої влади, що реалізує державну політику у сфері казначейського обслуговування\";\nдоповнити абзацом другим такого змісту:\n\"Предметом камеральної перевірки також може бути своєчасність подання податкових декларацій (розрахунків) та/або своєчасність реєстрації податкових накладних та/або розрахунків коригування до податкових накладних у Єдиному реєстрі податкових накладних, акцизних накладних та/або розрахунків коригування до акцизних накладних у Єдиному реєстрі акцизних накладних, виправлення помилок у податкових накладних та/або своєчасність сплати узгодженої суми податкового (грошового) зобов’язання виключно на підставі даних, що зберігаються (опрацьовуються) у відповідних інформаційних базах\";\n2) у підпункті 75.1.2 :\nабзац третій викласти в такій редакції:\n\"Не може бути предметом планової документальної перевірки питання дотримання платником податків принципу \"витягнутої руки\";\nв абзаці четвертому слово \"обставин\" замінити словом \"підстав\";\n3) у підпункті 75.1.3 слово \"патентів\" виключити.\n41. У статті 76 :\n1) в абзаці першому пункту 76.1 слово \"керівника\" замінити словами \"керівника (його заступника або уповноваженої особи)\";\n2) доповнити пунктом 76.3 такого змісту:\n\"76.3. Камеральна перевірка податкової декларації або уточнюючого розрахунку може бути проведена лише протягом 30 календарних днів, що настають за останнім днем граничного строку їх подання, а якщо такі документи були надані пізніше, - за днем їх фактичного подання.\nКамеральна перевірка з інших питань проводиться з урахуванням строків давності, визначених статтею 102 цього Кодексу\".\n42. У статті 77 :\n1) пункт 77.1 доповнити абзацом другим такого змісту:\n\"План-графік документальних планових перевірок на поточний рік оприлюднюється на офіційному веб-сайті центрального органу виконавчої влади, що реалізує державну податкову та митну політику, до 25 грудня року, що передує року, в якому будуть проводитися такі документальні планові перевірки\";\n2) у першому реченні абзацу четвертого пункту 77.2 цифри \"16\" замінити цифрами \"43\";\n3) пункт 77.3 після слів \"своєчасності сплати\" доповнити словами \"митних платежів, податків, зборів та єдиного внеску при виплаті (нарахуванні) доходів фізичним особам\";\n4) в абзаці першому пункту 77.4 слова \"керівником контролюючого органу\" замінити словами \"керівником (його заступником або уповноваженою особою) контролюючого органу\".\n43. У статті 78 :\n1) у пункті 78.1 :\nв абзаці першому слово \"обставин\" замінити словом \"підстав\";\nу підпунктах 78.1.1 і 78.1.4 цифри і слова \"10 робочих днів з дня отримання запиту\" замінити цифрами і словами \"15 робочих днів з дня, наступного за днем отримання запиту\";\nу підпункті 78.1.1 після слова \"валютного\" доповнити словом \"податкового\";\nу підпункті 78.1.5 :\nпісля слів \"акта перевірки\" доповнити словами і цифрами \"та/або додаткові документи в порядку, визначеному пунктом 44.7 статті 44 цього Кодексу\";\nдоповнити абзацами другим - четвертим такого змісту:\n\"Наказ про проведення документальної позапланової перевірки з підстав, зазначених у цьому підпункті, видається:\nу разі розгляду заперечення до акта перевірки та/або додаткових документів у порядку, визначеному пунктом 44.7 статті 44 цього Кодексу, - контролюючим органом, який проводив перевірку;\nпід час проведення процедури адміністративного оскарження - контролюючим органом вищого рівня, який розглядає скаргу платника податків\";\nв абзацах другому та четвертому підпункту 78.1.9 слова \"пояснень та документального підтвердження на письмовий запит контролюючого органу, в якому зазначається інформація зі скарги\" замінити словами і цифрами \"протягом 15 робочих днів з дня, наступного за днем отримання письмового запиту контролюючого органу, в якому зазначається інформація із скарги, пояснень та документального підтвердження на цей запит\";\nу підпункті 78.1.11 слова \"або постанову органу, що здійснює оперативно-розшукову діяльність, слідчого, прокурора\" виключити;\nв абзаці другому підпункту 78.1.12 слово \"Рішення\" замінити словом \"Наказ\";\nдоповнити підпунктом 78.1.19 такого змісту:\n\"78.1.19. платником податків не надано для проведення зустрічної звірки інформацію, визначену у запиті контролюючого органу, протягом 10 робочих днів з дня, наступного за днем отримання запиту. Така перевірка проводиться виключно з питань, зазначених у запиті контролюючого органу\";\n2) в абзаці другому пункту 78.2 цифри \"78.1.11\" виключити;\n3) у пункті 78.3 слова \"податкова міліція\" у всіх відмінках замінити словами \"правоохоронні органи\" у відповідному відмінку;\nу другому реченні слова \"податковою міліцією\" замінити словами \"правоохоронними органами\";\n4) у пункті 78.4 :\nв абзаці першому слова \"керівник контролюючого органу\" замінити словами \"керівник (його заступник або уповноважена особа) контролюючого органу\";\nв абзаці другому слова \"під розписку\" замінити словами і цифрами \"у порядку, визначеному статтею 42 цього Кодексу\".\n44. У статті 79 :\n1) у першому реченні пункту 79.1 слова \"керівником контролюючого органу\" замінити словами \"керівником (його заступником або уповноваженою особою) контролюючого органу\", а слово \"обставин\" - словом \"підстав\";\n2) в абзаці першому пункту 79.2 слова \"керівника контролюючого органу\" замінити словами \"керівника (його заступника або уповноваженої особи) контролюючого органу\", а слова \"надіслання платнику податків рекомендованим листом із повідомленням про вручення або вручення йому чи його уповноваженому представнику під розписку\" - словами і цифрами \"вручення платнику податків (його представнику) у порядку, визначеному статтею 42 цього Кодексу\".\n45. У пункті 80.2 статті 80:\nслова \"керівника контролюючого органу\" замінити словами \"керівника (його заступника або уповноваженої особи) контролюючого органу\", а слово \"обставин\" - словом \"підстав\";\nпідпункти 80.2.2 , 80.2.5 і 80.2.7 після слів \"у разі\" доповнити словами \"наявності та/або\".\n46. У статті 81 :\n1) у другому реченні абзаців другого і третього пункту 81.1 слова \"керівника контролюючого органу або його заступника\" замінити словами \"керівника (його заступника або уповноваженої особи) контролюючого органу\";\n2) пункт 81.2 викласти в такій редакції:\n\"81.2. У разі відмови платника податків та/або посадових (службових) осіб платника податків (його представників або осіб, які фактично проводять розрахункові операції) у допуску посадових (службових) осіб контролюючого органу до проведення перевірки посадовими (службовими) особами контролюючого органу за місцем проведення перевірки, невідкладно складається у двох примірниках акт, що засвідчує факт відмови, із зазначенням заявлених причин відмови, один примірник якого вручається під підпис, відразу після його складання, платнику податків та/або уповноваженій особі платника податків.\nПосадова (службова) особа платника податків (його представник або особа, яка фактично проводить розрахункові операції) має право надати свої письмові пояснення до складеного контролюючим органом акта.\nУ разі відмови платника податків та/або його посадових (службових) осіб (представників або осіб, які фактично проводять розрахункові операції) підписати акт, що засвідчує факт відмови у допуску до проведення перевірки, посадовими (службовими) особами контролюючого органу складається акт, що засвідчує факт відмови в отриманні акта та/або наданні письмових пояснень до нього\".\n47. У статті 82 :\n1) в абзаці другому пунктів 82.1 , 82.2 і 82.3 слова \"керівника контролюючого органу\" замінити словами \"керівника (його заступника або уповноваженої особи) контролюючого органу\";\n2) у пункті 82.4 слова \"керівника контролюючого органу\" замінити словами \"керівника (його заступника або уповноваженої особи) контролюючого органу\", а слова \"рекомендованим листом з повідомленням про вручення\" - словами і цифрами \"у порядку, визначеному статтею 42 цього Кодексу\".\n48. У підпункті 83.1.6 пункту 83.1 статті 83 слова \"інші матеріали\" замінити словами \"податкові консультації, інші матеріали\".\n49. У статті 84 :\n1) у пункті 84.2 слова \"керівника (або його заступника) контролюючого органу\" замінити словами \"керівника (його заступника або уповноваженої особи) контролюючого органу\";\n2) у пункті 84.3 слова \"керівник (або заступник)\" замінити словами \"керівник (його заступник або уповноважена особа) контролюючого органу\".\n50. У статті 85 :\n1) абзац другий пункту 85.2 викласти в такій редакції:\n\"При цьому великий платник податків на запит контролюючого органу зобов’язаний також надати посадовим (службовим) особам контролюючих органів в електронній формі з дотриманням умови щодо реєстрації електронного підпису підзвітних осіб копії таких документів, що створюються ним в електронній формі з обліку доходів, витрат та інших показників, пов’язаних із визначенням об’єктів оподаткування (податкових зобов’язань), первинних документів, регістрів бухгалтерського обліку, фінансової звітності, інших документів, пов’язаних з обчисленням та сплатою податків і зборів, не пізніше двох робочих днів, наступних за днем отримання запиту\";\n2) пункт 85.4 після слова \"посадові\" доповнити словом \"(службові)\".\n51. У статті 86 :\n1) в абзаці другому пункту 86.4:\nперше речення викласти в такій редакції:\n\"Акт (довідка) документальної невиїзної перевірки не пізніше наступного робочого дня після його реєстрації вручається особисто платнику податків чи його представникам або надсилається у порядку, визначеному статтею 42 цього Кодексу\";\nу другому і третьому реченнях слово \"законних\" виключити;\n2) у пункті 86.5 :\nабзац другий виключити;\nв абзаці третьому слово \"законними\" виключити;\n3) у пункті 86.7 :\nабзаци перший і другий викласти в такій редакції:\n\"86.7. У разі незгоди платника податків або його представників з висновками перевірки чи фактами і даними, викладеними в акті (довідці) перевірки, вони мають право подати свої заперечення та/або додаткові документи в порядку, визначеному пунктом 44.7 статті 44 цього Кодексу, до контролюючого органу, який проводив перевірку платника податків, протягом п’яти робочих днів з дня, наступного за днем отримання акта (довідки). Такі заперечення та/або додаткові документи розглядаються контролюючим органом протягом семи робочих днів, що настають за днем їх отримання (днем завершення перевірки, проведеної у зв’язку з необхідністю з’ясування обставин, що не були досліджені під час перевірки та зазначені у зауваженнях), та платнику податків надсилається відповідь у порядку, визначеному статтею 58 цього Кодексу, для надсилання (вручення) податкових повідомлень-рішень. Платник податків (його уповноважена особа та/або представник) має право брати участь у розгляді заперечень та/або додаткових документів, про що такий платник податків зазначає у запереченнях та/або листі про надання додаткових документів в порядку, визначеному пунктом 44.7 статті 44 цього Кодексу.\nУ разі якщо платник податків виявив бажання брати участь у розгляді його заперечень до акта перевірки та/або додаткових документів, зазначивши про це в запереченні та/або листі про надання додаткових документів у порядку, визначеному пунктом 44.7 статті 44 цього Кодексу, контролюючий орган зобов’язаний повідомити такому платнику податків про місце і час проведення такого розгляду. Таке повідомлення надсилається платнику податків не пізніше наступного робочого дня з дня отримання від нього заперечень та/або листа про надання додаткових документів у порядку, визначеному пунктом 44.7 статті 44 цього Кодексу, але не пізніше ніж за чотири робочі дні до дня їх розгляду. Повідомлення має бути надіслано у порядку, визначеному статтею 42 цього Кодексу\";\nв абзаці третьому слова \"керівника відповідного контролюючого органу (або уповноваженого ним представника)\" замінити словами \"керівника (його заступника або уповноваженої особи) контролюючого органу\";\nв абзаці четвертому слова \"керівником контролюючого органу (або його заступником)\" замінити словами \"керівником (його заступником або уповноваженою особою) контролюючого органу\";\n4) пункти 86.8 та 86.12 викласти в такій редакції:\n\"86.8. Податкове повідомлення-рішення приймається керівником (його заступником або уповноваженою особою) контролюючого органу протягом десяти робочих днів з дня, наступного за днем вручення платнику податків, його представнику або особі, яка здійснювала розрахункові операції, акта перевірки у порядку, передбаченому статтею 58 цього Кодексу, для надсилання (вручення) податкових повідомлень-рішень, а за наявності заперечень посадових осіб платника податків до акта перевірки та/або додаткових документів, поданих у порядку, визначеному пунктом 44.7 статті 44 цього Кодексу, приймається з урахуванням висновку про результати розгляду заперечень до акта перевірки та/або додаткових документів - протягом трьох робочих днів, наступних за днем розгляду заперечень та/або додаткових документів і надання (надсилання) письмової відповіді платнику податків\";\n\"86.12. Результати перевірок з питань дотримання платником податків принципу \"витягнутої руки\" оформлюються з урахуванням особливостей, визначених статтею 39 цього Кодексу\".\n52. У статті 87 :\n1) у пункті 87.1 :\nабзац другий викласти в такій редакції:\n\"Джерелом самостійної сплати грошових зобов’язань з податку на додану вартість є суми коштів, джерела яких зазначені в абзаці першому цього пункту та обліковуються в системі електронного адміністрування податку на додану вартість. У разі сплати податкових зобов’язань, що виникли до 1 липня 2015 року, та/або погашення податкового боргу за податковими зобов’язаннями, що виникли до 1 липня 2015 року, перерахування коштів до бюджету здійснюється безпосередньо з поточних рахунків платника податків, відкритих у банках\";\nабзац п’ятий доповнити словами і цифрами \"з урахуванням особливостей, визначених у пункті 43.4 -1 статті 43 цього Кодексу\";\nабзац сьомий викласти в такій редакції:\n\"Не можуть бути джерелом погашення податкового боргу, крім погашення податкового боргу з податку на додану вартість (крім податкового боргу, що виник до 1 липня 2015 року), кошти на рахунку платника в системі електронного адміністрування податку на додану вартість. Для погашення такого податкового боргу за рахунок коштів на рахунку платника податків у системі електронного адміністрування податку на додану вартість центральний орган виконавчої влади, що реалізує податкову і митну політику, за умови наявності підстав, передбачених статтею 95 цього Кодексу, надсилає центральному органу виконавчої влади, що реалізує державну політику у сфері казначейського обслуговування бюджетних коштів, у якому відкриті рахунки платників у системі електронного адміністрування податку на додану вартість, реєстр, у якому зазначаються найменування платника податків, податковий та індивідуальний податковий номер платника податків та сума податкового боргу, що підлягає перерахуванню до бюджету (крім сум податкового боргу за податковими зобов’язаннями з податку на додану вартість, що підлягали сплаті до державного бюджету та за якими сформовано реєстр для перерахування коштів до державного бюджету з рахунка у системі електронного адміністрування відповідно до пункту 200.2 статті 200 цього Кодексу). Порядок формування та надсилання центральному органу виконавчої влади, що реалізує державну політику у сфері казначейського обслуговування бюджетних коштів, такого реєстру визначається центральним органом виконавчої влади, що забезпечує формування та реалізує державну фінансову політику\";\n2) пункт 87.5 викласти в такій редакції:\n\"87.5. У разі якщо здійснення заходів щодо погашення податкового боргу платника податків шляхом стягнення коштів, які перебувають у його власності, не привело до повного погашення суми податкового боргу або у разі недостатності у платника коштів для погашення податкового боргу, контролюючий орган визначає дебіторську заборгованість платника податків, строк погашення якої настав, джерелом погашення податкового боргу такого платника податків.\nКонтролюючий орган укладає з платником податків договір щодо переведення права вимоги такої дебіторської заборгованості. Така дебіторська заборгованість продовжує залишатися активом платника податків, що має податковий борг, про що зазначається в договорі між платником податків і контролюючим органом, та повинна бути відповідним чином розкрита в примітках до фінансової звітності.\nПодатковий борг продовжує обліковуватися за платником податків, у якого він виник, до надходження коштів до бюджету за рахунок стягнення цієї дебіторської заборгованості. Контролюючий орган повідомляє платнику податків про таке надходження в п’ятиденний строк з дня отримання відповідного документа.\nУ разі відмови платника податків, що має податковий борг, від укладення з контролюючим органом договору щодо переведення права вимоги дебіторської заборгованості такий контролюючий орган звертається до суду щодо зобов’язання платника податків укласти зазначений договір\".\n53. У статті 89 :\n1) пункт 89.1 викласти в такій редакції:\n\"89.1. Право податкової застави виникає:\n89.1.1. у разі несплати у строки, встановлені цим Кодексом, суми грошового зобов’язання, самостійно визначеної платником податків у податковій декларації , - з дня, що настає за останнім днем зазначеного строку;\n89.1.2. у разі несплати у строки, встановлені цим Кодексом, суми грошового зобов’язання, самостійно визначеної контролюючим органом, - з дня виникнення податкового боргу;\n89.1.3. у випадку, визначеному в пункті 100.11 статті 100 цього Кодексу, - з дня укладання договору про розстрочення, відстрочення грошових зобов’язань\";\n2) в абзаці шостому пункту 89.2 слово \"двадцяти\" замінити словом \"шістдесяти\";\n3) в абзаці третьому пункту 89.3 слова \"керівника контролюючого органу\" замінити словами \"керівника (його заступника або уповноваженої особи) контролюючого органу\";\n4) в абзаці третьому пункту 89.5 слова \"з повідомленням про вручення\" замінити словами і цифрами \"у порядку, визначеному статтею 42 цього Кодексу\".\n54. У статті 91 :\n1) пункт 91.1 викласти в такій редакції:\n\"91.1. У разі наявності у платника податків податкового боргу керівник (його заступник або уповноважена особа) контролюючого органу за місцем реєстрації платника податків, що має податковий борг, призначає такому платнику податкового керуючого. Податковий керуючий повинен бути посадовою (службовою) особою контролюючого органу. Податковий керуючий має права та обов’язки, визначені цим Кодексом\";\n2) пункт 91.3 доповнити абзацом другим такого змісту:\n\"У разі відмови платника податків від підписання акта опису майна, на яке поширюється право податкової застави, податковий керуючий має право залучати до опису майна платника податків не менш як двох понятих\".\n55. У підпункті 93.1.4 пункту 93.1 статті 93 слово \"скасування\" замінити словами \"визнання протиправними та/або скасування\".\n56. У статті 94 :\n1) пункт 94.2 доповнити підпунктом 94.2.8 такого змісту:\n\"94.2.8. платник податків (його посадові особи або особи, які здійснюють готівкові розрахунки та/або провадять діяльність, що підлягає ліцензуванню) відмовляється від проведення відповідно до вимог цього Кодексу інвентаризації основних засобів, товарно-матеріальних цінностей, коштів (зняття залишків товарно-матеріальних цінностей, готівки)\";\n2) в абзаці третьому пункту 94.5:\nу першому реченні слова \"керівника відповідного контролюючого органу\" замінити словами \"керівника (його заступника або уповноваженої особи) контролюючого органу\";\nу другому реченні слова \"керівником контролюючого органу\" замінити словами \"керівником (його заступником або уповноваженою особою) контролюючого органу\";\n3) в абзаці першому пункту 94.6 слова \"Керівник контролюючого органу (його заступник)\" замінити словами \"Керівник (його заступник або уповноважена особа) контролюючого органу\";\n4) у пункті 94.7 :\nв абзаці третьому слова \"керівника контролюючого органу (його заступника)\" замінити словами \"керівника (його заступника або уповноваженої особи) контролюючого органу\";\nв абзаці четвертому слова \"керівник контролюючого органу (його заступник)\" замінити словами \"керівник (його заступник або уповноважена особа) контролюючого органу\";\n5) у пункті 94.8 слова \"керівника контролюючого органу (його заступника)\" замінити словами \"керівника (його заступника або уповноваженої особи) контролюючого органу\";\n6) у пункті 94.9 слова \"керівником контролюючого органу (його заступником)\" замінити словами \"керівником (його заступником або уповноваженою особою) контролюючого органу\";\n7) в абзаці першому пункту 94.10 слова \"керівника контролюючого органу (його заступника)\" замінити словами \"керівника (його заступника або уповноваженої особи) контролюючого органу\";\n8) у пункті 94.11 :\nв абзаці першому слова \"керівника контролюючого органу (його заступника)\" замінити словами \"керівника (його заступника або уповноваженої особи) контролюючого органу\";\nв абзаці другому слова \"керівником контролюючого органу (його заступником)\" замінити словами \"керівником (його заступником або уповноваженою особою) контролюючого органу\";\n9) в абзаці першому пункту 94.14 слова \"керівником (заступником)\" замінити словами \"керівником (його заступником або уповноваженою особою) контролюючого органу\";\n10) у підпункті 94.19.6 пункту 94.19 слова \"керівника контролюючого органу (його заступника)\" замінити словами \"керівника (його заступника або уповноваженої особи) контролюючого органу\".\n57. У статті 95 :\n1) у пункті 95.3 :\nв абзаці першому слова \"органі, що здійснює казначейське обслуговування\" замінити словами \"центральному органі виконавчої влади, що реалізує державну політику у сфері казначейського обслуговування\";\nу другому реченні абзацу третього слова \"його керівником\" замінити словами \"керівником (його заступником або уповноваженою особою) контролюючого органу\";\n2) пункт 95.5 доповнити абзацами другим - шостим такого змісту:\n\"У разі якщо податковий борг виник у результаті несплати грошового зобов’язання та/або пені, визначених платником податків у податковій декларації або уточнюючому розрахунку, що подається контролюючому органу в установлені цим Кодексом строки, стягнення коштів за рахунок готівки, що належить такому платнику податків, та/або коштів з рахунків такого платника у банках здійснюється за рішенням керівника (його заступника або уповноваженої особи) контролюючого органу без звернення до суду, за умови якщо такий податковий борг перевищує 5 мільйонів гривень та не сплачується протягом 90 календарних днів, наступних за останнім днем граничного строку його сплати, та відсутні зобов’язання держави щодо повернення такому платнику податків помилково та/або надміру сплачених ним грошових зобов’язань.\nУ таких випадках:\nрішення про стягнення коштів з рахунків такого платника податків у банках є вимогою стягувача до боржника, що підлягає негайному та обов’язковому виконанню шляхом ініціювання переказу у платіжній системі за правилами відповідної платіжної системи;\nрішення про стягнення готівкових коштів вручається такому платнику податків і є підставою для стягнення.\nСтягнення готівкових коштів здійснюється у порядку, визначеному Кабінетом Міністрів України\";\n3) у пункті 95.14 :\nслово \"(контракті)\" замінити словами \"купівлі-продажу\";\nдоповнити абзацами другим і третім такого змісту:\n\"Договір купівлі-продажу майна, що укладається за результатами проведених торгів, обов’язково має бути підписаний платником податків - боржником, майно якого було продано на торгах.\nУ разі відмови боржника від підписання договору купівлі-продажу такий договір підписується керівником (його заступником або уповноваженою особою) контролюючого органу, за дорученням якого здійснювався продаж майна, у присутності не менш як двох понятих\".\n58. У статті 100 :\n1) в абзаці першому пункту 100.1 слова і цифри \"розміру пені, визначеному пунктом 129.4 статті 129 цього Кодексу\" замінити словами і цифрами \"розміру 120 відсотків річних облікової ставки Національного банку України, діючої на день прийняття контролюючим органом рішення про розстрочення, відстрочення грошових зобов’язань або податкового боргу\";\n2) пункти 100.8-100.11 викласти в такій редакції:\n\"100.8. Рішення про розстрочення, відстрочення грошових зобов’язань чи податкового боргу, а також про перенесення строків сплати розстрочених, відстрочених сум або їх частки приймається у такому порядку:\nстосовно загальнодержавних податків та зборів - керівником (його заступником або уповноваженою особою) контролюючого органу з урахуванням особливостей, визначених пунктом 100.9 цієї статті;\nстосовно місцевих податків та зборів - керівником (його заступником або уповноваженою особою) контролюючого органу та затверджується фінансовим органом місцевого органу виконавчої влади, до бюджету якого зараховуються такі місцеві податки та збори.\n100.9. Рішення про розстрочення, відстрочення грошових зобов’язань чи податкового боргу, а також про перенесення строків сплати розстрочених, відстрочених сум або їх частки щодо загальнодержавних податків та зборів на строк, що виходить за межі одного та/або більше бюджетних років, крім випадків, передбачених цим пунктом, приймається керівником (його заступником або уповноваженою особою) центрального органу виконавчої влади, що реалізує державну податкову та митну політику, про що повідомляється центральний орган виконавчої влади, що забезпечує формування та реалізує державну фінансову політику.\nРішення про розстрочення, відстрочення грошових зобов’язань чи податкового боргу, а також про перенесення строків сплати розстрочених, відстрочених сум або їх частки щодо загальнодержавних податків та зборів на строк, що виходить за межі одного та/або більше бюджетних років, у разі, якщо сума, заявлена до розстрочення, відстрочення, або сума розстрочених, відстрочених грошових зобов’язань чи податкового боргу, щодо яких переносяться строки сплати, становить 1 мільйон гривень та більше, приймається керівником (його заступником або уповноваженою особою) центрального органу виконавчої влади, що реалізує державну податкову та митну політику, за погодженням з центральним органом виконавчої влади, що забезпечує формування та реалізує державну фінансову політику.\nРішення про розстрочення, відстрочення грошових зобов’язань чи податкового боргу, а також про перенесення строків сплати розстрочених, відстрочених сум, якщо сума попередньо наданого розстрочення, відстрочення грошових зобов’язань чи податкового боргу не була погашена, приймається за вмотивованим та обґрунтованим рішенням керівника (заступника керівника) центрального органу виконавчої влади, що забезпечує формування та реалізує державну фінансову політику.\n100.10. Центральний орган виконавчої влади, що реалізує державну податкову та митну політику, формує та веде у відкритому доступі Реєстр заяв про розстрочення, відстрочення грошових зобов’язань чи податкового боргу, який щодня опубліковує на своєму офіційному веб-сайті.\nДо зазначеного реєстру вносяться такі дані за кожною з поданих заяв:\nназва платника податків та код згідно з ЄДРПОУ (для юридичних осіб) або реєстраційний номер облікової картки платника податків (для фізичних осіб) або серія та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідному контролюючому органу і мають відмітку у паспорті);\nдата подання заяви про розстрочення, відстрочення грошових зобов’язань чи податкового боргу;\nвид заяви (про розстрочення, відстрочення грошових зобов’язань чи податкового боргу);\nсума грошового зобов’язання чи податкового боргу, заявленого до розстрочення, відстрочення;\nвид податку/збору, грошове зобов’язання чи податковий борг за яким заявлений до розстрочення, відстрочення;\nрішення контролюючого органу за результатами розгляду заяви, номер та дата такого рішення;\nдата та номер договору про розстрочення, відстрочення грошового зобов’язання чи податкового боргу;\nстрок дії договору про розстрочення, відстрочення грошового зобов’язання чи податкового боргу;\nвартість майна, переданого у податкову заставу.\nЗаяви про розстрочення, відстрочення грошового зобов’язання чи податкового боргу вносяться до Реєстру заяв про розстрочення, відстрочення грошового зобов’язання чи податкового боргу протягом операційного дня їх отримання у хронологічному порядку їх надходження.\nПорядок ведення та форма Реєстру заяв про розстрочення, відстрочення грошового зобов’язання чи податкового боргу затверджуються центральним органом виконавчої влади, що забезпечує формування та реалізує державну фінансову політику.\n100.11. Розстрочення, відстрочення грошового зобов’язання чи податкового боргу надається окремо за кожним податком і збором.\nЯкщо сума грошового зобов’язання чи податкового боргу, заявлена до розстрочення, відстрочення, становить 1 мільйон гривень і більше, розстрочення, відстрочення надається лише за умови:\nпередачі у податкову заставу майна платника податків, балансова вартість якого дорівнює або перевищує заявлену до розстрочення, відстрочення суму грошового зобов’язання, - у разі розстрочення, відстрочення грошових зобов’язань;\nперебування у податковій заставі майна платника податків, балансова вартість якого дорівнює або перевищує заявлену до розстрочення, відстрочення суму податкового боргу, - у разі розстрочення, відстрочення податкового боргу.\nСтроки сплати розстрочених, відстрочених сум або їх частки можуть бути перенесені шляхом прийняття окремого рішення та внесення відповідних змін до договорів розстрочення, відстрочення\".\n59. У статті 102 :\n1) в абзаці першому пункту 102.1:\nперше речення після слів \"має право\" доповнити словами \"провести перевірку та\";\nдруге речення після слів \"такого грошового зобов’язання\" доповнити словами \"(в тому числі від нарахованої пені)\";\n2) в абзаці першому пункту 102.6 слова \"керівником контролюючого органу (його заступником)\" замінити словами \"керівником (його заступником або уповноваженою особою)\".\n60. У статті 120 :\n1) абзац перший пункту 120.1 викласти в такій редакції:\n\"120.1. Неподання (крім випадків, якщо податкова декларація не подається відповідно до пункту 49.2 статті 49 цього Кодексу) або несвоєчасне подання платником податків або іншими особами, зобов’язаними нараховувати і сплачувати податки та збори, податкових декларацій (розрахунків), а також іншої звітності, обов’язок подання якої до контролюючих органів передбачено цим Кодексом\";\n2) пункт 120.3 викласти в такій редакції:\n\"120.3. Неподання платником податків звіту про контрольовані операції (уточнюючого звіту) та/або документації з трансфертного ціноутворення або невключення до такого звіту інформації про всі здійснені протягом звітного періоду контрольовані операції відповідно до вимог пункту 39.4 статті 39 цього Кодексу тягне за собою накладення штрафу (штрафів) у розмірі:\n300 розмірів прожиткового мінімуму для працездатної особи, встановленого законом на 1 січня податкового (звітного) року, - у разі неподання звіту про контрольовані операції;\n1 відсотка суми контрольованих операцій, незадекларованих у поданому звіті про контрольовані операції, але не більше 300 розмірів прожиткового мінімуму для працездатної особи, встановленого законом на 1 січня податкового (звітного) року, за всі незадекларовані контрольовані операції;\n3 відсотки суми контрольованих операцій, щодо яких не була подана документація, визначена підпунктами 39.4.6 та 39.4.8 пункту 39.4 статті 39 цього Кодексу, але не більше 200 розмірів прожиткового мінімуму для працездатної особи, встановленого законом на 1 січня податкового (звітного) року, за всі контрольовані операції, здійснені у відповідному звітному році.\nСплата таких фінансових санкцій (штрафів) не звільняє платника податків від обов’язку подання звіту про контрольовані операції та/або документації з трансфертного ціноутворення.\nНеподання платником податків звіту про контрольовані операції (уточнюючого звіту) та/або документації з трансфертного ціноутворення після спливу 30 календарних днів, наступних за останнім днем граничного строку сплати штрафу (штрафів), передбаченого цим пунктом, -\nтягне за собою накладення штрафу у розмірі 5 розмірів прожиткового мінімуму для працездатної особи, встановленого законом на 1 січня податкового (звітного) року, за кожен календарний день неподання звіту про контрольовані операції (уточнюючого звіту) та/або документації з трансфертного ціноутворення\";\n3) доповнити пунктом 120.4 такого змісту:\n\"120.4. Несвоєчасне подання платником податків звіту про контрольовані операції та/або документації з трансфертного ціноутворення або несвоєчасне декларування контрольованих операцій у поданому звіті відповідно до вимог пункту 39.4 статті 39 цього Кодексу тягне за собою накладення штрафу (штрафів) у розмірі:\nодного розміру прожиткового мінімуму для працездатної особи, встановленого законом на 1 січня податкового (звітного) року, за кожний календарний день несвоєчасного подання звіту про контрольовані операції, але не більше 300 розмірів прожиткового мінімуму для працездатної особи, встановленого законом на 1 січня податкового (звітного) року;\nодного розміру прожиткового мінімуму для працездатної особи, встановленого законом на 1 січня податкового (звітного) року, за кожний календарний день несвоєчасного декларування контрольованих операцій в поданому звіті про контрольовані операції у разі подання уточнюючого звіту, але не більше 300 розмірів прожиткового мінімуму для працездатної особи, встановленого законом на 1 січня податкового (звітного) року;\nдвох розмірів прожиткового мінімуму для працездатної особи, встановленого законом на 1 січня податкового (звітного) року, за кожний календарний день несвоєчасного подання документації з трансфертного ціноутворення, визначеної підпунктами 39.4.6 та 39.4.8 пункту 39.4 статті 39 цього Кодексу, але не більше 200 розмірів прожиткового мінімуму для працездатної особи, встановленого законом на 1 січня податкового (звітного) року\".\n61. Статтю 120 -1 викласти в такій редакції:\n\"120 -1 . Порушення строків реєстрації податкової накладної та/або розрахунку коригування в Єдиному реєстрі податкових накладних та допущення помилок при зазначенні обов’язкових реквізитів податкової накладної\n120 -1 .1. Порушення платниками податку на додану вартість граничного строку, передбаченого статтею 201 цього Кодексу, для реєстрації податкової накладної та/або розрахунку коригування до такої податкової накладної в Єдиному реєстрі податкових накладних (крім податкової накладної, що не надається отримувачу (покупцю), складеної на постачання товарів/послуг для операцій: які звільнені від оподаткування або які оподатковуються за нульовою ставкою) тягне за собою накладення на платника податку на додану вартість, на якого відповідно до вимог статей 192 та 201 цього Кодексу покладено обов’язок щодо такої реєстрації, штрафу в розмірі:\n10 відсотків суми податку на додану вартість, зазначеної в таких податкових накладних /розрахунках коригування, - у разі порушення строку реєстрації до 15 календарних днів;\n20 відсотків суми податку на додану вартість, зазначеної в таких податкових накладних /розрахунках коригування, - у разі порушення строку реєстрації від 16 до 30 календарних днів;\n30 відсотків суми податку на додану вартість, зазначеної в таких податкових накладних /розрахунках коригування, - у разі порушення строку реєстрації від 31 до 60 календарних днів;\n40 відсотків суми податку на додану вартість, зазначеної в таких податкових накладних /розрахунках коригування, - у разі порушення строку реєстрації від 61 до 365 календарних днів.\nУ разі зупинення реєстрації податкової накладної /розрахунку коригування в Єдиному реєстрі податкових накладних згідно з пунктом 201.16 статті 201 цього Кодексу штрафні санкції, передбачені цим пунктом, не застосовуються на період зупинення такої реєстрації до прийняття рішення щодо відновлення реєстрації таких податкових накладних/розрахунків коригування згідно з підпунктом 201.16.4 пункту 201.16 статті 201 цього Кодексу.\nУ разі реєстрації податкової накладної та/або розрахунку коригування до податкової накладної до початку проведення перевірки, предметом якої є дотримання вимог цього Кодексу щодо своєчасності реєстрації таких документів в Єдиному реєстрі податкових накладних, штрафні санкції, передбачені пунктом 120 -1 .2 цієї статті, не застосовуються.\n120 -1 .2. Відсутність реєстрації протягом граничного строку, передбаченого статтею 201 цього Кодексу, податкової накладної та/або розрахунку коригування до такої податкової накладної в Єдиному реєстрі податкових накладних (крім податкової накладної, що не надається отримувачу (покупцю), складеної на постачання товарів/послуг для операцій: які звільнені від оподаткування або які оподатковуються за нульовою ставкою), що зазначена у податковому повідомленні - рішенні, складеному за результатами перевірки контролюючого органу, - тягне за собою накладення на платника податку штрафу в розмірі 50 відсотків суми податкових зобов’язань з податку на додану вартість, зазначеної у такій податковій накладній та/або розрахунку коригування до податкової накладної або від суми податку на додану вартість, нарахованого за операцією з постачання товарів/послуг, якщо податкову накладну на таку операцію не складено. У разі зупинення реєстрації податкової накладної/розрахунку коригування в Єдиному реєстрі податкових накладних згідно з пунктом 201.16 статті 201 цього Кодексу штрафні санкції, передбачені цим пунктом, не застосовуються на період зупинення такої реєстрації до прийняття відповідного рішення щодо відновлення реєстрації таких податкових накладних/розрахунків коригування згідно з підпунктом 201.16.4 пункту 201.16 статті 201 цього Кодексу.\nВідсутність реєстрації в Єдиному реєстрі податкових накладних податкової накладної та/або розрахунку коригування до такої податкової накладної, зазначених в абзаці першому цього пункту, після спливу 10 календарних днів, наступних за днем отримання платником податку податкового повідомлення-рішення, - тягне за собою накладення на платника податку штрафу в розмірі 50 відсотків суми податкових зобов’язань з податку на додану вартість, зазначеної в такій податковій накладній та/або розрахунку коригування до податкової накладної або від суми податку на додану вартість, нарахованого за операцією з постачання товарів/послуг, якщо податкову накладну на таку операцію не складено.\nУ разі реєстрації в Єдиному реєстрі податкових накладних податкової накладної та/або розрахунку коригування до такої податкової накладної, зазначених в абзаці першому цього пункту, протягом 10 календарних днів, наступних за днем отримання платником податку податкового повідомлення-рішення, штрафні санкції, передбачені абзацом другим цього пункту та пунктом 120 -1 .1 цієї статті, не застосовуються.\n120 -1 .3. Допущення продавцем товарів/послуг помилок під час зазначення обов’язкових реквізитів податкової накладної , передбачених пунктом 201.1 статті 201 цього Кодексу, виявлених контролюючим органом за результатами перевірки, проведеної за заявою покупця, - тягне за собою накладення на платника податку - продавця штрафу в розмірі 170 гривень та зобов’язання виправити такі помилки.\nНевиконання податкового повідомлення-рішення контролюючого органу з попередженням про необхідність виправлення платником податків - продавцем зазначених в абзаці першому цього пункту помилок протягом 10 календарних днів, наступних за днем його отримання, - тягне за собою накладення на такого платника податку штрафу в розмірі:\n10 відсотків суми податку на додану вартість, зазначеної в такій податковій накладній , - у разі невиправлення помилок протягом 15 календарних днів;\n20 відсотків суми податку на додану вартість, зазначеної в такій податковій накладній , - у разі невиправлення помилок у строк від 16 до 30 календарних днів;\n30 відсотків суми податку на додану вартість, зазначеної в такій податковій накладній , - у разі невиправлення помилок у строк від 31 до 60 календарних днів;\n40 відсотків суми податку на додану вартість, зазначеної в такій податковій накладній , - у разі невиправлення помилок у строк від 61 до 90 календарних днів;\n50 відсотків суми податку на додану вартість, зазначеної в такій податковій накладній , - у разі невиправлення помилок у строк від 91 до 120 календарних днів;\n60 відсотків суми податку на додану вартість, зазначеної в такій податковій накладній , - у разі невиправлення помилок у строк від 121 до 150 календарних днів;\n70 відсотків суми податку на додану вартість, зазначеної в такій податковій накладній , - у разі невиправлення помилок у строк від 151 до 180 календарних днів;\n100 відсотків суми податку на додану вартість, зазначеної в такій податковій накладній , - у разі невиправлення помилок після спливу 181 календарного дня\".\n62. У статті 126 :\n1) абзац перший пункту 126.1 після слів \"грошового зобов’язання\" доповнити словами та цифрами \"(крім випадків, передбачених пунктом 126.2 цієї статті)\";\n2) доповнити пунктом 126.2 такого змісту:\n\"126.2. У разі порушення платником податків строку сплати до бюджету узгодженого грошового зобов’язання, передбаченого абзацом другим підпункту 222.1.2 пункту 222.1 статті 222 цього Кодексу, такий платник податків притягується до відповідальності у вигляді штрафу в розмірі 20 відсотків суми такого грошового зобов’язання\".\n63. Пункти 129.1 і 129.4 статті 129 викласти в такій редакції:\n\"129.1. Нарахування пені розпочинається:\n129.1.1. при нарахуванні суми грошового зобов’язання, визначеного контролюючим органом за результатами податкової перевірки, - починаючи з першого робочого дня, наступного за останнім днем граничного строку сплати платником податків податкового зобов’язання, визначеного цим Кодексом (у тому числі за період адміністративного та/або судового оскарження);\n129.1.2. при нарахуванні суми податкового зобов’язання, визначеного контролюючим органом у випадках, не пов’язаних з проведенням податкових перевірок, - починаючи з першого робочого дня, наступного за останнім днем граничного строку сплати податкового зобов’язання (в тому числі за період адміністративного та/або судового оскарження);\n129.1.3. при нарахуванні суми податкового зобов’язання, визначеного платником податків або податковим агентом, - після спливу 90 календарних днів, наступних за останнім днем граничного строку сплати податкового зобов’язання\";\n\"129.4. На суми грошового зобов’язання, визначеного підпунктами 129.1.1 та 129.1.2 пункту 129.1 цієї статті (включаючи суму штрафних санкцій за їх наявності та без урахування суми пені), та в інших випадках визначення пені відповідно до вимог цього Кодексу, коли її розмір не встановлений, нараховується пеня за кожний календарний день прострочення сплати грошового зобов’язання, включаючи день погашення, з розрахунку 120 відсотків річних облікової ставки Національного банку України, діючої на кожний такий день.\nНа суми грошового зобов’язання, визначеного підпунктом 129.1.3 пункту 129.1 цієї статті (включаючи суму штрафних санкцій за їх наявності та без урахування суми пені), нараховується пеня за кожний календарний день прострочення у його сплаті, включаючи день погашення, із розрахунку 100 відсотків річних облікової ставки Національного банку України, діючої на кожний такий день\".\n64. У пункті 130.1 статті 130 слова \"керівник контролюючого органу (його заступник)\" замінити словами \"керівник (заступник керівника або уповноважена особа) контролюючого органу\".\n65. У статті 133 :\n1) підпункт 133.1.2 пункту 133.1 виключити;\n2) у пункті 133.4 :\nу підпункті 133.4.1 :\nабзаци третій і четвертий після слів \"установчі документи якої\" доповнити словами \"(або установчі документи організації вищого рівня, на підставі яких діє неприбуткова організація відповідно до закону)\";\nдоповнити абзацами шостим і сьомим такого змісту:\n\"Положення абзаців третього і четвертого цього підпункту щодо вимог наявності установчих документів не поширюються на бюджетні установи.\nЗареєстровані установи та організації (новостворені), які подали в установленому порядку документи для внесення до Реєстру неприбуткових установ та організацій під час або протягом 10 днів з дня державної реєстрації та які за результатами розгляду цих документів внесені до Реєстру неприбуткових установ та організацій, для цілей оподаткування вважаються неприбутковими організаціями з дня їх державної реєстрації\";\nпідпункт 133.4.3 викласти в такій редакції:\n\"133.4.3. У разі недотримання неприбутковою організацією вимог, визначених цим пунктом, така неприбуткова організація зобов’язана подати у строк, визначений для місячного податкового (звітного) періоду, звіт про використання доходів (прибутків) неприбуткової організації за період з початку року (або з початку визнання організації неприбутковою в установленому порядку, якщо таке визнання відбулося пізніше) по останній день місяця, в якому вчинено таке порушення, та зазначити і сплатити суму самостійно нарахованого податкового зобов’язання з податку на прибуток. Податкове зобов’язання розраховується виходячи із суми операції (операцій) нецільового використання активів. Така неприбуткова організація виключається контролюючим органом з Реєстру неприбуткових установ та організацій та вважається платником податку на прибуток для цілей оподаткування з першого дня місяця, наступного за місяцем, у якому вчинено таке порушення.\nЗа період з першого дня місяця, наступного за місяцем, у якому вчинено таке порушення, по 31 грудня податкового (звітного) року така неприбуткова організація зобов’язана щокварталу подавати до контролюючого органу податкову декларацію з податку на прибуток (з наростаючим підсумком), сплачувати податок у строк, визначений для квартального періоду та подавати фінансову звітність у порядку, встановленому для платників податку на прибуток.\nЗ наступного податкового (звітного) року така неприбуткова організація подає податкову декларацію з податку на прибуток і фінансову звітність та сплачує податок на прибуток у порядку, встановленому цим розділом для платників податку на прибуток\";\nдоповнити підпунктом 133.4.7 такого змісту:\n\"133.4.7. Для неприбуткових організацій, які відповідають вимогам цього пункту та внесені до Реєстру неприбуткових установ та організацій, встановлюється річний податковий (звітний) період, крім випадків, передбачених підпунктом 133.4.3 цього пункту\";\n3) доповнити пунктом 133.6 такого змісту:\n\"133.6. Національний банк України здійснює розрахунки з Державним бюджетом України відповідно до Закону України \"Про Національний банк України\".\n66. У пункті 134.1 статті 134:\n1) у підпункті 134.1.1 в абзаці першому слова \"цього розділу\" замінити словами \"цього Кодексу\";\nдоповнити абзацом одинадцятим такого змісту:\n\"Платники податку на прибуток - виробники сільськогосподарської продукції, які обрали річний податковий (звітний) період відповідно до підпункту 137.4.1 пункту 137.4 статті 137 цього Кодексу, фінансовий результат до оподаткування за податковий (звітний) період обчислюють шляхом зменшення фінансового результату до оподаткування за минулий звітний рік на фінансовий результат до оподаткування за перше півріччя такого року та збільшення на фінансовий результат до оподаткування за перше півріччя поточного звітного року, що визначені відповідно до національних положень (стандартів) бухгалтерського обліку або міжнародних стандартів фінансової звітності\";\n2) підпункт 134.1.4 викласти у такій редакції:\n\"134.1.4. дохід суб’єктів, які здійснюють випуск та проведення лотерей, підлягає оподаткуванню згідно з пунктом 141.8 статті 141 цього Кодексу\".\n67. У статті 136 :\n1) у пункті 136.4 слова \"діяльності з випуску та проведення лотерей\" виключити;\n2) доповнити пунктом 136.6 такого змісту:\n\"136.6. Під час провадження діяльності з випуску та проведення лотерей встановлюється ставка податку на дохід від суми доходів, визначених підпунктом 134.1.4 пункту 134.1 статті 134 цього Кодексу, у розмірі 30 відсотків з урахуванням положень пункту 47 підрозділу 4 розділу XX цього Кодексу\".\n68. У статті 137 :\n1) абзац перший підпункту 137.4.1 пункту 137.4 викласти в такій редакції:\n\"137.4.1. виробників сільськогосподарської продукції, визначеної статтею 209 цього Кодексу, які можуть обрати річний податковий (звітний) період, який починається з 1 липня минулого звітного року і закінчується 30 червня поточного звітного року\";\n2) пункт 137.6 виключити;\n3) доповнити пунктами 137.7 і 137.8 такого змісту:\n\"137.7. Нерезидент щороку може отримувати від контролюючого органу підтвердження українською мовою щодо сплати податку.\n137.8. Платники податку на дохід: суб’єкти, які здійснюють випуск та проведення лотерей, щоквартально сплачують податок на дохід у порядку і в строки, які встановлені для квартального податкового (звітного) періоду з поданням податкової декларації з податку на прибуток \".\n69. У статті 138 :\n1) у пункті 138.1 :\nабзац четвертий після слів \"бухгалтерського обліку\" доповнити словами \"або міжнародних стандартів фінансової звітності\";\nдоповнити абзацами п’ятим і шостим такого змісту:\n\"на суму залишкової вартості окремого об’єкта невиробничих основних засобів або невиробничих нематеріальних активів, визначеної відповідно до національних положень (стандартів) бухгалтерського обліку або міжнародних стандартів фінансової звітності, у разі ліквідації або продажу такого об’єкта;\nна суму витрат на ремонт, реконструкцію, модернізацію або інші поліпшення невиробничих основних засобів чи невиробничих нематеріальних активів, віднесених до витрат відповідно до національних положень (стандартів) бухгалтерського обліку або міжнародних стандартів фінансової звітності\";\n2) абзац четвертий пункту 138.2 замінити трьома новими абзацами такого змісту:\n\"на суму дооцінки основних засобів або нематеріальних активів у межах попередньо віднесених до витрат уцінки відповідно до національних положень (стандартів) бухгалтерського обліку або міжнародних стандартів фінансової звітності;\nна суму вигід від відновлення корисності основних засобів або нематеріальних активів у межах попередньо віднесених до витрат втрат від зменшення корисності основних засобів або нематеріальних активів відповідно до національних положень (стандартів) бухгалтерського обліку або міжнародних стандартів фінансової звітності;\nна суму первісної вартості придбання або виготовлення окремого об’єкта невиробничих основних засобів або невиробничих нематеріальних активів та витрат на їх ремонт, реконструкцію, модернізацію або інші поліпшення, у тому числі віднесених до витрат відповідно до національних положень (стандартів) бухгалтерського обліку або міжнародних стандартів фінансової звітності, у разі продажу такого об’єкта невиробничих основних засобів або нематеріальних активів, але не більше суми доходу (виручки), отриманої від такого продажу\";\n3) у пункті 138.3 :\nпідпункт 138.3.1 доповнити абзацом другим такого змісту:\n\"Для розрахунку амортизації відповідно до положень цього пункту визначається вартість основних засобів та нематеріальних активів без урахування їх переоцінки (уцінки, дооцінки), проведеної відповідно до положень бухгалтерського обліку\";\nпідпункт 138.3.2 викласти в такій редакції:\n\"138.3.2. Не підлягають амортизації та проводяться за рахунок відповідних джерел:\nвартість гудвілу;\nвитрати на придбання/самостійне виготовлення невиробничих основних засобів, невиробничих нематеріальних активів;\nвитрати на ремонт, реконструкцію, модернізацію або інші поліпшення невиробничих основних засобів, невиробничих нематеріальних активів.\nТерміни \"невиробничі основні засоби\", \"невиробничі нематеріальні активи\" означають відповідно основні засоби, нематеріальні активи, не призначені для використання в господарській діяльності платника податку\".\n70. У статті 139 :\n1) підпункти 139.1.1 і 139.1.2 пункту 139.1 викласти в такій редакції:\n\"139.1.1. Фінансовий результат до оподаткування збільшується:\nна суму витрат на створення забезпечень (резервів) для відшкодування наступних (майбутніх) витрат (крім забезпечення (резерву) витрат на оплату відпусток працівникам, інших виплат, пов’язаних з оплатою праці, та витрат на сплату єдиного соціального внеску, що нараховується на такі виплати) відповідно до національних положень (стандартів) бухгалтерського обліку або міжнародних стандартів фінансової звітності.\n139.1.2. Фінансовий результат до оподаткування зменшується:\nна суму використання створених забезпечень (резервів) витрат (крім забезпечення (резерву) витрат на оплату відпусток працівникам, інших виплат, пов’язаних з оплатою праці, та витрат на сплату єдиного соціального внеску, що нараховується на такі виплати), сформованого відповідно до національних положень (стандартів) бухгалтерського обліку або міжнародних стандартів фінансової звітності;\nна суму коригування (зменшення) забезпечень (резервів) для відшкодування наступних (майбутніх) витрат (крім забезпечення (резерву) на відпустки працівникам, інших виплат, пов’язаних з оплатою праці, та витрат на сплату єдиного соціального внеску, що нараховується на такі виплати), на яку збільшився фінансовий результат до оподаткування відповідно до національних положень (стандартів) бухгалтерського обліку або міжнародних стандартів фінансової звітності\";\n2) у пункті 139.2 :\nабзац третій підпункту 139.2.1 викласти в такій редакції:\n\"на суму витрат від списання дебіторської заборгованості понад суму резерву сумнівних боргів\";\nпідпункт 139.2.2 викласти в такій редакції:\n\"139.2.2. Фінансовий результат до оподаткування зменшується:\nна суму коригування (зменшення) резерву сумнівних боргів, на яку збільшився фінансовий результат до оподаткування відповідно до національних положень (стандартів) бухгалтерського обліку або міжнародних стандартів фінансової звітності;\nна суму списаної дебіторської заборгованості (у тому числі за рахунок створеного резерву сумнівних боргів), яка відповідає ознакам, визначеним підпунктом 14.1.11 пункту 14.1 статті 14 цього Кодексу\";\n3) підпункт 4 підпункту 139.3.4. пункту 139.3 викласти в такій редакції:\n\"4) на суму доходів (зменшення витрат) від погашення раніше списаної за рахунок резерву заборгованості, яка не відповідає ознакам, визначеним підпунктом 14.1.11 пункту 14.1 статті 14 цього Кодексу\".\n71. У статті 140 :\n1) у пункті 140.2 :\nабзац перший після слів \"борговими зобов’язаннями\" доповнити словами \"що виникли за операціями з пов’язаними особами - нерезидентами\";\nабзац другий після слів \"боргових зобов’язань\" доповнити словами \"що виникли за операціями з пов’язаними особами - нерезидентами\";\n2) у пункті 140.3 слова \"до повного її погашення\" замінити словами \"від суми процентів, що залишилися не врахованими у зменшення фінансового результату до оподаткування\";\n3) у підпункті 140.4.1 пункту 140.4 слова \"податків, які сплачують авансові внески з податку на прибуток при виплаті дивідендів\" замінити словами \"цього податку (крім інститутів спільного інвестування та платників, прибуток яких звільняється від оподаткування відповідно до положень цього Кодексу, у розмірі прибутку, звільненого від оподаткування) та платників єдиного податку\";\n4) у пункті 140.5 :\nу підпункті 140.5.1 :\nслова \"звичайних цін\" замінити словами \"ціни, визначеної за принципом \"витягнутої руки\";\nдоповнити абзацом другим такого змісту:\n\"Норми цього підпункту застосовуються за результатами податкового (звітного) року\";\nу підпункті 140.5.2 :\nслова \"звичайною ціною\" замінити словами \"ціною, визначеною за принципом \"витягнутої руки\";\nдоповнити абзацом другим такого змісту:\n\"Норми цього підпункту застосовуються за результатами податкового (звітного) року\";\nпідпункт 140.5.4 викласти в такій редакції:\n\"140.5.4. на суму 30 відсотків вартості товарів, у тому числі необоротних активів, робіт та послуг (крім операцій, зазначених у пункті 140.2 та підпункті 140.5.6 цього пункту, та операцій, визнаних контрольованими відповідно до статті 39 цього Кодексу), придбаних у:\nнеприбуткових організацій, внесених до Реєстру неприбуткових установ та організацій на дату такого придбання, крім випадків, коли сума вартості товарів, у тому числі необоротних активів, робіт та послуг, придбаних у таких організацій, сукупно протягом звітного (податкового) року не перевищує 25 розмірів мінімальної заробітної плати, встановленої законом на 1 січня звітного (податкового) року, та крім бюджетних установ і неприбуткової організації, яка є об’єднанням страховиків, якщо участь страховика у такому об’єднанні є умовою проведення діяльності такого страховика відповідно до закону;\nнерезидентів (у тому числі пов’язаних осіб - нерезидентів), зареєстрованих у державах (на територіях), зазначених у підпункті 39.2.1.2 підпункту 39.2.1 пункту 39.2 статті 39 цього Кодексу.\nВимоги цього підпункту не застосовуються платником податку, якщо операція не є контрольованою та сума таких витрат підтверджується платником податку за цінами, визначеними за принципом \"витягнутої руки\", відповідно до процедури, встановленої статтею 39 цього Кодексу, але без подання звіту.\nПри цьому, якщо ціна придбання товарів, у тому числі необоротних активів, робіт та послуг перевищує їх ціну, визначену відповідно до принципу \"витягнутої руки\", встановленого статтею 39 цього Кодексу, коригування фінансового результату до оподаткування здійснюється на розмір різниці між вартістю придбання та вартістю, визначеною виходячи з рівня ціни, визначеної за принципом \"витягнутої руки\";\nпідпункт 140.5.5 виключити;\nпідпункт 140.5.6 викласти в такій редакції:\n\"140.5.6. на суму витрат по нарахуванню роялті (крім операцій, визнаних контрольованими відповідно до статті 39 цього Кодексу) на користь нерезидента (у тому числі нерезидента, зареєстрованого у державах (на територіях), зазначених у підпункті 39.2.1.2 підпункту 39.2.1 пункту 39.2 статті 39 цього Кодексу), що перевищує суму доходів від роялті, збільшену на 4 відсотки чистого доходу від реалізації продукції (товарів, робіт, послуг) за даними фінансової звітності за рік, що передує звітному (крім суб’єктів господарювання, які провадять діяльність у сфері телебачення і радіомовлення відповідно до Закону України \"Про телебачення і радіомовлення\"), а для банків - в обсязі, що перевищує 4 відсотки доходу від операційної діяльності (за вирахуванням податку на додану вартість) за рік, що передує звітному.\nВимоги цього підпункту не застосовуються платником податку, якщо:\nоперація не є контрольованою та сума таких витрат підтверджується платником податку за цінами, визначеними за принципом \"витягнутої руки\", відповідно до процедури, встановленої статтею 39 цього Кодексу, але без подання звіту\";\nпідпункт 1 та абзаци дев’ятий - дванадцятий підпункту 140.5.7 виключити;\nпідпункт 140.5.9 викласти в такій редакції:\n\"140.5.9. на суму коштів або вартості товарів, виконаних робіт, наданих послуг, безоплатно перерахованих (переданих) протягом звітного (податкового) року неприбутковим організаціям, внесеним до Реєстру неприбуткових установ та організацій на дату такого перерахування коштів, передачі товарів, робіт, послуг (крім неприбуткової організації, яка є об’єднанням страховиків, якщо участь страховика у такому об’єднанні є умовою проведення діяльності такого страховика відповідно до закону), у розмірі, що перевищує 4 відсотки оподатковуваного прибутку попереднього звітного року\";\nдоповнити підпунктами 140.5.10-140.5.12 такого змісту:\n\"140.5.10. на суму перерахованої безповоротної фінансової допомоги (безоплатно наданих товарів, робіт, послуг) особам, що не є платниками податку (крім фізичних осіб), та платникам податку, які оподатковуються за ставкою 0 відсотків відповідно до пункту 44 підрозділу 4 розділу XX \"Перехідні положення\" цього Кодексу, крім безповоротної фінансової допомоги (безоплатно наданих товарів, робіт, послуг), перерахованої неприбутковим організаціям, внесеним до Реєстру неприбуткових установ та організацій на дату такого перерахування коштів, передачі товарів, робіт, послуг, для яких застосовується положення підпункту 140.5.9 цього пункту;\n140.5.11. на суму витрат від визнаних штрафів, пені, неустойок, нарахованих відповідно до цивільного законодавства та цивільно-правових договорів на користь осіб, що не є платниками податку (крім фізичних осіб), та на користь платників податку, які оподатковуються за ставкою 0 відсотків відповідно до пункту 44 підрозділу 4 розділу XX \"Перехідні положення\" цього Кодексу;\n140.5.12. на суму доходу, отриманого як оплата за товари (роботи, послуги), відвантажені (надані) під час перебування на спрощеній системі оподаткування\".\n72. У статті 141 :\n1) у пункті 141.1 :\nпідпункт 141.1.2 доповнити абзацом другим такого змісту:\n\"Страхові платежі, страхові внески, страхові премії за договорами перестрахування до об’єкта оподаткування, до якого застосовується ставка, визначена відповідно до підпунктів 136.2.1 і 136.2.2 пункту 136.2 статті 136 цього Кодексу, не включаються\";\nпідпункти 141.1.3 і 141.1.4 викласти в такій редакції:\n\"141.1.3. Фінансовий результат до оподаткування страховика збільшується:\nна позитивну різницю між приростом (убутком) сформованих у відповідному звітному періоді відповідно до національних положень (стандартів) бухгалтерського обліку та/або міжнародних стандартів фінансової звітності страховими резервами (технічними, математичними, належних виплат страхових сум та іншими, формування яких передбачено законодавством у сфері страхування, крім тих, що не впливають на формування фінансового результату до оподаткування страховика) (за вирахуванням частки участі перестраховика в страхових резервах) та приростом (убутком) відповідних резервів, розрахованих за методикою, визначеною уповноваженим органом, що здійснює державне регулювання у сфері ринків фінансових послуг, за погодженням з центральним органом виконавчої влади, що забезпечує формування та реалізує державну фінансову політику (за вирахуванням частки участі перестраховика в страхових резервах).\n141.1.4. Фінансовий результат до оподаткування страховика зменшується:\nна від’ємну різницю між приростом (убутком) сформованих у відповідному звітному періоді відповідно до національних положень (стандартів) бухгалтерського обліку та/або міжнародних стандартів фінансової звітності страховими резервами (технічними, математичними, належних виплат страхових сум та іншими, формування яких передбачено законодавством у сфері страхування, крім тих, які не впливають на формування фінансового результату до оподаткування страховика) (за вирахуванням частки участі перестраховика в страхових резервах) та приростом (убутком) відповідних резервів, розрахованих за методикою, визначеною уповноваженим органом, що здійснює державне регулювання у сфері ринків фінансових послуг, за погодженням з центральним органом виконавчої влади, що забезпечує формування та реалізує державну фінансову політику (за вирахуванням частки участі перестраховика в страхових резервах)\";\nу підпункті 141.1.5 слова та цифри \"підпункті 141.1.4 пункту 141.1\" замінити словом і цифрами \"пункті 141.1\";\n2) у пункті 141.2 :\nабзац перший викласти в такій редакції:\n\"141.2. Різниці щодо операцій з продажу або іншого відчуження цінних паперів\";\nабзац третій підпункту 141.2.1 викласти в такій редакції:\n\"на суму від’ємного загального результату переоцінки цінних паперів (загальна сума уцінок цінних паперів перевищує загальну суму їх дооцінок за податковий (звітний) період) (крім державних цінних паперів або облігацій місцевих позик), відображеного у складі фінансового результату до оподаткування податкового (звітного) періоду відповідно до національних положень (стандартів) бухгалтерського обліку або міжнародних стандартів фінансової звітності\";\nу підпункті 141.2.4 слова \"(загальна сума збитків від операцій з продажу або іншого відчуження цінних паперів, з урахуванням суми від’ємного фінансового результату від таких операцій, не врахованого у попередніх податкових періодах, перевищує загальну суму прибутків від таких операцій)\" замінити словами \"(загальна сума збитків від операцій з продажу або іншого відчуження цінних паперів з урахуванням суми від’ємного фінансового результату від таких операцій та/або від’ємного загального результату переоцінки цінних паперів, не врахованих у попередніх податкових періодах, перевищує загальну суму прибутків від таких операцій)\";\nу підпункті 141.2.5 слова \"(загальна сума прибутків від операцій з продажу або іншого відчуження цінних паперів перевищує загальну суму збитків від таких операцій, з урахуванням суми від’ємного фінансового результату від таких операцій, не врахованого у попередніх податкових періодах)\" замінити словами \"(загальна сума прибутків від операцій з продажу або іншого відчуження цінних паперів перевищує загальну суму збитків від таких операцій з урахуванням суми від’ємного фінансового результату від таких операцій та/або від’ємного загального результату переоцінки цінних паперів, не врахованих у попередніх податкових періодах)\";\n3) у пункті 141.4 :\nпідпункт 141.4.2 . викласти в такій редакції:\n\"141.4.2. Резидент або постійне представництво нерезидента, що здійснюють на користь нерезидента або уповноваженої ним особи (крім постійного представництва нерезидента на території України) будь-яку виплату з доходу з джерелом його походження з України, отриманого таким нерезидентом від провадження господарської діяльності (у тому числі на рахунки нерезидента, що ведуться в національній валюті), утримують податок з таких доходів, зазначених у підпункті 141.4.1 цього пункту, за ставкою в розмірі 15 відсотків (крім доходів, зазначених у підпунктах 141.4.3-141.4.6 та 141.4.11 цього пункту) їх суми та за їх рахунок, який сплачується до бюджету під час такої виплати, якщо інше не передбачено положеннями міжнародних договорів України з країнами резиденції осіб, на користь яких здійснюються виплати, що набрали чинності\";\nабзац четвертий підпункту 141.4.5 викласти в такій редакції:\n\"під час укладання договорів страхування або перестрахування ризику безпосередньо із страховиками та перестраховиками-нерезидентами, рейтинг фінансової надійності (стійкості) яких відповідає вимогам, установленим національною комісією, що здійснює державне регулювання у сфері ринків фінансових послуг (у тому числі через або за посередництвом перестрахових брокерів, які в порядку, визначеному такою національною комісією, підтверджують, що перестрахування здійснено в перестраховика, рейтинг фінансової надійності (стійкості) якого відповідає вимогам, установленим зазначеною національною комісією), а також під час укладання договорів перестрахування з обов’язкового страхування цивільної відповідальності оператора ядерної установки за шкоду, яка може бути заподіяна внаслідок ядерного інциденту, - за ставкою 0 відсотків\";\nабзац десятий підпункту 141.4.9 виключити;\nу підпункті 141.4.10 слова \"продані або розміщені нерезидентами за межами території України через уповноважених агентів нерезидентів\" виключити;\nдоповнити підпунктом 141.4.11 такого змісту:\n\"141.4.11. Доходи нерезидентів у вигляді процентів за позиками або фінансовими кредитами, наданими резидентам, оподатковуються за ставкою в розмірі 5 відсотків у джерела виплати таких доходів та за рахунок таких доходів з одночасно дотриманням таких умов:\nа) кошти, надані нерезидентом за позикою або фінансовим кредитом, залучені ним шляхом розміщення іноземних боргових цінних паперів на іноземній фондовій біржі, що входить до переліку, затвердженого Кабінетом Міністрів України;\nб) кошти, надані нерезидентом за позикою або фінансовим кредитом, залучені з метою надання (прямо або опосередковано) резиденту позики або фінансового кредиту;\nв) нерезидент, якому виплачуються проценти, та/або уповноважена ним особа (якщо проценти виплачуються через таку особу) не є резидентами юрисдикцій, які на дату розміщення нерезидентом іноземних боргових цінних паперів включені до переліку держав (територій), затвердженого Кабінетом Міністрів України відповідно до підпункту 39.2.1.2 підпункту 39.2.1 пункту 39.2 статті 39 цього Кодексу\";\n4) у пункті 141.5 слова \"діяльності з випуску та проведення лотерей\" в усіх відмінках виключити;\n5) пункт 141.7 виключити;\n6) доповнити пунктом 141.8 такого змісту:\n\"141.8. Особливості оподаткування суб’єктів, які здійснюють випуск та проведення лотерей.\nДохід суб’єктів, які здійснюють випуск та проведення лотерей, від операцій з випуску та проведення лотерей підлягає оподаткуванню за ставкою, визначеною у пункті 136.6 статті 136 цього Кодексу.\nПрибуток суб’єктів, що здійснюють випуск та проведення лотерей, від здійснення іншої діяльності, яка не пов’язана із випуском та проведенням лотерей, нараховується та сплачується за правилами цього розділу за базовою (основною) ставкою податку.\nНарахований суб’єктами, що здійснюють випуск та проведення лотерей, податок на дохід за ставкою, визначеною в пункті 136.6 статті 136 цього Кодексу, не є різницею та не зменшує фінансовий результат до оподаткування такого суб’єкта\".\n73. Підпункт \"д\" підпункту 164.2.17 пункту 164.2 статті 164 доповнити абзацами другим і третім такого змісту:\n\"За кредитом, що отриманий на придбання житла (іпотечний кредит), платник податку має право на сплату суми податкового зобов’язання, нарахованої на суму боргу (кредиту та/або відсотків), прощеного (анульованого) кредитором за його самостійним рішенням, не пов’язаним із процедурою його банкрутства, до закінчення строку позовної давності, протягом трьох років починаючи з року, в якому задекларовано суму такого податкового зобов’язання. Для розстрочення такої суми податкового зобов’язання платник податку разом із декларацією подає до контролюючого органу заяву у довільній формі, що містить фактичні дані про суму прощеного (анульованого) кредитором боргу (кредиту та/або відсотків), підтверджену відповідними документами кредитора, та коротке пояснення обставин, що призвели до виникнення необхідності здійснення розстрочення задекларованої суми податкового зобов’язання.\nСуми розстрочених податкових зобов’язань розраховуються платником податку самостійно згідно з документами щодо суми прощеного (анульованого) кредитором боргу (кредиту та/або відсотків) та погашаються рівними частинами кожного календарного кварталу до 20 числа місяця, наступного за кожним календарним кварталом (до 20 квітня, до 20 липня, до 20 жовтня і до 20 грудня) починаючи з кварталу, що настає за тим кварталом, у якому до контролюючого органу подано заяву у довільній формі, що містить фактичні дані про суму прощеного (анульованого) кредитором боргу (кредиту та/або відсотків), підтверджену відповідними документами кредитора, та коротке пояснення обставин, що призвели до виникнення необхідності здійснення розстрочення задекларованої суми податкового зобов’язання\".\n74. У пункті 165.1 статті 165:\nу підпункті 165.1.2 слова \"у вигляді процентів, що нараховані на цінні папери\" замінити словами \"у вигляді процентів, що нараховані на державні цінні папери\", а після слів \"центральним органом виконавчої влади, що\" доповнити словами \"забезпечує формування та\";\nпідпункт 165.1.19 після слів \"обслуговування платника податку\" доповнити словами \"або члена сім’ї фізичної особи першого ступеня споріднення, дитини, яка перебуває під опікою або піклуванням платника податку, за умови документального підтвердження витрат, пов’язаних із наданням зазначеної допомоги (у разі надання коштів)\";\nпідпункт 165.1.21 викласти в такій редакції:\n\"165.1.21. сума, сплачена будь-якою юридичною або фізичною особою на користь вітчизняних вищих та професійно-технічних навчальних закладів за здобуття освіти, за підготовку чи перепідготовку платника податку, але не вище трикратного розміру мінімальної заробітної плати, встановленої законом на 1 січня звітного (податкового) року за кожний повний або неповний місяць навчання, підготовки чи перепідготовки такої фізичної особи\";\nу третьому реченні абзацу п’ятого та у першому реченні абзацу восьмого підпункту 165.1.24 слова \"або міською радою\" замінити словами \"міською радою або радою об’єднаних територіальних громад, що створена згідно із законом та перспективним планом формування територій громад\";\nу підпункті 165.1.25 слова \"брухт кольорових\" замінити словами та цифрами \"брухт чорних металів (код 7204 згідно з УКТ ЗЕД ), брухт кольорових\";\nпідпункт 165.1.52 викласти в такій редакції:\n\"165.1.52. інвестиційний прибуток від операцій з борговими зобов’язаннями Національного банку України та з державними цінними паперами, емітованими центральним органом виконавчої влади, що забезпечує формування та реалізує державну фінансову політику, з урахуванням курсових різниць\".\n75. Підпункт 166.3.3 пункту 166.3 статті 166 викласти в такій редакції:\n\"166.3.3. суму коштів, сплачених платником податку на користь вітчизняних вищих та професійно-технічних навчальних закладів для компенсації вартості здобуття середньої професійної або вищої освіти такого платника податку та/або члена його сім’ї першого ступеня споріднення\".\n76. У пункті 167.5 статті 167:\n1) підпункт 167.5.1 викласти у такій редакції:\n\"167.5.1. 18 відсотків - для пасивних доходів, крім зазначених у підпунктах 167.5.2 та 167.5.4 цього пункту\";\n2) підпункт 167.5.3 виключити;\n3) доповнити підпунктом 167.5.4 такого змісту:\n\"167.5.4. у половинному розмірі ставки, встановленої у пункті 167.1 цієї статті - для доходів у вигляді дивідендів по акціях та/або інвестиційних сертифікатах, корпоративних правах, нарахованих нерезидентами, інститутами спільного інвестування та суб’єктами господарювання, які не є платниками податку на прибуток\".\n77. У статті 168 :\n1) у підпункті 168.1.4 пункту 168.1 слова \"банківського дня\" замінити словами \"трьох банківських днів з дня\";\n2) підпункт 168.4.6 пункту 168.4 виключити;\n3) пункт 168.5 викласти в такій редакції:\n\"168.5. Суми податку на доходи фізичних осіб, що утримуються з грошового забезпечення, грошових винагород та інших виплат, одержаних військовослужбовцями, поліцейськими, особами рядового і начальницького складу Державної кримінально-виконавчої служби України, Державної служби спеціального зв’язку та захисту інформації України, державної пожежної охорони, органів і підрозділів цивільного захисту, у зв’язку з виконанням обов’язків несення служби, спрямовуються виключно на виплату рівноцінної та повної компенсації втрат доходів цієї категорії громадян\".\n78. У статті 170 :\n1) друге речення абзацу другого підпункту 170.1.2 пункту 170.1 після слів \"що встановлюються органом місцевого самоврядування села, селища, міста\" доповнити словами \"об’єднаної територіальної громади, що створена згідно із законом та перспективним планом формування територій громад\";\n2) у пункті 170.2 :\nпідпункт 170.2.1 доповнити словами \"за результатами якого платник податку зобов’язаний подати річну податкову декларацію , в якій має відобразити загальний фінансовий результат (інвестиційний прибуток або інвестиційний збиток), отриманий протягом такого звітного року\";\nв абзаці першому підпункту 170.2.2 після слів \"продажу окремого інвестиційного активу\" доповнити словами \"з урахуванням курсової різниці (за наявності)\", а слова \"із суми витрат\" замінити словами \"із суми документально підтверджених витрат\";\nабзац п’ятий підпункту 170.2.6 виключити;\nабзац другий підпункту 170.2.9 після слів \"центральним органом виконавчої влади, що\" доповнити словами \"забезпечує формування та\";\n3) у пункті 170.7 :\nперше речення абзацу першого підпункту 170.7.5 після слів \"отримання такої допомоги\" доповнити словами і цифрами \"крім допомоги, наданої на лікування, право на використання якої становить не більше 24 календарних місяців, наступних за місяцем отримання такої допомоги\";\nу першому реченні підпункту 170.7.6 слово \"керівник\" замінити словами \"керівник (його заступник або уповноважена особа)\";\nабзац третій підпункту \"а\" підпункту 170.7.8 після слів і цифр \"підпункту 165.1.54 пункту 165.1 статті 165 цього Кодексу\" доповнити словами \"як допомога на лікування та медичне обслуговування (обстеження, діагностику), у тому числі\";\n4) у підпункті \"а\" підпункту 170.9.1 пункту 170.9:\nв абзаці третьому слова \"та документа про сплату\" замінити словами \"якщо його обов’язковість передбачена правилами перевезення на відповідному виді транспорту, та розрахункових документів про їх придбання\";\nабзац п’ятий викласти в такій редакції:\n\"До оподатковуваного доходу не включаються також витрати на відрядження, не підтверджені документально, на харчування та фінансування інших власних потреб фізичної особи (добові витрати), понесені у зв’язку з таким відрядженням у межах території України, але не більш як 0,1 розміру мінімальної заробітної плати, встановленої законом на 1 січня податкового (звітного) року, в розрахунку за кожен календарний день такого відрядження, а для відряджень за кордон - не вище 80 євро за кожен календарний день такого відрядження за офіційним обмінним курсом гривні до євро, установленим Національним банком України, в розрахунку за кожен такий день\";\nв абзаці тринадцятому слова \"та відмітками уповноваженої службової особи Державної прикордонної служби України в закордонному паспорті або документі, що його замінює\" замінити словами \"за наявності документальних доказів перебування особи у відрядженні (відміток прикордонних служб про перетин кордону, проїзних документів, рахунків на проживання та/або будь-яких інших документів, що підтверджують фактичне перебування особи у відрядженні)\";\nв абзаці чотирнадцятому слова \"наказу або відміток уповноваженої службової особи Державної прикордонної служби України в паспорті або документі, що його замінює\" виключити;\n5) підпункт 170.11.1 пункту 170.11 доповнити словами та цифрами \"крім доходів, визначених підпунктом 167.5.4 пункту 167.5 статті 167 цього Кодексу, які оподатковуються за ставкою, визначеною підпунктом 167.5.4 пункту 167.5 статті 167 цього Кодексу\".\n79. У статті 173 :\n1) абзац другий пункту 173.3 викласти в такій редакції:\n\"У разі продажу (обміну) об’єкта рухомого майна за посередництвом юридичної особи (її філії, відділення, іншого відокремленого підрозділу) або представництва нерезидента чи фізичної особи - підприємця або укладення та оформлення договорів відчуження транспортних засобів у присутності посадових осіб органів, які здійснюють реєстрацію (перереєстрацію) транспортних засобів, такий посередник або відповідний орган виконує функції податкового агента стосовно подання до контролюючого органу інформації про суму доходу та суму сплаченого до бюджету податку в порядку та строки, встановлені для податкового розрахунку, а платник податку під час укладання договору зобов’язаний самостійно сплатити до бюджету податок з доходу від операцій з продажу (обміну) об’єктів рухомого майна\";\n2) пункт 173.4 після абзацу шостого доповнити новим абзацом такого змісту:\n\"Органи, у присутності посадових осіб яких між фізичними особами здійснюються укладення та оформлення договорів купівлі-продажу (міни, поставки), а також інших договорів, здійснюють у встановленому законом порядку реєстрацію таких транспортних засобів за наявності оціночної або середньоринкової вартості такого рухомого майна та документа про сплату податку сторонами договору, обчисленого в установленому цим Кодексом порядку, та щокварталу подають до контролюючого органу інформацію про такі договори (угоди), включаючи інформацію про суму доходу та суму сплаченого до бюджету податку, в порядку та строки, встановлені для податкового розрахунку\".\nУ зв’язку з цим абзаци сьомий і восьмий вважати відповідно абзацами восьмим і дев’ятим.\n80. У статті 177 :\n1) пункт 177.3 доповнити підпунктом 177.3.1 такого змісту:\n\"177.3.1. Не включаються до доходу фізичної особи - підприємця суми акцизного податку з реалізованих суб’єктами господарювання роздрібної торгівлі підакцизних товарів\";\n2) у пункті 177.4 :\nпідпункт 177.4.3 викласти в такій редакції:\n\"177.4.3. суми податків, зборів, які пов’язані з проведенням господарської діяльності такої фізичної особи - підприємця (крім податку на додану вартість для фізичної особи - підприємця, зареєстрованого як платник податку на додану вартість, та акцизного податку, податку на доходи фізичних осіб з доходу від господарської діяльності, податку на майно); суми єдиного внеску на загальнообов’язкове державне соціальне страхування у розмірах і порядку, встановлених законом; платежі, сплачені за одержання ліцензій на провадження певних видів господарської діяльності фізичною особою - підприємцем, одержання дозволу, іншого документа дозвільного характеру, які пов’язані з господарською діяльністю фізичної особи - підприємця\";\nдоповнити підпунктами 177.4.5-177.4.9 такого змісту:\n\"177.4.5. Не включаються до складу витрат підприємця:\nвитрати, не пов’язані з провадженням господарської діяльності такою фізичною особою - підприємцем;\nвитрати на придбання, самостійне виготовлення основних засобів та витрати на придбання нематеріальних активів, які підлягають амортизації;\nвитрати на придбання та утримання основних засобів подвійного призначення, визначених цією статтею;\nдокументально не підтверджені витрати.\n177.4.6. Зазначені у цій статті підприємці мають право (за власним бажанням) включати до складу витрат, пов’язаних з провадженням їх господарської діяльності, амортизаційні відрахування з відповідним веденням окремого обліку таких витрат. При цьому амортизації підлягають:\nвитрати на придбання основних засобів та нематеріальних активів;\nвитрати на самостійне виготовлення основних засобів.\nНе підлягають амортизації та повністю включаються до складу витрат звітного періоду витрати на:\nпроведення ремонту, реконструкції, модернізації та інших видів поліпшення основних засобів;\nліквідацію основних засобів (у частині залишкової вартості).\nНе підлягають амортизації такі основні засоби подвійного призначення:\nземельні ділянки;\nоб’єкти житлової нерухомості;\nлегкові та вантажні автомобілі.\n177.4.7. Розрахунок амортизації основних засобів та нематеріальних активів здійснюється із застосуванням прямолінійного методу нарахування амортизації, за яким річна сума амортизації визначається діленням первісної вартості об’єкта основних засобів та нематеріальних активів, яка амортизується, на строк корисного використання об’єкта основних засобів та нематеріальних активів.\n177.4.8. Облік вартості, яка амортизується, ведеться за кожним об’єктом.\n177.4.9. Амортизація нараховується протягом строку корисного використання (експлуатації) об’єкта основних засобів та нематеріальних активів, самостійно установленого фізичною особою, але не менше мінімально допустимого строку корисного використання об’єкта основних засобів та нематеріальних активів:\nГрупи\nМінімально допустимі строки корисного використання, років\n1 - Капітальні витрати на поліпшення земель, не пов’язані з будівництвом\n15\n2 - Будівлі, споруди, передавальні пристрої\n10\n3 - Машини, обладнання, тварини, багаторічні насадження та інше\n5\n4 - Нематеріальні активи\nвідповідно до правовстановлюючого документа, але не менш як два роки\nДія цього підпункту поширюється виключно на об’єкти основних засобів та нематеріальних активів, витрати на придбання чи самостійне виготовлення яких підтверджені документально\";\n3) пункт 177.11 доповнити абзацами другим і третім такого змісту:\n\"Фізичні особи, стосовно яких проведено державну реєстрацію припинення підприємницької діяльності фізичної особи - підприємця за її рішенням, подають податкову декларацію за останній базовий податковий (звітний) період, в якій відображаються виключно доходи від проведення підприємницької діяльності, протягом 30 календарних днів з дня проведення державної реєстрації припинення підприємницької діяльності.\nУ разі проведення державної реєстрації припинення підприємницької діяльності фізичної особи - підприємця за її рішенням останнім базовим податковим (звітним) періодом є період з дня, наступного за днем закінчення попереднього базового податкового (звітного) періоду до останнього дня календарного місяця, в якому проведено державну реєстрацію припинення підприємницької діяльності\".\n81. У статті 179 :\n1) абзац шостий пункту 179.2 виключити;\n2) в абзаці другому пункту 179.6 слова \"опікуна або\" замінити словами \"батьків, опікуна або\";\n3) пункт 179.10 викласти в такій редакції:\n\"179.10. Платник податку має право звернутися до відповідного контролюючого органу з проханням надати консультативну допомогу з питань щодо заповнення його річної податкової декларації , а контролюючий орган зобов’язаний надати безоплатні послуги за таким зверненням\".\n82. У статті 183 :\n1) у пунктах 183.3 і 183.5 та абзаці другому пункту 183.9 слово \"виписку\" замінити словом \"складання\";\n2) абзац третій пункту 183.7 викласти в такій редакції:\n\"Реєстраційна заява про добровільну реєстрацію як платника податку може бути подана державному реєстратору як додаток до заяви про державну реєстрацію, що подається для проведення державної реєстрації юридичної особи або фізичної особи - підприємця. Електронна копія реєстраційної заяви, виготовлена шляхом сканування, передається державним реєстратором до контролюючих органів одночасно з відомостями з Єдиного державного реєстру юридичних осіб, фізичних осіб - підприємців та громадських формувань про проведення державної реєстрації юридичної особи або фізичної особи - підприємця згідно із Законом України \"Про державну реєстрацію юридичних осіб, фізичних осіб - підприємців та громадських формувань\".\n83. У статті 184 :\n1) у підпункті \"г\" пункту 184.1 слово \"товарів\" замінити словами \"товарів/послуг\";\n2) у пункті 184.5 слово \"виписку\" замінити словом \"складання\".\n84. Підпункт \"а\" пункту 185.1 статті 185 після слів \"у тому числі операції\" доповнити словами \"з безоплатної передачі та\".\n85. В абзаці другому пункту 189.3 статті 189 слова \"у межах договорів, що передбачають передання\" замінити словами \"за договорами, що передбачають перехід\".\n86. У пункті 192.1 статті 192:\n1) в абзаці другому слова \"видана їх отримувачу - платнику\" замінити словами \"складена на отримувача - платника\";\n2) абзац п’ятий викласти в такій редакції:\n\"Складені платником податку розрахунки коригування до податкових накладних , складених до 1 лютого 2015 року, розрахунки коригування до податкових накладних, які не підлягали наданню отримувачу (покупцю) - платнику податку, підлягають реєстрації в Єдиному реєстрі податкових накладних постачальником (продавцем). Зазначене не поширюється на розрахунки коригування, що передбачають зменшення суми компенсації вартості товарів/послуг їх постачальнику (зменшення податкового зобов’язання постачальника та податкового кредиту отримувача), складені після 1 липня 2015 року до податкових накладних, складених до 1 липня 2015 року на отримувача (покупця) - платника податку, які підлягають реєстрації в Єдиному реєстрі податкових накладних отримувачем (покупцем) товарів/послуг\".\n87. Підпункт \"ґ\" підпункту 195.1.2 пункту 195.1 статті 195 викласти в такій редакції:\n\"ґ) магазинами безмитної торгівлі, відповідно до порядку, встановленого Кабінетом Міністрів України.\nПостачання товарів магазинами безмитної торгівлі може здійснюватися виключно:\nфізичним особам, які виїжджають за межі митної території України;\nфізичним особам, які в’їжджають на митну територію України в пунктах пропуску через державний кордон України, відкритих для міжнародного повітряного сполучення;\nфізичним особам, які переміщуються транспортними засобами, що належать резидентам та знаходяться за межами митного кордону України.\nПорушення норм цього підпункту тягне за собою відповідальність, встановлену законом. Порядок контролю за дотриманням норм цього підпункту встановлюється Кабінетом Міністрів України\".\n88. У пункті 196.1 статті 196:\n1) абзац перший підпункту 196.1.1 після слів \"центральним органом виконавчої влади, що\" доповнити словами \"забезпечує формування та\";\n2) у підпункті 196.1.5 :\nв абзаці другому слова \"торгівлі за грошові кошти або цінні папери борговими зобов’язаннями\" замінити словами \"відступлення права вимоги, переведення боргу, торгівлі за грошові кошти або цінні папери борговими зобов’язаннями (вимогами)\";\nдоповнити абзацом третім такого змісту:\n\"переходу права власності на об’єкт фінансового лізингу до лізингодавця (нового кредитора) від лізингодавця (первинного кредитора) із збереженням прав та обов’язків сторін за договором фінансового лізингу в разі, коли лізингодавцем (первинним кредитором) під час передачі лізингоодержувачу такого об’єкта фінансового лізингу нараховані та відображені у податковій звітності за відповідний звітний (податковий) період податкові зобов’язання з податку\".\n89. У статті 197 :\n1) в абзаці шостому підпункту 197.1.2 пункту 197.1 цифри та слова \"I-IV рівнів акредитації\" виключити;\n2) у другому реченні пункту 197.10 слово \"виписки\" замінити словом \"складання\";\n3) пункт 197.22 виключити.\n90. У статті 198 :\n1) у пункті 198.1 :\nв абзаці другому слова \"(у тому числі в разі їх ввезення на митну територію України)\" виключити;\nв абзаці третьому слова \"у тому числі при їх ввезенні на митну територію України\" виключити;\nдоповнити абзацом шостим такого змісту:\n\"ґ) ввезення товарів та/або необоротних активів на митну територію України\";\n2) пункт 198.3 викласти в такій редакції:\n\"198.3. Податковий кредит звітного періоду визначається виходячи з договірної (контрактної) вартості товарів/послуг та складається із сум податків, нарахованих (сплачених) платником податку за ставкою, встановленою пунктом 193.1 статті 193 цього Кодексу, протягом такого звітного періоду у зв’язку з:\nпридбанням або виготовленням товарів та наданням послуг;\nпридбанням (будівництвом, спорудженням) основних фондів (основних засобів, у тому числі інших необоротних матеріальних активів та незавершених капітальних інвестицій у необоротні капітальні активи);\nввезенням товарів та/або необоротних активів на митну територію України.\nНарахування податкового кредиту здійснюється незалежно від того, чи такі товари/послуги та основні фонди почали використовуватися в оподатковуваних операціях у межах провадження господарської діяльності платника податку протягом звітного податкового періоду, а також від того, чи здійснював платник податку оподатковувані операції протягом такого звітного податкового періоду\";\n3) у пункті 198.5 :\nв абзаці другому слово \"та\" замінити словом \"або\";\nабзац п’ятий доповнити словами та цифрами \"(крім випадків, передбачених пунктом 189.9 статті 189 цього Кодексу)\";\n4) у пункті 198.6 :\nабзац четвертий викласти в такій редакції:\n\"У разі якщо платник податку не включив у відповідному звітному періоді до податкового кредиту суму податку на додану вартість на підставі отриманих податкових накладних /розрахунків коригування до таких податкових накладних, зареєстрованих в Єдиному реєстрі податкових накладних, таке право зберігається за ним протягом 365 календарних днів з дати складення податкової накладної/розрахунку коригування. У разі зупинення реєстрації податкової накладної/розрахунку коригування до такої податкової накладної в Єдиному реєстрі податкових накладних згідно з пунктом 201.16 статті 201 цього Кодексу перебіг зазначеного строку переривається на період зупинення їх реєстрації та відновлюється з дня припинення процедури зупинення їх реєстрації згідно з підпунктом 201.16.4 пункту 201.16 статті 201 цього Кодексу\";\nабзаци п’ятий - сьомий замінити одним абзацом такого змісту:\n\"Суми податку, сплачені (нараховані) у зв’язку з придбанням товарів/послуг, зазначені в податкових накладних /розрахунках коригування до таких податкових накладних, зареєстрованих в Єдиному реєстрі податкових накладних з порушенням строку реєстрації, включаються до податкового кредиту за звітний податковий період, в якому зареєстровано податкові накладні/розрахунки коригування до таких податкових накладних в Єдиному реєстрі податкових накладних, але не пізніше ніж через 365 календарних днів з дати складення податкових накладних/розрахунків коригування до таких податкових накладних, у тому числі для платників податку, які застосовують касовий метод. У разі зупинення реєстрації податкової накладної/розрахунку коригування до такої податкової накладної в Єдиному реєстрі податкових накладних згідно з пунктом 201.16 статті 201 цього Кодексу перебіг зазначеного строку переривається на період зупинення їх реєстрації та відновлюється з дня припинення процедури зупинення їх реєстрації згідно з підпунктом 201.16.4 пункту 201.16 статті 201 цього Кодексу\";\n5) доповнити пунктом 198.7 такого змісту:\n\"198.7. Сума від’ємного значення, що підлягає включенню до складу податкового кредиту наступного звітного (податкового) періоду платника, що реорганізується шляхом:\nприєднання, злиття, перетворення, - підлягає перенесенню до складу податкового кредиту правонаступника у наступному періоді після підписання передавального акта відповідно до законодавства;\nподілу, виділення, - підлягає перенесенню до складу податкового кредиту правонаступника пропорційно до отриманої частки майна згідно з розподільчим балансом у наступному періоді після підписання розподільчого балансу відповідно до законодавства.\nТаке перенесення здійснюється в разі, якщо сума від’ємного значення, що підлягає включенню до складу податкового кредиту наступного звітного (податкового) періоду платника, що реорганізується, підтверджена документальною перевіркою контролюючого органу\".\n91. У пункті 199.5 статті 199:\nу першому реченні слова \"сум податку, які відносяться до податкового кредиту за операціями, зазначеними\" замінити словами \"сум податкових зобов’язань, зазначених\";\nу другому реченні слова \"податкового кредиту\" замінити словами \"податкових зобов’язань\".\n92. У статті 200 :\n1) в абзаці другому пункту 200.2:\nу першому реченні слова \"забезпечує реалізацію податкової та митної політики\" замінити словами \"реалізує державну податкову та митну політику\", а слова \"органу, що здійснює казначейське обслуговування бюджетних коштів\" - словами \"центральному органу виконавчої влади, що реалізує державну політику у сфері казначейського обслуговування бюджетних коштів\";\nу другому реченні слова \"орган, що здійснює казначейське обслуговування бюджетних коштів\" замінити словами \"центральний орган виконавчої влади, що реалізує державну політику у сфері казначейського обслуговування бюджетних коштів\";\n2) у пункті 200.7 :\nдруге речення абзацу першого виключити;\nпідпункти 200.7.1-200.7.3 викласти в такій редакції:\n\"200.7.1. Формування Реєстру заяв про повернення суми бюджетного відшкодування здійснюється на підставі баз даних центрального органу виконавчої влади, що реалізує податкову і митну політику, та центрального органу виконавчої влади, що реалізує державну політику у сфері казначейського обслуговування бюджетних коштів.\nДо такого Реєстру вносяться такі дані:\n1) найменування платника податку та його індивідуальний податковий номер;\n2) дата подання заяви про повернення суми бюджетного відшкодування на рахунок платника у банку, поданої у складі податкової декларації або уточнюючого розрахунку (в разі їх подання);\n3) сума податку, заявленого до бюджетного відшкодування, зазначена у кожній заяві, поданій у складі податкової декларації або уточнюючого розрахунку (в разі їх подання), у тому числі окремо, яка підлягає перерахуванню на рахунок платника податку у банку та/або в рахунок сплати грошових зобов’язань, та/або погашення податкового боргу такого платника податку з інших платежів, що сплачуються до державного бюджету;\n4) сума податку, заявленого до бюджетного відшкодування, зменшена на суму податкового боргу;\n5) реквізити поточного рахунка платника податку для перерахування бюджетного відшкодування;\n6) реквізити бюджетних рахунків для перерахування у рахунок сплати грошових зобов’язань або погашення податкового боргу такого платника податку з інших платежів, що сплачуються до державного бюджету;\n7) реквізити бюджетного рахунка, з якого здійснюється бюджетне відшкодування податку;\n8) дата початку та закінчення проведення перевірки даних, зазначених у податковій декларації або уточнюючому розрахунку (в разі їх подання), в складі яких подана заява про повернення суми бюджетного відшкодування, з обов’язковою відміткою щодо виду перевірки (камеральна, документальна);\n9) сума податку, заявленого до бюджетного відшкодування, та дата поданої до контролюючого органу заяви в разі виникнення у платника податку необхідності змінити напрям узгодженого бюджетного відшкодування;\n10) дата складення та вручення платнику податків акта перевірки;\n11) дата та номер податкового повідомлення-рішення та сума бюджетного відшкодування за кожною заявою з урахуванням (у разі подання) уточнюючого розрахунку, неузгоджена контролюючим органом;\n12) дата початку оскарження податкового повідомлення-рішення та сума бюджетного відшкодування, що оскаржується;\n13) дата закінчення оскарження податкового повідомлення-рішення та сума бюджетного відшкодування, узгоджена за результатами оскарження;\n14) сума узгодженого контролюючим органом бюджетного відшкодування за кожною заявою та дата її узгодження;\n15) дата та сума повернення бюджетного відшкодування на рахунок платника у банку;\n16) дата та сума зарахування (перерахування) в рахунок сплати грошових зобов’язань або погашення податкового боргу такого платника податку з інших платежів, що сплачуються до державного бюджету.\nВнесення даних до Реєстру заяв про повернення суми бюджетного відшкодування посадовими особами відповідних органів здійснюється з дотриманням вимог законів щодо електронного підпису та електронного документообігу.\nПорядок ведення та форма Реєстру заяв про повернення суми бюджетного відшкодування затверджуються Кабінетом Міністрів України.\n200.7.2. Заяви про повернення сум бюджетного відшкодування автоматично вносяться до Реєстру заяв про повернення суми бюджетного відшкодування протягом операційного дня їх отримання у хронологічному порядку їх надходження.\nПовернення узгоджених сум бюджетного відшкодування здійснюється у хронологічному порядку відповідно до черговості внесення до Реєстру заяв про повернення суми бюджетного відшкодування.\n200.7.3. Дані Реєстру заяв про повернення суми бюджетного відшкодування, передбачені підпунктом 200.7.1 цього пункту, крім підпункту 5 підпункту 200.7.1 цього пункту щодо реквізитів поточного рахунка платника податку для перерахування бюджетного відшкодування, не є інформацією з обмеженим доступом та підлягають щоденному, крім вихідних, святкових та неробочих днів, оприлюдненню на офіційному веб-сайті центрального органу виконавчої влади, що забезпечує формування державної фінансової політики.\nПорядок надання відповідної інформації центральним органом виконавчої влади, що реалізує податкову та митну політику, та центральним органом виконавчої влади, що реалізує державну політику у сфері казначейського обслуговування бюджетних коштів, для її оприлюднення на офіційному веб-сайті центрального органу виконавчої влади, що забезпечує формування державної фінансової політики, встановлюється центральним органом виконавчої влади, що забезпечує формування державної фінансової політики\";\n3) перше речення пункту 200.8 після слів \"податкової декларації\" доповнити словами \"або уточнюючих розрахунків (в разі їх подання)\";\n4) пункт 200.10 викласти в такій редакції:\n\"200.10. У строк, передбачений абзацом першим пункту 76.3 статті 76 цього Кодексу, контролюючий орган проводить камеральну перевірку даних податкової декларації або уточнюючих розрахунків (в разі їх подання).\nПлатники податку, які мають право на бюджетне відшкодування відповідно до цієї статті та подали заяву про повернення суми бюджетного відшкодування, отримують таке бюджетне відшкодування в разі узгодження контролюючим органом заявленої суми бюджетного відшкодування за результатами камеральної перевірки, а у випадках, визначених пунктом 200.11 цієї статті, - за результатами перевірки, зазначеної у такому пункті, що проводяться відповідно до цього Кодексу\";\n5) у пункті 200.12 :\nабзаци перший - третій замінити дев’ятьма новими абзацами такого змісту:\n\"200.12. Зазначена у заяві сума бюджетного відшкодування вважається узгодженою в Реєстрі заяв про повернення суми бюджетного відшкодування з однієї із таких дат:\nа) з дня, наступного за днем закінчення граничного строку проведення перевірки, в разі, якщо контролюючим органом внесені до Реєстру заяв про повернення суми бюджетного відшкодування відомості про відсутність порушень під час такої перевірки;\nб) з дня, наступного за днем закінчення граничного строку проведення камеральної перевірки, в разі, якщо контролюючим органом не внесені до Реєстру заяв про повернення суми бюджетного відшкодування відомості про дату початку та закінчення проведення перевірки даних, зазначених у податковій декларації або уточнюючому розрахунку, з обов’язковою відміткою щодо виду перевірки (камеральна, документальна);\nв) з дня, наступного за днем закінчення граничного строку, передбаченого цим Кодексом для складення акта перевірки, в разі, якщо контролюючим органом не внесені до Реєстру заяв про повернення суми бюджетного відшкодування відомості про дату складення акта перевірки;\nг) з дня, наступного за днем закінчення граничного строку, передбаченого цим Кодексом для надсилання (вручення) податкового повідомлення-рішення, в разі, якщо контролюючим органом не внесені до Реєстру заяв про повернення суми бюджетного відшкодування відомості про дату та номер податкового повідомлення-рішення;\nґ) з дня визнання протиправним та/або скасування податкового повідомлення-рішення.\nУ випадках, передбачених підпунктами \"б\" і \"в\" цього пункту, інформація про узгодженість бюджетного відшкодування та його суму відображається в Реєстрі заяв про повернення суми бюджетного відшкодування в автоматичному режимі на наступний робочий день після виникнення такого випадку.\nУ випадках, передбачених підпунктами \"а\", \"г\" і \"ґ\" цього пункту, інформація про узгодженість бюджетного відшкодування та його суму відображається в Реєстрі заяв про повернення суми бюджетного відшкодування контролюючим органом на наступний робочий день після виникнення такого випадку.\nУзгоджена сума бюджетного відшкодування стає доступною органу, що здійснює казначейське обслуговування бюджетних коштів, для виконання на наступний операційний день за днем її відображення в Реєстрі заяв про повернення суми бюджетного відшкодування та перераховується органом, що здійснює казначейське обслуговування бюджетних коштів, у строки, передбачені пунктом 200.13 цієї статті, на поточний банківський рахунок платника податку в обслуговуючому банку та/або на бюджетні рахунки для перерахування у рахунок сплати грошових зобов’язань або погашення податкового боргу такого платника податку з інших платежів, що сплачуються до Державного бюджету України\".\nУ зв’язку з цим абзаци четвертий і п’ятий вважати відповідно абзацами десятим і одинадцятим;\nв абзаці одинадцятому слова \"протягом п’яти робочих днів\" замінити словами \"не пізніше наступного робочого дня\", а слова \"повинен її задовольнити\" - словами \"зобов’язаний внести відповідні дані до Реєстру заяв про повернення суми бюджетного відшкодування\";\n6) пункт 200.13 викласти в такій редакції:\n\"200.13. На підставі даних Реєстру заяв про повернення суми бюджетного відшкодування орган, що здійснює казначейське обслуговування бюджетних коштів, після дня набуття статусу узгодженої суми бюджетного відшкодування перераховує таку суму з бюджетного рахунка на поточний банківський рахунок платника податку в обслуговуючому банку та/або на бюджетні рахунки для перерахування у рахунок сплати грошових зобов’язань або погашення податкового боргу такого платника податку з інших платежів, що сплачуються до державного бюджету, протягом п’яти операційних днів\";\n7) у пункті 200.14 :\nв абзаці першому слова та цифри \"документальної позапланової виїзної перевірки сум бюджетного відшкодування, визначених у пункті 200.11 цієї статті\" замінити словами \"документальної перевірки\";\nабзац другий виключити;\n8) абзаци перший і другий пункту 200.15 викласти в такій редакції:\n\"200.15. У разі коли за результатами перевірки сум податку, заявлених до відшкодування, платник податку розпочинає процедуру адміністративного або судового оскарження, контролюючий орган не пізніше наступного робочого дня після отримання відповідного повідомлення від платника або ухвали суду про порушення провадження у справі зобов’язаний внести відповідні дані до Реєстру заяв про повернення суми бюджетного відшкодування.\nПісля закінчення процедури адміністративного оскарження або набрання законної сили рішенням суду контролюючий орган на наступний робочий день після отримання відповідного рішення зобов’язаний внести до Реєстру заяв про повернення суми бюджетного відшкодування дані щодо узгодженої суми бюджетного відшкодування платника\";\n9) пункти 200.19-200.21 виключити.\n93. У статті 200 -1 :\n1) в абзаці другому пункту 200 -1 .1 слово \"виданих\" замінити словом \"складених\";\n2) у пункті 200 -1 .2 :\nпісля абзацу першого доповнити новим абзацом такого змісту:\n\"Розрахунки з бюджетом у системі електронного адміністрування податку на додану вартість здійснюються з цих рахунків, крім випадку, передбаченого абзацом другим пункту 87.1 статті 87 цього Кодексу\".\nУ зв’язку з цим абзаци другий - шостий вважати відповідно абзацами третім - сьомим;\nв абзаці сьомому слова \"органу, що здійснює казначейське обслуговування бюджетних коштів\" замінити словами \"центральному органу виконавчої влади, що реалізує державну політику у сфері казначейського обслуговування бюджетних коштів\";\n3) у пункті 200 -1 .3 :\nпісля абзацу шостого доповнити двома новими абзацами такого змісту:\n\"Під час розрахунку показника &sum; ПопРах також враховується сума коштів у разі проведення органом, що здійснює казначейське обслуговування бюджетних коштів, розрахунків платника податку з погашення заборгованості з різниці в тарифах на теплову енергію, опалення та постачання гарячої води, послуги з централізованого водопостачання, водовідведення, що вироблялися, транспортувалися та постачалися населенню та/або іншим підприємствам централізованого питного водопостачання та водовідведення, які надають населенню послуги з централізованого водопостачання та водовідведення, яка виникла у зв’язку з невідповідністю фактичної вартості теплової енергії та послуг з централізованого водопостачання, водовідведення, опалення та постачання гарячої води тарифам, що затверджувалися та/або погоджувалися органами державної влади чи органами місцевого самоврядування, за рахунок субвенції з державного бюджету місцевим бюджетам з подальшим спрямуванням коштів відповідно до Закону України про Державний бюджет України в рахунок погашення заборгованості з податку. При цьому для поповнення рахунка в системі електронного адміністрування податку враховується в межах проведених розрахунків з податку сума зменшення залишку узгоджених податкових зобов’язань такого платника податку, не сплачених до бюджету, строк сплати яких настав, що обліковується органом, що здійснює казначейське обслуговування бюджетних коштів, до виконання в повному обсязі за коригуючими реєстрами.\nПорядок та строки врахування таких сум у системі електронного адміністрування податку встановлюються Кабінетом Міністрів України\".\nУ зв’язку з цим абзаци сьомий - двадцятий вважати відповідно абзацами дев’ятим - двадцять другим;\nабзаци тринадцятий і чотирнадцятий виключити;\nв абзаці вісімнадцятому слово \"виданими\" замінити словом \"складеними\";\nв абзаці дев’ятнадцятому слова \"проведених за результатами перевірок\" замінити словами \"та результатів перевірок, що проводяться відповідно до цього Кодексу\";\nдоповнити абзацами двадцять третім і двадцять четвертим такого змісту:\n\"Сума &sum; Накл платника, реорганізованого шляхом приєднання, злиття, перетворення, сформована на момент державної реєстрації припинення юридичної особи, використовується під час обрахунку суми &sum; Накл правонаступника такого платника податку.\nСума &sum; Накл платника, реорганізованого шляхом поділу (з якого здійснюється виділ), сформована на момент державної реєстрації припинення юридичної особи такого платника (державної реєстрації створення юридичної особи правонаступника), використовується під час обрахунку суми &sum; Накл правонаступника такого платника податку пропорційно до отриманої частки майна згідно з розподільчим балансом\";\n4) підпункт \"г\" пункту 200 -1 .4 викласти в такій редакції:\n\"г) з бюджету в сумах надміру сплачених грошових зобов’язань з податку на додану вартість, повернутих платнику податків у порядку, встановленому пунктом 43.4 -1 статті 43 цього Кодексу\";\n5) у другому реченні абзацу першого пункту 200 -1 .5 слово \"виданих\" замінити словом \"складених\";\n6) у пункті 200 -1 .6 :\nабзац перший після слів \"відповідно до задекларованих в податковій декларації результатів\" доповнити словами \"а також у разі подання уточнюючих розрахунків до податкової декларації \";\nабзаци другий - четвертий замінити одним абзацом такого змісту:\n\"Якщо на дату подання податкової звітності з податку сума коштів на рахунку в системі електронного адміністрування податку на додану вартість платника податку перевищує суму, що підлягає перерахуванню до бюджету відповідно до поданої звітності, платник податку має право подати до контролюючого органу у складі такої податкової звітності заяву, відповідно до якої такі кошти підлягають перерахуванню на поточний рахунок такого платника податку, реквізити якого платник зазначає в заяві, у сумі залишку коштів, що перевищує суму податкового боргу з податку та суму узгоджених податкових зобов’язань з податку\".\nУ зв’язку з цим абзаци п’ятий - дев’ятий вважати відповідно абзацами третім - сьомим;\nв абзаці третьому слова \"до бюджету або\" виключити;\nв абзаці п’ятому слова \"органу, що здійснює казначейське обслуговування бюджетних коштів\" замінити словами \"центральному органу виконавчої влади, що реалізує державну політику у сфері казначейського обслуговування бюджетних коштів\";\nв абзаці шостому слова \"орган, що здійснює казначейське обслуговування бюджетних коштів\" замінити словами \"центральний орган виконавчої влади, що реалізує державну політику у сфері казначейського обслуговування бюджетних коштів\";\nабзац сьомий замінити трьома абзацами такого змісту:\n\"Центральний орган виконавчої влади, що реалізує податкову та митну політику, має право надсилати центральному органу виконавчої влади, що реалізує державну політику у сфері казначейського обслуговування бюджетних коштів, у якому відкриті рахунки платників у системі електронного адміністрування податку на додану вартість:\nреєстри - для перерахування податку до бюджету в разі подання платником податку уточнюючих розрахунків до податкових декларацій ;\nкоригуючі реєстри - для уточнення інформації, зазначеної у раніше надісланих реєстрах\";\n7) доповнити пунктом 200 -1 .9 такого змісту:\n\"200 -1 .9. Якщо у платника податку загальна сума податкових зобов’язань, зазначених ним у поданих податкових деклараціях з урахуванням уточнюючих розрахунків до них, перевищує суму податку, що міститься в складених таким платником податкових накладних та розрахунках коригування до таких податкових накладних, зареєстрованих в Єдиному реєстрі податкових накладних ( &sum; Перевищ), а сума, визначена пунктом 200 -1 .3 статті 200 -1 цього Кодексу ( &sum; Накл), є недостатньою для реєстрації таким платником податкової накладної або розрахунку коригування до такої податкової накладної за звітні періоди виникнення такого перевищення, платник податку має право зареєструвати податкову накладну або розрахунок коригування в Єдиному реєстрі податкових накладних на суму податку, що дорівнює значенню показника &sum; Перевищ, зменшеного на суму задекларованих до сплати податкових зобов’язань за періоди починаючи з 1 липня 2015 року (включаючи податкові зобов’язання, які були сплачені платником податку, та податкові зобов’язання, які не були сплачені платником податку) та збільшеного на значення показника &sum; ПопРах незалежно від значення показника &sum; Накл, визначеного відповідно до пункту 200 -1 .3 цієї статті.\nПлатник податку має право зареєструвати в порядку, визначеному абзацом першим цього пункту, тільки податкові накладні за звітні періоди, в яких виникло перевищення податкових зобов’язань, зазначених платником у поданих податкових деклараціях з урахуванням уточнюючих розрахунків до них, над сумою податку, що міститься в складених таким платником податкових накладних та розрахунках коригування до таких податкових накладних, зареєстрованих в Єдиному реєстрі податкових накладних ( &sum; Перевищ)\".\n94. У статті 201 :\n1) у пункті 201.1 :\nв абзаці четвертому слово \"виписування\" замінити словом \"складання\";\nабзац чотирнадцятий викласти в такій редакції:\n\"і) код товару згідно з УКТ ЗЕД , для послуг - код послуги згідно з Державним класифікатором продукції та послуг ; платники податків, крім випадків постачання підакцизних товарів та товарів, ввезених на митну територію України, мають право зазначати код товару згідно з УКТ ЗЕД або код послуги згідно з Державним класифікатором продукції та послуг неповністю, але не менше ніж чотири перших цифри відповідного коду\";\n2) пункт 201.3 викласти в такій редакції:\n\"201.3. У разі звільнення від оподаткування у податковій накладній робиться запис \"Без ПДВ\" з посиланням на відповідні пункти (підпункти), статті, підрозділи, розділи цього Кодексу та/або міжнародного договору, якими передбачено звільнення від оподаткування податком\";\n3) пункт 201.4 доповнити абзацом одинадцятим такого змісту:\n\"Платники податку в разі здійснення постачання товарів/послуг, база оподаткування яких, визначена відповідно до статей 188 і 189 цього Кодексу, перевищує фактичну ціну постачання таких товарів/послуг, можуть скласти не пізніше останнього дня місяця, в якому здійснено такі постачання, зведену податкову накладну з урахуванням сум податку, розрахованих виходячи з перевищення бази оподаткування над фактичною ціною, визначених окремо по кожній операції з постачання товарів/послуг\";\n4) у пункті 201.10 :\nпісля абзацу другого доповнити новим абзацом такого змісту:\n\" Податкова накладна та/або розрахунок коригування до неї, складені та зареєстровані після 1 липня 2017 року в Єдиному реєстрі податкових накладних платником податку, який здійснює операції з постачання товарів/послуг, є для покупця таких товарів/послуг достатньою підставою для нарахування сум податку, що відносяться до податкового кредиту, та не потребує будь-якого іншого додаткового підтвердження\".\nУ зв’язку з цим абзаци третій - дев’ятнадцятий вважати відповідно абзацами четвертим - двадцятим;\nабзац десятий замінити трьома абзацами такого змісту:\n\"Якщо надіслані податкові накладні /розрахунки коригування сформовано з порушенням вимог, передбачених пунктом 201.1 цієї статті та/або пунктом 192.1 статті 192 цього Кодексу, а також у разі зупинення реєстрації податкової накладної/розрахунку коригування відповідно до пункту 201.16 цієї статті, протягом операційного дня продавцю/покупцю надсилається квитанція в електронному вигляді у текстовому форматі про неприйняття їх в електронному вигляді або зупинення їх реєстрації із зазначенням причин.\nПомилки в реквізитах, визначених пунктом 201.1 цієї статті (крім коду товару згідно з УКТ ЗЕД ), які не заважають ідентифікувати здійснену операцію, її зміст (товар/послугу, що постачаються), період, сторони та суму податкових зобов’язань, не можуть бути причиною неприйняття податкових накладних у електронному вигляді.\nКвитанція про зупинення реєстрації податкової накладної /розрахунку коригування надсилається одночасно продавцю та покупцю платнику податку\".\nУ зв’язку з цим абзаци одинадцятий - двадцятий вважати відповідно абзацами тринадцятим - двадцять другим;\nабзац тринадцятий після слів \"або неприйняття\" доповнити словами \"або зупинення реєстрації податкової накладної /розрахунку коригування\";\nабзаци чотирнадцятий і п’ятнадцятий замінити п’ятьма абзацами такого змісту:\n\"Реєстрація податкових накладних та/або розрахунків коригування до податкових накладних у Єдиному реєстрі податкових накладних повинна здійснюватися з урахуванням граничних строків:\nдля податкових накладних /розрахунків коригування до податкових накладних, складених з 1 по 15 календарний день (включно) календарного місяця, - до останнього дня (включно) календарного місяця, в якому вони складені;\nдля податкових накладних /розрахунків коригування до податкових накладних, складених з 16 по останній календарний день (включно) календарного місяця, - до 15 календарного дня (включно) календарного місяця, наступного за місяцем, в якому вони складені.\nУ разі порушення таких строків застосовуються штрафні санкції згідно з цим Кодексом.\nПлатник податку має право зареєструвати податкову накладну та/або розрахунок коригування в Єдиному реєстрі податкових накладних, в якій загальна сума податку не перевищує суму, обчислену відповідно до пункту 200 -1 .3 статті 200 -1 цього Кодексу протягом 365 календарних днів, що наступають за датою виникнення податкових зобов’язань, відображених у відповідних податкових накладних та/або розрахунках коригування. У разі якщо реєстрація податкової накладної/розрахунку коригування у Єдиному реєстрі податкових накладних зупинена в порядку, визначеному в пункті 201.16 цієї статті, реєстрація таких податкових накладних/розрахунку коригування в Єдиному реєстрі податкових накладних здійснюється з урахуванням особливостей, визначених у підпункті 201.16.4 пункту 201.16 цієї статті. У разі зупинення реєстрації податкової накладної/розрахунку коригування в Єдиному реєстрі податкових накладних згідно з пунктом 201.16 цієї статті перебіг зазначеного строку переривається на період зупинення їх реєстрації та відновлюється з дня припинення процедури зупинення їх реєстрації згідно з підпунктом 201.16.4 пункту 201.16 цієї статті\".\nУ зв’язку з цим абзаци шістнадцятий - двадцять другий вважати відповідно абзацами дев’ятнадцятим - двадцять п’ятим;\nперше речення абзацу двадцять третього викласти в такій редакції:\n\"У разі допущення продавцем товарів/послуг помилок при зазначенні обов’язкових реквізитів податкової накладної , передбачених пунктом 201.1 статті 201 цього Кодексу, та/або порушення продавцем/покупцем граничних термінів реєстрації в Єдиному реєстрі податкових накладних (крім податкових накладних/розрахунків коригування, реєстрація яких зупинена згідно з пунктом 201.16 цієї статті) податкової накладної та/або розрахунку коригування покупець/продавець таких товарів/послуг має право додати до податкової декларації за звітний податковий період заяву із скаргою на такого продавця/покупця\";\nабзац двадцять четвертий викласти в такій редакції:\n\"Протягом 90 календарних днів з дня надходження такої заяви із скаргою з урахуванням вимог, встановлених підпунктом 78.1.9 пункту 78.1 статті 78 цього Кодексу, контролюючий орган зобов’язаний провести документальну перевірку зазначеного продавця для з’ясування достовірності та повноти нарахування ним зобов’язань з податку за такою операцією\";\nабзац двадцять п’ятий виключити;\n4) доповнити пунктом 201.16 такого змісту:\n\"201.16. Реєстрація податкової накладної /розрахунку коригування в Єдиному реєстрі податкових накладних може бути зупинена у порядку, визначеному Кабінетом Міністрів України, у разі відповідності такої податкової накладної/розрахунку коригування сукупності критеріїв оцінки ступеня ризиків, достатніх для зупинення реєстрації податкової накладної/розрахунку коригування в Єдиному реєстрі податкових накладних, встановлених відповідно до пункту 74.2 статті 74 цього Кодексу.\n201.16.1. У разі зупинення реєстрації податкової накладної /розрахунку коригування в Єдиному реєстрі податкових накладних платнику податку протягом операційного дня контролюючий орган в автоматичному режимі надсилає (в електронному вигляді у текстовому форматі) квитанцію про зупинення реєстрації такої податкової накладної/розрахунку коригування. Така квитанція є підтвердженням зупинення такої реєстрації.\nУ квитанції про зупинення реєстрації податкової накладної /розрахунку коригування зазначаються:\nа) порядковий номер та дата складення податкової накладної /розрахунку коригування;\nб) визначення критерію(їв) оцінки ступеня ризиків, достатніх для зупинення реєстрації податкової накладної /розрахунку коригування в Єдиному реєстрі податкових накладних, на підставі яких було здійснено зупинення реєстрації податкової накладної/розрахунку коригування;\nв) пропозиція щодо надання платником податку пояснень та/або копії документів (за вичерпним переліком), достатніх для прийняття контролюючим органом рішення про реєстрацію такої податкової накладної /розрахунку коригування в Єдиному реєстрі податкових накладних.\nВичерпний перелік таких документів у розрізі критеріїв оцінки ступеня ризиків, достатніх для зупинення реєстрації податкової накладної /розрахунку коригування в Єдиному реєстрі податкових накладних, затверджується центральним органом виконавчої влади, що забезпечує формування та реалізує державну фінансову політику.\n201.16.2. Письмові пояснення та/або копії документів, зазначені у підпункті \"в\" підпункту 201.16.1 цього пункту, платник податку має право подати до контролюючого органу за основним місцем обліку такого платника податку протягом 365 календарних днів, що настають за датою виникнення податкового зобов’язання, відображеного у такій податковій накладній /розрахунку коригування. Такі документи передаються контролюючим органом за основним місцем обліку платника податку не пізніше наступного робочого дня з дня їх отримання до комісії центрального органу виконавчої влади, що реалізує державну податкову і митну політику.\n201.16.3. Письмові пояснення та/або копії документів, подані платником податків до контролюючого органу відповідно до підпункту 201.16.2 цього пункту, розглядаються комісією центрального органу виконавчої влади, що реалізує державну податкову і митну політику.\nЗазначена комісія приймає рішення про:\nреєстрацію податкової накладної /розрахунку коригування в Єдиному реєстрі податкових накладних;\nвідмову у реєстрації податкової накладної /розрахунку коригування в Єдиному реєстрі податкових накладних.\nПідстави для прийняття комісією центрального органу виконавчої влади, що реалізує державну податкову і митну політику, рішення про реєстрацію податкової накладної /розрахунку коригування в Єдиному реєстрі податкових накладних або про відмову в такій реєстрації встановлюються Кабінетом Міністрів України.\nПорядок роботи комісії визначається центральним органом виконавчої влади, що забезпечує формування та реалізує державну фінансову політику.\nРішення про реєстрацію або відмову в реєстрації податкової накладної /розрахунку коригування в Єдиному реєстрі податкових накладних приймається та надсилається платнику податку протягом п’яти робочих днів, що настають за днем отримання пояснень та документів, поданих відповідно до підпункту 201.16.2 цього пункту.\nФорма таких рішень встановлюється центральним органом виконавчої влади, що забезпечує формування та реалізує державну фінансову політику.\nРішення про відмову у реєстрації податкової накладної /розрахунку коригування в Єдиному реєстрі податкових накладних може бути оскаржено в адміністративному або судовому порядку.\n201.16.4. Податкова накладна /розрахунок коригування, реєстрацію якої в Єдиному реєстрі податкових накладних було зупинено, реєструється у день настання однієї із таких подій:\nа) прийнято рішення про реєстрацію податкової накладної /розрахунку коригування в Єдиному реєстрі податкових накладних;\nб) набрало законної сили рішення суду про реєстрацію відповідної податкової накладної /розрахунку коригування в Єдиному реєстрі податкових накладних\".\n95. У пункті 202.2 статті 202:\nу першому реченні абзацу першого слова і цифри \"які відповідно до підпункту \"б\" пункту 154.6 статті 154 цього Кодексу мають право на застосування нульової ставки податку на прибуток, на період з 1 квітня 2011 року до 1 січня 2016 року, а також платники податку\" виключити;\nабзац другий виключити.\n96. У пункті 208.4 статті 208 та абзаці другому пункту 210.5 статті 210 слово \"виписується\" замінити словом \"складається\".\n97. Пункт 213.3 статті 213 доповнити підпунктом 213.3.13 такого змісту:\n\"213.3.13. ввезення на митну територію України неферментованої (непереробленої) тютюнової сировини тютюново-ферментаційними заводами, які здійснюють реалізацію ферментованої (переробленої) тютюнової сировини виробникам тютюнових виробів або її експорт; реалізація тютюнової сировини тютюново-ферментаційним заводам особами, які виробляють тютюнову сировину на митній території України; реалізація ферментованої (переробленої) тютюнової сировини тютюново-ферментаційними заводами виробникам тютюнових виробів\".\n98. У статті 215 :\n1) у підпункті 215.3.5 -1 пункту 215.3 цифри і слова:\n\"8703 90 10 00\n- - транспортні засоби, оснащені електричними двигунами\n109,129 євро за 1 штуку\"\nзамінити цифрами і словами:\n\"8703 90 10\n- - транспортні засоби, оснащені електричними двигунами:\n8703 90 10 10\n- - - транспортні засоби, оснащені виключно електричними двигунами (одним чи декількома)\n109,129 євро за 1 штуку;\n8703 90 10 90\n- - - інші\n109,129 євро за 1 штуку\";\n2) підпункт 215.3.7 пункту 215.3 викласти в такій редакції:\n\"215.3.7. мотоцикли (включаючи мопеди) та велосипеди з допоміжним двигуном, з колясками або без них:\nКод товару (продукції) згідно з УКТ ЗЕД\nОпис товару (продукції) згідно з УКТ ЗЕД\nСтавка податку у твердій сумі з одиниці реалізованого товару (продукції) (специфічні)\n8711 10 00 00\nМотоцикли (включаючи мопеди) та велосипеди з допоміжним двигуном, з колясками або без них, з двигуном внутрішнього згоряння з кривошипно-шатунним механізмом і робочим об’ємом циліндрів двигуна не більш як 50 куб. см\n0,062 євро за 1 куб. см об’єму циліндрів двигуна\n8711 20\nМотоцикли (включаючи мопеди) та велосипеди з допоміжним двигуном, з колясками або без них, з двигуном внутрішнього згоряння з кривошипно-шатунним механізмом і робочим об’ємом циліндрів двигуна понад 50 куб. см, але не більш як 250 куб. см\n0,062 євро за 1 куб. см об’єму циліндрів двигуна\n8711 30\nМотоцикли (включаючи мопеди) та велосипеди з допоміжним двигуном, з колясками або без них, з двигуном внутрішнього згоряння з кривошипно-шатунним механізмом і робочим об’ємом циліндрів двигуна понад 250 куб. см, але не більш як 500 куб. см\n0,062 євро за 1 куб. см об’єму циліндрів двигуна\n8711 40 00 00\nМотоцикли (включаючи мопеди) та велосипеди з допоміжним двигуном, з колясками або без них, з двигуном внутрішнього згоряння з кривошипно-шатунним механізмом і робочим об’ємом циліндрів понад 500 куб. см, але не більш як 800 куб. см\n0,443 євро за 1 куб. см об’єму циліндрів двигуна\n8711 50 00 00\nМотоцикли (включаючи мопеди) та велосипеди з допоміжним двигуном, з колясками або без них, з двигуном внутрішнього згоряння з кривошипно-шатунним механізмом і робочим об’ємом циліндрів понад 800 куб. см\n0,447 євро за 1 куб. см об’єму циліндрів двигуна\n8711 90\nМотоцикли (включаючи мопеди) та велосипеди з електричним двигуном, з колясками або без них, тобто крім тих, що з двигуном внутрішнього згоряння з кривошипно-шатунним механізмом; коляски\n22 євро за 1 штуку\".\n99. У статті 220 :\nу пункті 220.2 слова \"державну податкову політику, державну політику у сфері державної митної справи\" замінити словами \"державну податкову та митну політику\", а слова \"формування державної фінансової політики\" - словами \"формування та реалізацію державної фінансової політики\";\nу пункті 220.8 слова \"державну податкову і митну політику\" замінити словами \"державну податкову та митну політику\".\n100. Статтю 221 доповнити пунктом 221.5 такого змісту:\n\"221.5. У разі реалізації тютюнової сировини суб’єктам господарювання, які не є виробниками тютюнових виробів та/або тютюново-ферментаційними заводами, із суб’єктів, що здійснили таку реалізацію, справляється штраф у розмірі 200 відсотків вартості реалізованої тютюнової сировини. Реалізована таким чином сировина підлягає конфіскації та знищенню\".\n101. У підпункті 222.1.2 пункту 222.1 статті 222:\nабзац другий викласти в такій редакції:\n\"Суми податку з урахуванням мінімального акцизного податкового зобов’язання із сплати акцизного податку на тютюнові вироби та ставок податку, діючих відповідно до норм цього Кодексу, виробниками тютюнових виробів сплачуються до бюджету протягом п’яти робочих днів після отримання марок акцизного податку з доплатою (у разі потреби) на день подання податкової декларації . Якщо зазначений строк припадає на день наступного бюджетного року, сума акцизного податку сплачується виробникам тютюнових виробів до закінчення бюджетного року, в якому отримані марки\";\nдоповнити абзацом третім такого змісту:\n\"У разі невиконання умов, визначених абзацом другим цього підпункту, марки за наступними заявками-розрахунками виробників тютюнових виробів не видаються до дня, в якому здійснено в повному обсязі сплату акцизного податку та штрафних санкцій, розрахованих відповідно до пункту 126.2 статті 126 цього Кодексу\".\n102. Пункт 223.2 статті 223 викласти в такій редакції:\n\"223.2. Платники податку, визначені пунктом 212.1 статті 212 цього Кодексу (крім імпортерів підакцизних товарів, зазначених у підпунктах 215.3.4, 215.3.5, 215.3.5 -1 , 215.3.5 -2 , 215.3.6, 215.3.7, 215.3.8 пункту 215.3 статті 215 цього Кодексу), подають щомісяця не пізніше 20 числа наступного звітного (податкового) періоду контролюючому органу за місцем реєстрації декларацію з акцизного податку за формою, затвердженою у порядку, встановленому статтею 46 цього Кодексу\".\n103. У статті 226 :\n1) у пункті 226.9 :\nв абзаці четвертому слова \"алкогольні напої\" замінити словами \"вироблені в Україні алкогольні напої\";\nдоповнити абзацом п’ятим такого змісту:\n\"алкогольні напої іноземного виробництва з марками акцизного податку, на яких зазначена сума акцизного податку, сплаченого за одиницю маркованої продукції, не відповідає сумі, визначеній з урахуванням міцності продукції, місткості тари та розміру ставок акцизного податку, діючих на момент виробництва марки\";\n2) абзац перший пункту 226.14 викласти в такій редакції:\n\"226.14. Для одержання марок акцизного податку імпортер повинен подати продавцю таких марок заявку-розрахунок за формою, затвердженою центральним органом виконавчої влади, що забезпечує формування та реалізує державну фінансову політику, платіжні документи, що підтверджують внесення плати за марки та сплату податку до відповідного бюджету\".\n104. У пункті 227.2 статті 227 слова \"державну податкову і митну\" замінити словами \"державну податкову та митну\".\n105. У пункті 230.9 статті 230 слова \"керівник контролюючого органу\" замінити словами \"керівник (його заступник або уповноважена особа) контролюючого органу\".\n106. Абзац другий пункту 231.1 статті 231 замінити трьома абзацами такого змісту:\n\"Платник податку зобов’язаний скласти акцизну накладну на обсяги пального, використаного для власного споживання; реалізованого та/або використаного для виробництва непідакцизної продукції на умовах, встановлених статтею 229 цього Кодексу; втраченого як у межах, так і понад встановлені норми втрат; зіпсованого, знищеного, в тому числі внаслідок аварії, пожежі, повені, інших форс-мажорних обставин чи з іншої причини, пов’язаної з природним результатом, а також внаслідок випаровування в процесі виробництва, обробки, переробки, зберігання чи транспортування такого пального.\nВиробник пального в споживчій тарі ємністю до двох літрів (включно) зобов’язаний скласти акцизну накладну на обсяги такого пального.\nВ акцизній накладній зазначаються в окремих полях такі обов’язкові реквізити\".\nУ зв’язку з цим абзаци третій - десятий вважати відповідно абзацами п’ятим - дванадцятим.\n107. У статті 232 :\n1) пункт 232.3 доповнити абзацом десятим такого змісту:\n\"Акцизні накладні, які передбачають відвантаження пального на умовах, встановлених статтею 229 цього Кодексу, можуть бути виписані в межах ліміту квот, встановлених Кабінетом Міністрів України для отримувачів такого пального\";\n2) підпункт \"з\" підпункту 232.4.1 пункту 232.4 викласти в такій редакції:\n\"з) сума акцизного податку за кожним кодом товарної підкатегорії згідно з УКТ ЗЕД , розрахованого за ставкою акцизного податку, передбаченою підпунктом 215.3.4 пункту 215.3 статті 215 цього Кодексу, та обсягами пального, що містяться в таких заявках (крім заявок на поповнення обсягу залишку пального, що відвантажується на умовах, встановлених статтею 229 цього Кодексу)\".\n108. У статті 252 :\n1) пункт 252.1 доповнити підпунктом 252.1.6 такого змісту:\n\"252.1.6. Платниками рентної плати за користування надрами для видобування корисних копалин є суб’єкти господарювання, які виконують роботи, для проведення яких необхідно отримання погодження центрального органу виконавчої влади, що реалізує державну політику у сфері геологічного вивчення та раціонального використання надр\";\n2) пункт 252.3 доповнити підпунктом 252.3.3 такого змісту:\n\"252.3.3. обсяг товарної продукції - видобутої корисної копалини (мінеральної сировини), що є результатом господарської діяльності з видобування корисних копалин з надр на території України, її континентального шельфу і виключної (морської) економічної зони, у тому числі обсяг мінеральної сировини, що утворюється під час виконання робіт, для проведення яких необхідно отримання погодження центрального органу виконавчої влади, що реалізує державну політику у сфері геологічного вивчення та раціонального використання надр, у тому числі під час виконання робіт в акваторіях водних об’єктів\";\n3) у пункті 252.8 :\nабзаци третій і четвертий виключити;\nв абзаці восьмому слово \"і\" замінити словом \"та\";\nабзац дев’ятий після слів \"пов’язаних з\" доповнити словами \"операціями передпродажної підготовки, у тому числі пакуванням, фасуванням (бутелюванням), а також з\";\n4) у пункті 252.9 :\nабзац перший після слів \"пов’язаних з\" доповнити словами \"операціями передпродажної підготовки, у тому числі пакуванням, фасуванням (бутелюванням), а також з\";\nабзац перший підпункту 252.9.1 після слів \"пов’язані з\" доповнити словами \"операціями передпродажної підготовки, у тому числі пакуванням, фасуванням (бутелюванням), а також з\";\n5) абзац четвертий підпункту 252.11.1 пункту 252.11 доповнити словами \"у тому числі фасуванням (бутелюванням)\";\n6) абзаци другий - четвертий виноски до таблиці пункту 252.22 виключити;\n7) абзац перший пункту 252.23 після слова \"отримав\" доповнити словами \"або переоформив\".\n109. У пункті 254.5 статті 254:\nпідпункт 254.5.1 викласти в такій редакції:\n\"254.5.1. Перелік користувачів радіочастотного ресурсу - платників рентної плати та/або зміни до нього подаються центральному органу виконавчої влади, що реалізує державну податкову та митну політику, національною комісією, що здійснює державне регулювання у сфері зв’язку та інформатизації, із зазначенням виду зв’язку, смуги радіочастотного ресурсу, регіонів користування радіочастотним ресурсом двічі на рік до 1 березня та до 1 вересня поточного року станом на 1 січня та 1 липня відповідно за формою, встановленою центральним органом виконавчої влади, що забезпечує формування та реалізує державну фінансову політику, за погодженням з національною комісією, що здійснює державне регулювання у сфері зв’язку та інформатизації\";\nабзац третій підпункту 254.5.3 викласти в такій редакції:\n\"Інші платники рентної плати сплачують рентну плату починаючи з дати видачі дозволу на експлуатацію радіоелектронних засобів та випромінювальних пристроїв. Сплата рентної плати здійснюється платниками рентної плати з дати видачі першого дозволу на експлуатацію радіоелектронного засобу та випромінювального пристрою в даній смузі радіочастот у відповідному регіоні незалежно від загальної кількості дозволів, наданих платнику рентної плати в такій смузі радіочастот у певному регіоні, крім випадків, коли наступні дозволи на експлуатацію радіоелектронного засобу та випромінювального пристрою, видані на пристрої, потужність яких передбачає застосування іншої, ніж у попередніх дозволах, ставки рентної плати\".\n110. У статті 255 :\n1) пункт 255.1 викласти в такій редакції:\n\"255.1. Платниками рентної плати за спеціальне використання води є:\nпервинні водокористувачі - суб’єкти господарювання незалежно від форми власності: юридичні особи, їх філії, відділення, представництва, інші відокремлені підрозділи без утворення юридичної особи, постійні представництва нерезидентів, а також фізичні особи - підприємці, які використовують та/або передають вторинним водокористувачам воду, отриману шляхом забору води з водних об’єктів;\nсуб’єкти господарювання незалежно від форми власності: юридичні особи, їх філії, відділення, представництва, інші відокремлені підрозділи без утворення юридичної особи, постійні представництва нерезидентів, а також фізичні особи - підприємці, які використовують воду для потреб гідроенергетики, водного транспорту і рибництва\";\n2) в абзаці першому пункту 255.3 слова \"з урахуванням обсягу втрат води в їх системах водопостачання\" виключити;\n3) підпункт 255.4.6 пункту 255.4 виключити;\n4) у пункті 255.11 :\nпідпункт 255.11.2 викласти в такій редакції:\n\"255.11.2. Рентна плата обчислюється виходячи з фактичних обсягів використаної води (підземної, поверхневої) водних об’єктів, встановлених у дозволі на спеціальне водокористування, лімітів використання води, ставок рентної плати та коефіцієнтів\";\nу підпунктах 255.11.3 і 255.11.4 слова \"з урахуванням втрат води в їх системах водопостачання\" виключити;\nу підпункті 255.11.12 слова \"з урахуванням обсягу втрат води в їх системах постачання\" виключити.\n111. Пункт 257.5 статті 257 доповнити абзацом другим такого змісту:\n\"Рентна плата за спеціальне використання лісових ресурсів сплачується лісокористувачами щокварталу рівними частинами від суми рентної плати, зазначеної в спеціальних дозволах, виданих у відповідному календарному році, крім сум рентної плати, сплачених відповідно до підпунктів \"а\" і \"б\" підпункту 256.11.6 пункту 256.11 статті 256 цього Кодексу\".\n112. В абзаці третьому підпункту 258.2.2 пункту 258.2 статті 258 слово \"і\" замінити словом \"та\".\n113. У статті 266 :\n1) підпункт 266.2.2 пункту 266.2 доповнити підпунктами \"ї-л\" такого змісту:\n\"ї) об’єкти нежитлової нерухомості державних та комунальних дитячих санаторно-курортних закладів та закладів оздоровлення та відпочинку дітей, а також дитячих санаторно-курортних закладів та закладів оздоровлення і відпочинку дітей, які знаходяться на балансі підприємств, установ та організацій, які є неприбутковими і внесені контролюючим органом до Реєстру неприбуткових установ та організацій. У разі виключення з Реєстру неприбуткових установ та організацій декларація подається платником податку протягом 30 календарних днів з дня виключення, а податок сплачується починаючи з місяця, наступного за місяцем, в якому відбулося виключення з Реєстру неприбуткових установ та організацій;\nй) об’єкти нежитлової нерухомості державних та комунальних центрів олімпійської підготовки, шкіл вищої спортивної майстерності, центрів фізичного здоров’я населення, центрів з розвитку фізичної культури і спорту інвалідів, дитячо-юнацьких спортивних шкіл, а також центрів олімпійської підготовки, шкіл вищої спортивної майстерності, дитячо-юнацьких спортивних шкіл і спортивних споруд всеукраїнських фізкультурно-спортивних товариств, їх місцевих осередків та відокремлених підрозділів, що є неприбутковими та включені до Реєстру неприбуткових установ та організацій. У разі виключення таких установ та організацій з Реєстру неприбуткових установ та організацій декларація подається платником податку протягом 30 календарних днів з дня виключення, а податок сплачується починаючи з місяця, наступного за місяцем, в якому відбулося виключення з Реєстру неприбуткових установ та організацій;\nк) об’єкти нежитлової нерухомості баз олімпійської та паралімпійської підготовки. Перелік таких баз затверджується Кабінетом Міністрів України;\nл) об’єкти житлової нерухомості, які належать багатодітним або прийомним сім’ям, у яких виховується п’ять та більше дітей\";\n2) у пункті 266.4 :\nпідпункт 266.4.2 викласти в такій редакції:\n\"266.4.2. Сільські, селищні, міські ради та ради об’єднаних територіальних громад, що створені згідно із законом та перспективним планом формування територій громад, встановлюють пільги з податку, що сплачується на відповідній території, з об’єктів житлової та/або нежитлової нерухомості, що перебувають у власності фізичних або юридичних осіб, громадських об’єднань, благодійних організацій, релігійних організацій України, статути (положення) яких зареєстровані у встановленому законом порядку, та використовуються для забезпечення діяльності, передбаченої такими статутами (положеннями).\nПільги з податку, що сплачується на відповідній території з об’єктів житлової та нежитлової нерухомості, для фізичних осіб визначаються виходячи з їх майнового стану та рівня доходів.\nПільги з податку, що сплачується на відповідній території з об’єктів нежитлової нерухомості, встановлюються залежно від майна, яке є об’єктом оподаткування.\nОргани місцевого самоврядування до 25 грудня року, що передує звітному, подають відповідному контролюючому органу за місцезнаходженням об’єкта житлової та/або нежитлової нерухомості рішення щодо ставок та наданих пільг юридичним та/або фізичним особам зі сплати податку на нерухоме майно, відмінне від земельної ділянки, за формою, затвердженою Кабінетом Міністрів України\";\nдоповнити підпунктом 266.4.3 такого змісту:\n\"266.4.3. Пільги з податку, передбачені підпунктами 266.4.1 та 266.4.2 цього пункту, для фізичних осіб не застосовуються до:\nоб’єкта/об’єктів оподаткування, якщо площа такого/таких об’єкта/об’єктів перевищує п’ятикратний розмір неоподатковуваної площі, встановленої підпунктом 266.4.1 цього пункту;\nоб’єкта/об’єктів оподаткування, що використовуються їх власниками з метою одержання доходів (здаються в оренду, лізинг, позичку, використовуються у підприємницькій діяльності)\";\n3) підпункт 266.7.4 пункту 266.7 викласти в такій редакції:\n\"266.7.4. Органи державної реєстрації прав на нерухоме майно, а також органи, що здійснюють реєстрацію місця проживання фізичних осіб, зобов’язані щокварталу у 15-денний строк після закінчення податкового (звітного) кварталу подавати контролюючим органам відомості, необхідні для розрахунку та справляння податку фізичними та юридичними особами, за місцем розташування такого об’єкта нерухомого майна станом на перше число відповідного кварталу в порядку, визначеному Кабінетом Міністрів України\";\n4) у підпункті 266.8.1 пункту 266.8 слова \"він втратив\" замінити словом \"припинилося\", а слово \"виникло\" - словами \"він набув\".\n114. У статті 267 :\n1) у підпункті 267.2.1 пункту 267.2:\nабзац другий викласти в такій редакції:\n\"Така вартість визначається центральним органом виконавчої влади, що забезпечує формування та реалізує державну політику економічного, соціального розвитку і торгівлі, за методикою, затвердженою Кабінетом Міністрів України, станом на 1 січня податкового (звітного) року виходячи з марки, моделі, року випуску, об’єму циліндрів двигуна, типу пального\";\nдоповнити абзацом третім такого змісту:\n\"Щороку до 1 лютого податкового (звітного) року центральним органом виконавчої влади, що забезпечує формування та реалізує державну політику економічного, соціального розвитку і торгівлі, на своєму офіційному веб-сайті розміщується перелік легкових автомобілів, з року випуску яких минуло не більше п’яти років (включно) та середньоринкова вартість яких становить понад 375 розмірів мінімальної заробітної плати, встановленої законом на 1 січня податкового (звітного) року, який повинен містити такі дані щодо цих автомобілів: марка, модель, рік випуску, об’єм циліндрів двигуна, тип пального\";\n2) у пункті 267.6 :\nпідпункт 267.6.3 викласти в такій редакції:\n\"267.6.3. Органи внутрішніх справ зобов’язані до 1 квітня 2015 року подати контролюючим органам за місцем реєстрації об’єкта оподаткування відомості, необхідні для розрахунку та справляння податку фізичними та юридичними особами.\nЗ 1 квітня 2015 року органи внутрішніх справ зобов’язані щомісяця у десятиденний строк після закінчення календарного місяця подавати контролюючим органам відомості, необхідні для розрахунку та справляння податку фізичними та юридичними особами, за місцем реєстрації об’єкта оподаткування станом на перше число відповідного місяця.\nФорма подачі інформації встановлюється центральним органом виконавчої влади, що забезпечує формування та реалізує державну фінансову політику\";\nв абзаці п’ятому підпункту 267.6.10 слова \"документів, що впливають на середньоринкову вартість легкового автомобіля\" виключити.\n115. Статтю 281 доповнити пунктом 281.4 такого змісту:\n\"281.4. Якщо фізична особа, визначена у пункті 281.1 цієї статті, має у власності декілька земельних ділянок одного виду використання, то така особа до 1 травня поточного року подає письмову заяву у довільній формі до контролюючого органу за місцем знаходження земельної ділянки про самостійне обрання/зміну земельної ділянки для застосування пільги.\nПільга починає застосовуватися до обраної земельної ділянки з базового податкового (звітного) періоду, у якому подано таку заяву\".\n116. Пункт 282.1 статті 282 доповнити підпунктами 282.1.5 та 282.1.6 такого змісту:\n\"282.1.5. державні та комунальні дитячі санаторно-курортні заклади та заклади оздоровлення і відпочинку, а також дитячі санаторно-курортні та оздоровчі заклади України, які знаходяться на балансі підприємств, установ та організацій, які є неприбутковими і внесені контролюючим органом до Реєстру неприбуткових установ та організацій. У разі виключення таких підприємств, установ та організацій з Реєстру неприбуткових установ та організацій декларація подається платником податку протягом 30 календарних днів з дня виключення, а податок сплачується починаючи з місяця, наступного за місяцем, в якому відбулося виключення з Реєстру неприбуткових установ та організацій;\n282.1.6. державні та комунальні центри олімпійської підготовки, школи вищої спортивної майстерності, центри фізичного здоров’я населення, центри з розвитку фізичної культури і спорту інвалідів, дитячо-юнацькі спортивні школи, а також центри олімпійської підготовки, школи вищої спортивної майстерності, дитячо-юнацькі спортивні школи і спортивні споруди всеукраїнських фізкультурно-спортивних товариств, їх місцевих осередків та відокремлених підрозділів, що є неприбутковими та включені до Реєстру неприбуткових установ та організацій, за земельні ділянки, на яких розміщені їх спортивні споруди. У разі виключення таких установ та організацій з Реєстру неприбуткових установ та організацій, декларація подається платником податку протягом 30 календарних днів з дня виключення, а податок сплачується починаючи з місяця, наступного за місяцем, в якому відбулося виключення з Реєстру неприбуткових установ та організацій\".\n117. Абзац другий пункту 284.1 статті 284 доповнити словами \"за формою, затвердженою Кабінетом Міністрів України\".\n118. У статті 286 :\n1) в абзаці другому пункту 286.1 слова \"майно у сфері будівництва\" замінити словами \"майно, у сфері будівництва\";\n2) пункт 286.5 викласти в такій редакції:\n\"286.5. Нарахування фізичним особам сум податку проводиться контролюючими органами (за місцем знаходження земельної ділянки), які надсилають (вручають) платникові за місцем його реєстрації до 1 липня поточного року податкове повідомлення-рішення про внесення податку за формою, встановленою у порядку, визначеному статтею 58 цього Кодексу.\nУ разі переходу права власності на земельну ділянку від одного власника - юридичної або фізичної особи до іншого протягом календарного року податок сплачується попереднім власником за період з 1 січня цього року до початку того місяця, в якому припинилося право власності на зазначену земельну ділянку, а новим власником - починаючи з місяця, в якому він набув право власності.\nУ разі переходу права власності на земельну ділянку від одного власника - фізичної особи до іншого протягом календарного року контролюючий орган надсилає (вручає) податкове повідомлення-рішення новому власнику після отримання інформації про перехід права власності.\nЯкщо такий перехід відбувається після 1 липня поточного року, то контролюючий орган надсилає (вручає) попередньому власнику нове податкове повідомлення-рішення. Попереднє податкове повідомлення-рішення вважається скасованим (відкликаним).\nПлатники податку мають право звернутися з письмовою заявою до контролюючого органу за місцем знаходження земельної ділянки для проведення звірки даних щодо:\nрозміру площі земельної ділянки, що перебуває у власності та/або користуванні платника податку;\nправа на користування пільгою із сплати податку;\nрозміру ставки податку;\nнарахованої суми податку.\nУ разі виявлення розбіжностей між даними контролюючих органів та даними, підтвердженими платником податку на підставі оригіналів відповідних документів, зокрема документів на право власності, користування пільгою, контролюючий орган за місцем знаходження земельної ділянки проводить протягом десяти робочих днів перерахунок суми податку і надсилає (вручає) йому нове податкове повідомлення-рішення. Попереднє податкове повідомлення-рішення вважається скасованим (відкликаним)\".\n119. Пункт 287.2 статті 287 після слова \"проводяться\" доповнити словами \"контролюючими органами за місцем знаходження земельної ділянки\".\n120. У статті 288 :\n1) у пункті 288.1 :\nв абзаці третьому слово \"податкової\" замінити словом \"фінансової\";\nдоповнити абзацом четвертим такого змісту:\n\"Договір оренди земель державної і комунальної власності укладається за типовою формою, затвердженою Кабінетом Міністрів України\";\n2) у пункті 288.5 :\nпідпункт 288.5.1 викласти в такій редакції:\n\"288.5.1. не може бути меншою розміру земельного податку, встановленого для відповідної категорії земельних ділянок на відповідній території\";\nдоповнити підпунктом 288.5.5 такого змісту:\n\"288.5.5. для баз олімпійської, паралімпійської та дефлімпійської підготовки, перелік яких затверджується Кабінетом Міністрів України, не може перевищувати 0,1 відсотка нормативної грошової оцінки\".\n121. Абзац четвертий пункту 289.2 статті 289 викласти в такій редакції:\n\"У разі якщо індекс споживчих цін перевищує 115 відсотків, такий індекс застосовується із значенням 115\".\n122. У статті 291 :\n1) підпункт 291.4.1 пункту 291.4 доповнити словами \"а також працівники, призвані на військову службу під час мобілізації, на особливий період\";\n2) у підпункті 291.5.8 пункту 291.5 слова \"суб’єкти господарювання\" замінити словами \"платники податків\";\n3) підпункт 291.5 -1 .2 пункту 291.5 -1 доповнити словами \"а також крім електричної енергії, виробленої кваліфікованими когенераційними установками та/або з відновлюваних джерел енергії (за умови, що дохід від реалізації такої енергії не перевищує 25 відсотків доходу від реалізації продукції (товарів, робіт, послуг) такого суб’єкта господарювання)\".\n123. Пункт 292.12 статті 292 виключити.\n124. У статті 293 :\n1) абзац перший пункту 293.2 викласти в такій редакції:\n\"293.2. Фіксовані ставки єдиного податку встановлюються сільськими, селищними, міськими радами або радами об’єднаних територіальних громад, що створені згідно із законом та перспективним планом формування територій громад, для фізичних осіб - підприємців, які здійснюють господарську діяльність, залежно від виду господарської діяльності, з розрахунку на календарний місяць\";\n2) у пункті 293.8 :\nу підпункті 4 :\nв абзаці першому цифру \"2\" замінити цифрою \"3\";\nв абзаці третьому цифру і слово \"4 відсотки\" замінити цифрою і словом \"5 відсотків\";\nу підпункті 5 цифру \"4\" замінити цифрою \"3\".\n125. У пункті 294.6 статті 294 слова \"подано до контролюючого органу заяву щодо відмови від спрощеної системи оподаткування у зв’язку з припиненням провадження господарської діяльності\" замінити словами \"відповідним контролюючим органом отримано від державного реєстратора повідомлення про проведення державної реєстрації такого припинення\".\n126. У пункті 295.8 статті 295 слова \"до контролюючого органу подано заяву щодо відмови від спрощеної системи оподаткування у зв’язку з припиненням провадження господарської діяльності або\" виключити.\n127. У статті 296 :\n1) у підпункті 296.1.2 пункту 296.1 слова \"податкову і митну\" замінити словом \"фінансову\", а після слів \"Книги обліку доходів\" доповнити словами \"та витрат\";\n2) в абзаці другому пункту 296.2 слова \"другої, третьої або п’ятої\" замінити словами \"другої або третьої\";\n3) абзац перший підпункту 296.5.1 пункту 296.5 доповнити словами \"або відмови від застосування спрощеної системи оподаткування у зв’язку з переходом на сплату інших податків і зборів, визначених цим Кодексом\";\n4) в абзаці третьому пункту 296.10 слова \"дії свідоцтва\" замінити словами \"реєстрації суб’єкта господарювання як\".\n128. Статтю 297 доповнити пунктом 297.4 такого змісту:\n\"297.4. Дивіденди, що виплачуються платниками єдиного податку третьої групи (юридичними особами) та четвертої групи власникам корпоративних прав (засновникам таких платників єдиного податку), оподатковуються за правилами, встановленими розділами II і IV цього Кодексу\".\n129. У статті 298 :\n1) у пункті 298.1 :\nу підпункті 4 підпункту 298.1.1 слова \"реєстраційної картки\" замінити словами \"заяви про державну реєстрацію\", а слова \"юридичних осіб та фізичних осіб - підприємців\" замінити словами \"юридичних осіб, фізичних осіб - підприємців та громадських формувань\";\n2) у підпункті 298.8.3 пункту 298.8:\nв абзаці першому слова \"готової продукції\" замінити словами \"готової продукції)\";\nв абзаці шостому слова \"підакцизних товарів за винятком\" замінити словами \"підакцизних товарів, за винятком\", а слова \"готової продукції\" - словами \"готової продукції)\".\n130. У пункті 299.4 статті 299 слова \"реєстраційної картки на\" замінити словами \"Єдиного державного реєстру юридичних осіб, фізичних осіб - підприємців та громадських формувань про\".\n131. У пункті 337.4 статті 337:\nв абзаці першому слово \"виданих\" замінити словом \"складених\";\nв абзаці третьому слова \"виписана\" і \"виписки\" замінити відповідно словами \"складена\" і \"складання\";\nв абзаці п’ятому слова \"виписана\", \"виписано\" і \"виписки\" замінити відповідно словами \"складена\", \"складено\" і \"складання\";\nдруге речення абзацу дев’ятого виключити.\n132. Пункт 338.1 статті 338 викласти в такій редакції:\n\"338.1. Порядок обчислення, ставки рентної плати за користування надрами для видобування корисних копалин, умови та порядок її сплати та подання звітності під час виконання угод про розподіл продукції визначаються такими угодами.\nСплата рентної плати передує розподілу продукції.\nПодатковим (звітним) періодом для рентної плати за користування надрами для видобування корисних копалин за угодою про розподіл продукції є календарний квартал.\nПодаткові декларації подаються окремо за кожним спеціальним дозволом.\nЯкщо інше не передбачено угодою про розподіл продукції, інвестор (оператор) за угодою про розподіл продукції подає податкову декларацію з рентної плати за користування надрами для видобування корисних копалин та сплачує таку рентну плату до бюджету:\nза місцезнаходженням ділянки надр, з якої видобуті корисні копалини, у разі розміщення такої ділянки надр у межах території України;\nза місцем обліку платника у разі розміщення ділянки надр, з якої видобуто корисні копалини, в межах континентального шельфу та/або виключної (морської) економічної зони України\".\n133. В абзаці першому пункту 344.1 статті 344 слова \"органів, крім діючих у них підрозділів податкової міліції, здійснюється\" замінити словами \"органів здійснюється\".\n134. Розділ XVIII -2 виключити.\n135. У розділі XX \"Перехідні положення\":\n1) у підрозділі 2 :\nв абзаці першому пункту 2 слова \"сплати податку\" замінити словами \"оподаткування податком\";\nв абзаці першому пункту 3 слова та цифри \"1 січня 2018 року\" замінити словами та цифрами \"1 січня 2023 року\";\nу пункті 11 :\nв абзаці шостому слово \"виписана\" замінити словом \"складена\";\nв абзаці сьомому слово \"виписки\" замінити словом \"складання\";\nв абзаці восьмому слово \"виписані\" замінити словом \"складені\";\nу пункті 12 слова та цифри \"до 1 січня 2017 року\" замінити словами та цифрами \"до 1 січня 2018 року\";\nу пункті 23 цифри \"2017\" замінити цифрами \"2019\";\nв абзаці другому пункту 32 слова та цифри \"ниток для виготовлення бронежилетів, що класифікуються у товарних підкатегоріях 5402 11 00 00 та 5407 10 00 00 згідно з УКТ ЗЕД; тканин (матеріалів) для виготовлення бронежилетів та шоломів, що класифікуються у товарних підкатегоріях 3920 10 89 90, 3920 61 00 00, 3921 90 60 00, 5603 14 10 00, 6914 90 00 00 згідно з УКТ ЗЕД\" замінити словами та цифрами \"ниток та тканин (матеріалів), що класифікуються у товарних підкатегоріях 3920 10 89 90 , 3920 61 00 00 , 3921 90 60 00 , 5402 11 00 00 , 5407 10 00 00 , 5603 14 10 00 та 6914 90 00 00 згідно з УКТ ЗЕД, для виготовлення бронежилетів та шоломів\";\nдоповнити пунктом 35 -1 такого змісту:\n\"35 -1 . Установити, що до 31 грудня 2017 року не застосовуються штрафні санкції, передбачені пунктом 120 -1 .3 статті 120 -1 цього Кодексу, за помилки, допущені в податковій накладній під час зазначення коду товару згідно з УКТ ЗЕД та/або коду послуги згідно з Державним класифікатором продукції та послуг \";\nу пункті 44 :\nцифри і слова \"1 липня 2017 року\" замінити цифрами і словами \"1 січня 2019 року\", а після слів \"згідно з УКТ ЗЕД\" доповнити словами \"надають послуги з централізованого водопостачання та водовідведення\";\nу пункті 45 :\nв абзаці першому слова та цифри \"до 1 липня 2017 року\" замінити словами та цифрами \"до 1 січня 2019 року\";\nв абзаці третьому:\nдруге речення доповнити словами \"до настання звітного періоду, в якому платник податку не передбачає використання зазначеної пільги\";\nу третьому реченні слова \"в якому подано заяву\" замінити словами \"зазначеного у заяві\";\nу пункті 46 :\nу першому реченні слова \"сплати податку\" замінити словами \"оподаткування податком\";\nдруге речення викласти в такій редакції: \"Під час здійснення операцій з постачання товарів, що звільняються від оподаткування податком на додану вартість згідно із цим пунктом, платник податку - боржник не застосовує норми пункту 198.5 статті 198 та пункту 199.1 статті 199 цього Кодексу щодо нарахування податкових зобов’язань або коригування раніше нарахованих податкових зобов’язань та/або сум податку, віднесених до податкового кредиту у зв’язку з таким постачанням\";\nу пункті 46 цифри і слова \"46. Тимчасово, на період реалізації проекту модернізації Бортницької станції очистки стічних вод\" замінити цифрами і словами \"47. Тимчасово, на період реалізації проекту модернізації Бортницької станції очистки стічних вод\";\nдоповнити пунктами 52-59 такого змісту:\n\"52. До 10 січня 2017 року центральний орган виконавчої влади, що реалізує державну податкову та митну політику, зобов’язаний на підставі реєстрів заяв про повернення суми бюджетного відшкодування платникам податку, які відповідають та які не відповідають критеріям, визначеним пунктом 200.19 статті 200 цього Кодексу, в редакції, що діяла до 1 січня 2017 року, сформувати єдиний Реєстр заяв про повернення суми бюджетного відшкодування у хронологічному порядку їх надходження.\nФормування, ведення, бюджетне відшкодування та офіційне публікування Реєстру заяв про повернення суми бюджетного відшкодування, зазначеного у цьому пункті, здійснюються у порядку, визначеному статтею 200 цього Кодексу.\n53. Установити, що 20 січня 2017 року значення суми, на яку платник має право зареєструвати податкові накладні /розрахунки коригування до податкових накладних в Єдиному реєстрі податкових накладних, визначеної пунктом 200 -1 .3 статті 200 -1 цього Кодексу, збільшується на суму коштів, повернутих у період з 1 січня 2016 року до 1 січня 2017 року платнику податку відповідно до пункту 43.4 статті 43 цього Кодексу на рахунок у системі електронного адміністрування податку на додану вартість: перерахованих з поточного рахунку платника безпосередньо до бюджету; перерахованих з рахунка в системі електронного адміністрування податку на додану вартість до бюджету за заявою платника відповідно до пункту 200 -1 .6 статті 200 -1 цього Кодексу, який діяв у цей період.\nУ межах суми такого збільшення платник податку має право подати заяву та перерахувати кошти з рахунка в системі електронного адміністрування податку на додану вартість такого платника податку на його поточний рахунок відповідно до пункту 200 -1 .6 статті 200 -1 цього Кодексу.\n54. Штрафні санкції та пеня, передбачені цим Кодексом, не застосовуються до сільськогосподарських підприємств, що застосовували спеціальний режим оподаткування податком на додану вартість відповідно до статті 209 цього Кодексу, за заниження такими сільськогосподарськими підприємствами податкового зобов’язання з податку на додану вартість або завищення ними бюджетного відшкодування, які виникли внаслідок порушення порядку розподілу податкового кредиту, визначеного підпунктом 209.15.1 пункту 209.15 статті 209 цього Кодексу, за звітні (податкові) періоди з 1 січня 2016 року по 1 січня 2017 року.\n55. Установити, що бюджетне відшкодування податку на додану вартість здійснюється в межах коштів, наявних на єдиному казначейському рахунку.\n56. До 1 лютого 2017 року центральний орган виконавчої влади, що реалізує державну податкову та митну політику, формує у хронологічному порядку надходження заяв про повернення суми бюджетного відшкодування податку на додану вартість Тимчасовий реєстр заяв про повернення суми бюджетного відшкодування, поданих до 1 лютого 2016 року, за якими станом на 1 січня 2017 року суми податку на додану вартість не відшкодовані з бюджету.\nФормування, ведення та офіційне публікування Тимчасового реєстру заяв про повернення суми бюджетного відшкодування, зазначеного у цьому пункті, здійснюються у порядку, визначеному статтею 200 цього Кодексу.\nВідшкодування узгоджених сум податку на додану вартість, зазначених у такому реєстрі, здійснюється в хронологічному порядку відповідно до черговості надходження заяв про повернення таких сум бюджетного відшкодування податку на додану вартість в межах сум, визначених законом про Державний бюджет на відповідний рік. Розподіл сум бюджетного відшкодування податку на додану вартість, визначених законом про Державний бюджет на відповідний рік, між Тимчасовим реєстром заяв про повернення суми бюджетного відшкодування, зазначеним у цьому пункті, та Реєстром заяв про повернення суми бюджетного відшкодування податку на додану вартість здійснюється Кабінетом Міністрів України.\n57. Період з 1 квітня 2017 року до 1 липня 2017 року є перехідним періодом, протягом якого процедура, визначена пунктом 201.16 статті 201 цього Кодексу, здійснюється без фактичного зупинення реєстрації податкової накладної /розрахунку коригування у Єдиному реєстрі податкових накладних.\n58. Контролюючий орган за заявою платника податку надає розстрочення (рівними частинами) сплати податку на додану вартість на термін до 36 календарних місяців без нарахування процентів та пені, визначених пунктом 129.5 статті 129 цього Кодексу, при ввезенні на митну територію України у митному режимі імпорту тільки верстатів для обробки дерева, що класифікуються за кодами товарної позиції 8465 згідно з УКТ ЗЕД ; сушарок для деревини, що класифікуються у товарній підкатегорії 8419 32 00 00 згідно з УКТ ЗЕД; пресів для виробництва деревностружкових або деревноволокнистих плит, що класифікуються у товарній підпозиції 8479 30 згідно з УКТ ЗЕД, які ввозяться для використання у деревообробному виробництві.\nПорядок надання розстрочення сплати податку на додану вартість відповідно до цього пункту встановлюється Кабінетом Міністрів України.\nУ разі нецільового використання устаткування та обладнання, ввезених на митну територію України у порядку, визначеному цим пунктом, платник податку зобов’язаний сплатити податкові зобов’язання за результатами податкового періоду, на який припадає таке порушення, у сумі, розрахованій як позитивна різниця між сумою податку на додану вартість, що мала бути сплачена із зазначених операцій у момент ввезення таких товарів та фактично сплаченою сумою, а також сплатити пеню, нараховану на таку суму податку, виходячи із 120 відсотків облікової ставки Національного банку України, що діяла на день сплати податкового зобов’язання, за період з дня ввезення таких товарів до дня збільшення податкового зобов’язання\".\n59. Контролюючий орган за заявою платника податку надає розстрочення (рівними частинами) сплати податку на додану вартість на термін до 36 календарних місяців без нарахування процентів та пені, визначених пунктом 129.5 статті 129 цього Кодексу, при ввезенні на митну територію України у митному режимі імпорту обладнання (його частин), що класифікується у товарних підкатегоріях 8421 39 20 00, 8422 30 00 99, 8422 90 90 00, 8428 20 20 00, 8428 20 80 00, 8477 10 00 00, 8477 20 00 00, 8477 30 00 00, 8477 40 00 00, 8477 59 10 90, 8477 90 80 00, 8480 71 00 90 згідно з УКТ ЗЕД для виробництва тільки медичних виробів.\nПорядок надання розстрочення сплати податку на додану вартість відповідно до цього пункту встановлюється Кабінетом Міністрів України.\nУ разі нецільового використання устаткування та обладнання, ввезених на митну територію України у порядку, визначеному цим пунктом, платник податку зобов’язаний сплатити податкові зобов’язання за результатами податкового періоду, на який припадає таке порушення, у сумі, розрахованій як позитивна різниця між сумою податку на додану вартість, що мала бути сплачена із зазначених операцій у момент ввезення таких товарів та фактично сплаченою сумою, а також сплатити пеню, нараховану на таку суму податку, виходячи із 120 відсотків облікової ставки Національного банку України, що діяла на день сплати податкового зобов’язання, за період з дня ввезення таких товарів до дня збільшення податкового зобов’язання\";\n2) у підрозділі 4 :\nабзац другий пункту 1 виключити;\nпункти 8 та 16 виключити;\nв абзаці другому пункту 34 і абзаці першому пункту 35 слова і цифри \"до 1 січня 2017 року\" замінити словами і цифрами \"до 1 липня 2017 року\";\nв абзаці другому пункту 35 слова і цифри \"після 1 січня 2017 року\" замінити словами і цифрами \"після 1 липня 2017 року\";\nдоповнити пунктами 42-48 такого змісту:\n\"42. Суми доходів або витрат, що враховані під час визначення об’єкта оподаткування податком на прибуток до 1 січня 2015 року та враховані у складі доходів або витрат відповідно до положень (стандартів) бухгалтерського обліку або міжнародних стандартів фінансової звітності під час визначення фінансового результату до оподаткування після 1 січня 2015 року, не підлягають повторному врахуванню під час визначення такого об’єкта та формують різницю, згідно з якою фінансовий результат до оподаткування:\nзменшується на суму таких доходів;\nзбільшується на суму таких витрат.\n43. Платники податку на прибуток під час розрахунку амортизації за прямолінійним методом щодо основних засобів четвертої групи можуть використовувати починаючи з 1 січня 2017 року мінімально допустимий строк амортизації, який дорівнює два роки, якщо витрати на придбання таких основних засобів понесені (нараховані) платником податків після 1 січня 2017 року та в разі, якщо для таких основних засобів одночасно виконуються вимоги:\nосновні засоби не були введені в експлуатацію та не використовувалися на території України;\nосновні засоби введені в експлуатацію в межах одного з податкових (звітних) періодів починаючи з 1 січня 2017 року до 31 грудня 2018 року;\nосновні засоби використовуються у власній господарській діяльності та не продаються або не надаються в оренду іншим особам (за виключенням платників податків, основним видом діяльності яких є послуги з надання в оренду майна).\nУ разі недотримання зазначених вимог до закінчення періоду нарахування амортизації з використанням мінімально допустимого строку амортизації, визначеного у цьому пункті, починаючи з дати введення їх в експлуатацію, платник податку у податковому (звітному) періоді, в якому відбувся факт невикористання основних засобів у власній господарській діяльності або їх продаж, зобов’язаний:\nзбільшити фінансовий результат до оподаткування на суму нарахованої амортизації основних засобів відповідно до цього пункту протягом податкових (звітних) періодів, у яких здійснювалося нарахування амортизації із застосуванням мінімально допустимих строків амортизації основних засобів, визначених у цьому пункті;\nзменшити фінансовий результат до оподаткування на суму розрахованої амортизації таких основних засобів відповідно до пункту 138.3 статті 138 цього Кодексу за відповідні податкові (звітні) періоди.\nПід час застосування положень цього пункту норми пункту 138.3 статті 138 цього Кодексу не застосовуються в частині нарахування амортизації відповідно до встановлених мінімально допустимих строків амортизації основних засобів.\nУ разі проведення реорганізації чи виділу право на застосування мінімально допустимих строків амортизації основних засобів, визначених у цьому пункті, переходить до правонаступника (ів) відповідно до частки капітальних інвестицій, отриманих таким правонаступником (ами) згідно з розподільчим балансом чи передавальним актом.\n44. На період до 31 грудня 2021 року застосовується ставка нуль відсотків для платників податку на прибуток, у яких річний дохід, визначений за правилами бухгалтерського обліку за останній річний звітний період, не перевищує трьох мільйонів гривень та розмір нарахованої за кожний місяць звітного періоду заробітної плати (доходу) кожному з працівників, які перебувають з платником податку у трудових відносинах, є не меншим як дві мінімальні заробітні плати, розмір якої встановлено законом, та які відповідають одному із таких критеріїв:\nа) утворені в установленому законом порядку після 1 січня 2017 року;\nб) діючі, у яких протягом трьох послідовних попередніх років (або протягом усіх попередніх періодів, якщо з моменту їх утворення пройшло менше трьох років) щорічний обсяг доходів задекларовано в сумі, що не перевищує трьох мільйонів гривень, та у яких середньооблікова кількість працівників протягом цього періоду становила від п’яти до 20 осіб;\nв) які були зареєстровані платниками єдиного податку в установленому законодавством порядку в період до 1 січня 2017 року та у яких за останній календарний рік обсяг виручки від реалізації продукції (товарів, робіт, послуг) становив до трьох мільйонів гривень та середньооблікова кількість працівників становила від п’яти до 50 осіб.\nПри цьому, якщо платники податку, які застосовують норми цього пункту, у будь-якому звітному періоді досягли показників щодо отриманого доходу, середньооблікової чисельності або середньої заробітної плати працівників, з яких хоча б один не відповідає критеріям, зазначеним у цьому пункті, то такі платники податку зобов’язані оподаткувати прибуток, отриманий у такому звітному періоді, за ставкою, встановленою пунктом 136.1 статті 136 цього Кодексу.\nДія цього пункту не поширюється на суб’єктів господарювання, які:\n1) утворені після 1 січня 2017 року шляхом реорганізації (злиття, приєднання, поділу, перетворення), приватизації та корпоратизації;\n2) здійснюють:\n2.1) діяльність у сфері розваг, визначену в підпункті 14.1.46 пункту 14.1 статті 14 розділу I;\n2.2) виробництво, оптовий продаж, експорт, імпорт підакцизних товарів;\n2.3) виробництво, оптовий та роздрібний продаж пально-мастильних матеріалів;\n2.4) видобуток, серійне виробництво та виготовлення дорогоцінних металів і дорогоцінного каміння, у тому числі органогенного утворення;\n2.5) фінансову та страхову діяльність (гр. 64 - гр. 66 Секції K КВЕД ДК 009:2010 );\n2.6) діяльність з обміну валют;\n2.7) видобуток та реалізацію корисних копалин загальнодержавного значення;\n2.8) операції з нерухомим майном (гр. 68 КВЕД ДК 009:2010 );\n2.9) поштову та кур’єрську діяльність (гр. 53 КВЕД ДК 009:2010 );\n2.10) діяльність з організації торгів (аукціонів) виробами мистецтва, предметами колекціонування або антикваріату;\n2.11) діяльність з надання послуг у сфері телебачення і радіомовлення відповідно до Закону України \"Про телебачення і радіомовлення\";\n2.12) охоронну діяльність;\n2.13) зовнішньоекономічну діяльність (крім діяльності у сфері інформатизації);\n2.14) виробництво продукції на давальницькій сировині;\n2.15) оптову торгівлю і посередництво в оптовій торгівлі;\n2.16) діяльність у сфері виробництва та розподілення електроенергії, газу та води;\n2.17) діяльність у сферах права та бухгалтерського обліку (гр. 69 КВЕД ДК 009:2010 );\n2.18) діяльність у сфері інжинірингу (гр. 71 КВЕД ДК 009:2010 ).\nПлатники податку, зазначені у підпунктах \"а\", \"б\", \"в\" цього пункту, які здійснюють нарахування та виплату дивідендів своїм акціонерам (власникам), нараховують та вносять до бюджету авансовий внесок із податку в порядку, встановленому пунктом 57.1 -1 статті 57 цього Кодексу, та сплачують податок на прибуток за ставкою, встановленою пунктом 136.1 статті 136 цього Кодексу, за звітний податковий період, у якому здійснювалося нарахування та виплата дивідендів.\n45. Норми пункту 137.6 статті 137 цього Кодексу в редакції, що діяла до 1 січня 2017 року, застосовуються для визначення об’єкта оподаткування податком на прибуток за підсумками 2016 року.\n46. Звільняються від оподаткування доходи, які сплачені або сплачуються резидентом на користь нерезидента або уповноваженої ним особи у вигляді процентів за позикою або фінансовим кредитом, що були надані резидентам до 31 грудня 2016 року, якщо кошти, надані нерезидентом за позикою або фінансовим кредитом, були залучені шляхом розміщення іноземних боргових цінних паперів на іноземній фондовій біржі та відповідають умовам підпунктів \"б\" і \"в\" підпункту 141.4.11 пункту 141.4 статті 141 цього Кодексу.\n47. Звільняються від оподаткування доходи, які сплачуються резидентом на користь нерезидента або уповноваженої ним особи у вигляді процентів за позикою або фінансовим кредитом, що були надані резидентам у період з 1 січня 2017 року до 31 грудня 2018 року, якщо такі доходи відповідають умовам підпункту 141.4.11 пункту 141.4 статті 141 цього Кодексу.\n48. Установити, що розмір ставки податку на дохід від операцій з випуску та проведення лотерей, визначений пунктом 14.1.271 пункту 14.1 статті 14 цього Кодексу, становить:\nз 1 січня 2017 року по 31 грудня 2017 року включно - 18 відсотків;\nз 1 січня 2018 року по 31 грудня 2018 року включно - 24 відсотки;\nз 1 січня 2019 року по 31 грудня 2019 року включно - 26 відсотків;\nз 1 січня 2020 року по 31 грудня 2020 року включно - 28 відсотків;\nз 1 січня 2021 року застосовується ставка податку, визначена пунктом 136.6 статті 136 цього Кодексу\";\n3) у підрозділі 5 :\nу пункті 5 слова \"державну податкову і митну політику\" замінити словами \"державну податкову та митну політику\";\n4) у пункті 1 підрозділу 6 цифри \"2018\" замінити цифрами \"2023\";\n5) підрозділ 10 доповнити пунктами 20 -1 , 38-41 такого змісту:\n\"20 -1 . Штрафні санкції за здійснення суб’єктами господарювання операцій з реалізації пального в ємностях до двох літрів без реєстрації таких суб’єктів платниками акцизного податку, передбачені пунктом 117.3 статті 117 цього Кодексу, не застосовуються з дати виникнення зобов’язання щодо такої реєстрації.\nШтрафні санкції за порушення порядку реєстрації акцизних накладних та розрахунків коригування до таких акцизних накладних в Єдиному реєстрі акцизних накладних, передбачені статтею 120 -2 цього Кодексу, не застосовуються до осіб, які реалізують пальне в ємностях до двох літрів з дати виникнення зобов’язання щодо такої реєстрації\";\n\"38. Установити, що тимчасово, на період проведення антитерористичної операції, для платників податків, місцезнаходженням (місцем проживання) яких є тимчасово окупована територія, визнана такою відповідно до Постанови Верховної Ради України \"Про визнання окремих районів, міст, селищ і сіл Донецької та Луганської областей тимчасово окупованими територіями\", або населені пункти на лінії зіткнення, та/або платників податків, які мають об’єкти оподаткування, з яких сплачуються місцеві податки, збори, справляння податків і зборів здійснюється з урахуванням особливостей, визначених у цьому пункті. Дія цього пункту не поширюється на територію України, визнану тимчасово окупованою відповідно до Закону України \"Про забезпечення прав і свобод громадян та правовий режим на тимчасово окупованій території України\".\n38.1. Терміни, що застосовуються у цьому пункті:\nперіод проведення антитерористичної операції - використовується у значенні, наведеному Законом України \"Про тимчасові заходи на період проведення антитерористичної операції\";\nтимчасово окупована територія - територія окремих районів, міст, селищ і сіл Донецької та Луганської областей, визначена відповідно до Постанови Верховної Ради України \"Про визнання окремих районів, міст, селищ і сіл Донецької та Луганської областей тимчасово окупованими територіями\", на якій органи державної влади тимчасово не здійснюють свої повноваження. Перелік населених пунктів, на території яких органи державної влади тимчасово не здійснюють свої повноваження , визначається Кабінетом Міністрів України;\nнаселені пункти на лінії зіткнення - населені пункти, що розташовані на лінії зіткнення, перелік яких визначений Кабінетом Міністрів України;\nінша територія України - територія України, крім території, визнаної тимчасово окупованою, та населених пунктів на лінії зіткнення.\n38.2. На період проведення антитерористичної операції для платників податків, місцезнаходженням (місцем проживання) яких станом на 14 квітня 2014 року була тимчасово окупована територія та/або територія населених пунктів, що розташовані на лінії зіткнення, і які станом на 1 січня 2017 року не змінили своє місцезнаходження (місце проживання) із зазначених територій на іншу територію України:\n1) зупиняється нарахування штрафних (фінансових) санкцій (штрафів) та/або пені за несвоєчасне погашення визначених станом на 14 квітня 2014 року грошових зобов’язань, за якими зупинено стягнення;\n2) зупиняється застосування норм статей 59, 60 (в частині податкових вимог), 87-101 цього Кодексу.\nВідлік строку давності, визначений статтею 102 цього Кодексу, зупиняється на період, протягом якого до платників податків, вказаних у цьому пункті, не застосовувалися заходи стягнення, передбачені статтями 59, 60, 87-101 цього Кодексу.\nНорми цього підпункту не застосовуються:\nз дати реєстрації зміни місця проживання фізичною особою - платником податків і переселення на іншу територію України на постійне місце проживання, місце проживання внутрішньо переміщеної особи та проведення реєстраційної дії щодо зміни місця проживання фізичної особи - підприємця;\nз дати реєстрації зміни місцезнаходження юридичної особи на іншу територію України.\n38.3. Для платників податків - самозайнятих фізичних осіб під час особливого періоду, визначеного Законом України \"Про мобілізаційну підготовку та мобілізацію\", призваних на військову службу під час мобілізації або залучених до виконання обов’язків щодо мобілізації за посадами, передбаченими штатами воєнного часу, норми підпункту 38.2 цього пункту застосовуються на весь строк їх військової служби.\n38.4. Якщо фактичним місцезнаходженням філії, представництва, відокремленого чи іншого структурного підрозділу юридичної особи є:\nтимчасово окупована територія та/або територія населених пунктів, що розташовані на лінії зіткнення, а місцезнаходженням відповідної юридичної особи є інша територія України, то така юридична особа (структурний підрозділ, уповноважений нараховувати, утримувати і сплачувати (перераховувати) до бюджету податок у випадках, передбачених цим Кодексом) звільняється від відповідальності, визначеної цим Кодексом, виключно в межах діяльності такого структурного підрозділу та за весь період проведення антитерористичної операції. У період проведення антитерористичної операції такий структурний підрозділ перебуває на обліку (основне місце обліку), сплачує податки, подає податкові декларації та виконує інші обов’язки платника податків за основним місцем обліку юридичної особи;\nінша територія України, а місцезнаходженням юридичної особи такого відокремленого підрозділу є тимчасово окупована територія та/або територія населених пунктів, що розташовані на лінії зіткнення, то такі відокремлені підрозділи перебувають на обліку як окремі платники податків і зборів та сплачують податки і збори на умовах та у порядку, визначених цим Кодексом.\n38.5. Платники податків, місцезнаходженням (місцем проживання) яких є тимчасово окупована територія та/або територія населених пунктів, що розташовані на лінії зіткнення, та/або які здійснюють виробництво (імпорт) алкогольних напоїв і тютюнових виробів на зазначених територіях, не мають права замовляти марки акцизного податку для маркування алкогольних напоїв і тютюнових виробів, які виробляються на цій території.\nВвезення на іншу територію України тютюнових виробів або алкогольних напоїв, що були вироблені на тимчасово окупованій території та/або території населених пунктів, що розташовані на лінії зіткнення, забороняється.\nЗупиняється застосування до платників податків, місцезнаходженням (місцем проживання) та/або місцем здійснення діяльності яких є територія населених пунктів, на тимчасово окупованій території та/або території населених пунктів, що розташовані на лінії зіткнення, норм пунктів 213.2 та 213.3 статті 213 та статей 225, 229 цього Кодексу.\n38.6. Об’єкти житлової та нежитлової нерухомості, що розташовані на території населених пунктів, на тимчасово окупованій території та/або території населених пунктів, що розташовані на лінії зіткнення, які перебувають у власності фізичних або юридичних осіб, не є об’єктом оподаткування податком на нерухоме майно, відмінне від земельної ділянки, відповідно до статті 266 цього Кодексу у період з 14 квітня 2014 року до 31 грудня року, в якому завершено антитерористичну операцію.\nНараховані та сплачені за період проведення антитерористичної операції суми податку на нерухоме майно, відмінне від земельної ділянки, відповідно до статті 266 цього Кодексу вважаються надміру сплаченими грошовими зобов’язаннями та підлягають поверненню.\n38.7. Не нараховується та не сплачується плата за землю (земельний податок та орендна плата за земельні ділянки державної та комунальної власності) за земельні ділянки, які розташовані на тимчасово окупованій території та/або території населених пунктів, що розташовані на лінії зіткнення та перебувають у власності та/або користуванні, у тому числі на умовах оренди, фізичних або юридичних осіб, у період з 14 квітня 2014 року до 31 грудня року, в якому завершено антитерористичну операцію.\nНараховані та сплачені за період проведення антитерористичної операції суми плати за землю відповідно до статей 269-289 цього Кодексу вважаються надміру сплаченими грошовими зобов’язаннями та підлягають поверненню.\n38.8. Земельні ділянки, розташовані на території населених пунктів, на тимчасово окупованій території та/або території населених пунктів, що розташовані на лінії зіткнення та які перебувають у власності та/або користуванні платників єдиного податку четвертої групи, не є об’єктом оподаткування єдиним податком у період з 14 квітня 2014 року до 31 грудня року, в якому завершено антитерористичну операцію.\nДля платників єдиного податку четвертої групи, у яких місцезнаходженням усіх земельних ділянок є тимчасово окупована територія та/або територія населених пунктів, що розташовані на лінії зіткнення, для переходу на спрощену систему оподаткування або підтвердження статусу платника єдиного податку четвертої групи у році, наступному після року, в якому завершено антитерористичну операцію, розрахунок частки сільськогосподарського товаровиробництва не надається.\n38.9. Під час нарахування (виплати) фізичним особам - підприємцям, місцезнаходженням або місцем проживання яких є тимчасово окупована територія та/або територія населених пунктів, що розташовані на лінії зіткнення (незалежно від системи оподаткування), доходу від здійснення ними підприємницької діяльності суб’єкт господарювання та/або самозайнята особа, які нараховують (виплачують) такий дохід, зобов’язані утримати податок на доходи у джерела виплати. При цьому на таких осіб не поширюється дія пункту 177.8 статті 177 цього Кодексу.\n38.10. З метою оподаткування податком на додану вартість необоротні активи, придбані (збудовані, споруджені, створені) до 14 квітня 2014 року і які станом на 1 січня 2017 року знаходяться на території населених пунктів, на тимчасово окупованій території та/або території населених пунктів, що розташовані на лінії зіткнення, не вважаються:\nтакими, що призначаються для використання (або починають/почали використовуватися) в операціях, що не є господарською діяльністю платника податків;\nневиробничими необоротними активами в розумінні цього Кодексу.\n38.11. Тимчасово, до завершення проведення антитерористичної операції, до платників податків, які провадили господарську діяльність на тимчасово окупованій території та/або території населених пунктів, що розташовані на лінії зіткнення, і не можуть пред’явити первинні документи, на підставі яких здійснюється облік доходів, витрат та інших показників, пов’язаних з визначенням об’єктів оподаткування та/або податкових зобов’язань, як виняток із положень пункту 44.3 та пункту 44.5 статті 44 цього Кодексу застосовуються спеціальні правила для підтвердження даних, визначених у податковій звітності.\nПідстави неможливості пред’явлення первинних документів:\nпервинні документи втрачені (знищені чи зіпсовані у зв’язку із проведенням антитерористичної операції);\nпервинні документи знаходяться в районі населених пунктів, на тимчасово окупованій території та/або території населених пунктів, що розташовані на лінії зіткнення, які неможливо вивезти або вивезення яких з даної території пов’язане із ризиком для життя та здоров’я платника податків, або неможливе у зв’язку з іншими адміністративними перешкодами, встановленими органами влади.\nУ разі втрати та/або неможливості вивезення первинних документів платник податків за місцем свого обліку подає до контролюючого органу повідомлення у довільній формі, підписане керівником підприємства та головним бухгалтером, в якому вказуються: обставини, які призвели до втрати та/або неможливості вивезення первинних документів, календарні періоди (день/місяць/рік), а також загальний перелік первинних документів (у разі можливості, із зазначенням реквізитів).\nДані та показники податкової звітності за періоди, які вказані у повідомленні, не можуть бути піддані сумніву лише на підставі відсутності первинних документів. Подане повідомлення є також підставою для збереження витрат (включаючи витрати у зв’язку з придбанням цінних паперів/корпоративних прав) та/або від’ємного значення об’єкта оподаткування податком на прибуток (включаючи від’ємний фінансовий результат за операціями з цінними паперами/корпоративними правами), та/або податкового кредиту з податку на додану вартість, та/або суми від’ємного значення податку на додану вартість минулих податкових (звітних) років, періодів без наявності договірних, розрахункових, платіжних та інших первинних документів, обов’язковість ведення і зберігання яких передбачена правилами ведення бухгалтерського обліку та нарахування податку.\nПісля подання до контролюючого органу повідомлення про неможливість вивезення первинних документів до завершення антитерористичної операції запроваджується мораторій на проведення будь-яких перевірок стосовно зазначених у повідомленні податкових (звітних) періодів.\nЯкщо після подання повідомлення про неможливість вивезення первинних документів платнику податків стане відомо про втрату цих документів, такий платник податків зобов’язаний подати до контролюючого органу нове повідомлення із зазначенням обставин такої втрати.\nПлатники податків, які подали повідомлення про втрату первинних документів відповідно до цього пункту, не можуть бути перевірені контролюючим органом стосовно зазначених у повідомленні періодів, у тому числі після завершення антитерористичної операції.\nВтрата документів, що не пов’язана з проведенням антитерористичної операції, не надає право платнику податків застосовувати положення цього пункту.\nЗазначені в цьому пункті положення застосовуються до платників податків, які станом на 1 грудня 2016 року здійснили зміну своєї податкової адреси з тимчасово окупованої території та/або території населених пунктів, що розташовані на лінії зіткнення, на іншу територію України.\nПлатник податків не може застосовувати положення цього пункту стосовно календарних періодів після перереєстрації підприємства на іншій території України.\nОбов’язок доведення відсутності підстав для застосування положень цього пункту покладається на контролюючий орган. Платник податків, який безпідставно застосував положення цього пункту, вважається таким, що ухиляється від сплати податків та несе відповідальність, передбачену цим Кодексом та іншими законами України.\nУ разі відмови контролюючого органу у застосуванні положень цього пункту контролюючий орган зобов’язаний видати вмотивоване рішення у строк не пізніше одного місяця з дати отримання повідомлення від платника податків, в якому зазначаються підстави та докази такої відмови.\nРішення контролюючого органу може бути оскаржене в адміністративному чи судовому порядку. До винесення остаточного рішення по справі контролюючий орган не може піддати сумніву показники податкової звітності, а також ініціювати проведення будь-якої перевірки платника податків щодо періодів, які зазначені у повідомленні.\nУ податкових періодах, зазначених у повідомленні, не може бути переглянуто у бік збільшення суми податкових зобов’язань з податків і зборів, задекларовані у податкових деклараціях за вказані податкові (звітні) періоди, у бік збільшення суми від’ємного значення об’єкта оподаткування податком на прибуток, задекларовані у податкових деклараціях/розрахунках за вказані податкові звітні періоди, у бік збільшення суми бюджетного відшкодування податку на додану вартість, заявленої у податкових деклараціях за вказані звітні періоди.\n39. Індивідуальна податкова консультація, надана контролюючим органом у письмовій або електронній формі до 31 березня 2017 року (включно), звільняє платника податків (податкового агента та/або його посадову особу) від відповідальності, включаючи фінансову (штрафні санкції та/або пеню), за діяння, що містять ознаки податкового правопорушення, вчинені до 31 грудня 2017 року (включно).\nЗ 1 січня 2018 року індивідуальна податкова консультація, надана контролюючим органом у письмовій або електронній формі до 31 березня 2017 року (включно), не підлягає застосуванню.\n40. Пункт 100.9 цього Кодексу застосовується до грошових зобов’язань чи податкового боргу, що виникли після набрання чинності Законом України \"Про внесення змін до Податкового кодексу України щодо покращення інвестиційного клімату в Україні\".\n41. Господарські операції, визначені підпунктом \"г\" підпункту 39.2.1.1 підпункту 39.2.1 пункту 39.2 статті 39 цього Кодексу, визнаються контрольованими з дати набрання чинності переліком організаційно-правових форм нерезидентів в розрізі держав (територій), затвердженим Кабінетом Міністрів України відповідно до підпункту \"г\" підпункту 39.2.1.1 підпункту 39.2.1 пункту 39.2 статті 39 цього Кодексу.\nУмови, визначені підпунктом 39.2.1.7 підпункту 39.2.1 пункту 39.2 статті 39 цього Кодексу щодо обсягу господарських операцій з кожним контрагентом, для цілей абзацу першого цього підпункту розраховується у 2017 році за підсумками звітного (календарного) року\".\nII. Прикінцеві та перехідні положення\n1. Цей Закон набирає чинності з 1 січня 2017 року, крім:\nабзацу другого підпункту 10 пункту 4 розділу I (щодо підпункту 14.1.56 -1 пункту 14.1 статті 14), пункту 5 розділу I (щодо підпункту 16.1.14 пункту 16.1 статті 16), абзаців другого і третього підпункту 3 пункту 6 розділу I (щодо підпунктів 17.1.13, 17.1.14 пункту 17.1 статті 17), абзацу другого підпункту 4 пункту 7 розділу I (щодо підпункту 19 -1 .1.27 пункту 19 -1 .1 статті 19), абзацу другого підпункту 1 пункту 9 розділу I (щодо підпункту 21.1.9 пункту 21.1 статті 21), пункту 13 розділу I (щодо статті 42), абзаців сорок четвертого - п’ятдесят п’ятого пункту 14 розділу I (щодо пунктів 42 -1 .5-42 -1 .11 статті 42 -1 ), пункту 17 розділу I (щодо пункту 45.3 статті 45), підпункту 3 пункту 20 розділу I (щодо пункту 49.17 статті 49), які набирають чинності з першого числа місяця, наступного за місяцем впровадження у роботу програмного забезпечення електронного кабінету, але не пізніше 1 січня 2018 року;\nпідпункту 2 пункту 27 (щодо пункту 61.3 статті 61), підпункту 3 пункту 43 (щодо пункту 78.3 статті 78), пункту 133 (щодо пункту 344.1 статті 344), пункту 134 розділу I (щодо виключення розділу XVIII -2 ) - з дня прийняття рішення Кабінетом Міністрів України про початок діяльності Бюро економічної безпеки України, але не пізніше восьми місяців з дня набрання чинності Законом України \"Про Бюро економічної безпеки України\".\nпункту 22 розділу I (зміни до статей 52 і 53 щодо податкових консультацій) - з 1 квітня 2017 року;\nпідпункту 4 (зміни до пункту 201.10 статті 201 в частині зупинення реєстрації податкових накладних/розрахунків коригування у Єдиному реєстрі податкових накладних) і підпункту 5 пункту 94 розділу I (щодо доповнення пунктом 201.16 статті 201), які набирають чинності з 1 квітня 2017 року;\nабзацу двадцять другого підпункту 4 пункту 94 розділу I (щодо виключення абзацу двадцять третього пункту 201.10 статті 201), який набирає чинності з 1 липня 2017 року;\nпункту 110 розділу I (щодо змін до статті 255), який набирає чинності з 1 січня 2018 року.\n2. Частину першу статті 183 -3 Кодексу адміністративного судочинства України (Відомості Верховної Ради України, 2005 р., №№ 35-37, ст. 446) доповнити пунктом 6 такого змісту:\n\"6) зобов’язання платника податків, який має податковий борг, укласти договір щодо переведення права вимоги дебіторської заборгованості цього платника на орган доходів і зборів\".\n3. Установити, що у 2017 році в частині плати за землю вимоги підпункту 4.1.9 пункту 4.1 та пункту 4.5 статті 4 , підпункту 12.3.4 пункту 12.3 , підпункту 12.4.3 пункту 12.4 та пункту 12.5 статті 12 Податкового кодексу України та Закону України \"Про засади державної регуляторної політики у сфері господарської діяльності\" не поширюються на рішення органів місцевого самоврядування, які прийняті на виконання цього Закону.\n4. Установити, що не може бути притягнуто до відповідальності, включаючи фінансову (штрафні санкції та/або пеню), платника податків (податкового агента та/або його посадову особу), який діяв відповідно до індивідуальної податкової консультації, наданої йому у письмовій формі до 1 квітня 2017 року, а також узагальнюючої податкової консультації, за діяння, що містять ознаки податкового правопорушення, зокрема, на підставі того, що у майбутньому така податкова консультація була змінена або скасована.\n5. Кабінету Міністрів України:\nдо 1 липня 2017 року забезпечити проведення незалежного аудиту баз даних та інформаційних ресурсів, що використовуються контролюючим органом.\nВизначити порядок контролю, в тому числі моніторингу, центральним органом, що формує та реалізує фінансову політику, адміністрування центральним органом виконавчої влади, що реалізує державну податкову та митну політику, баз даних та інформаційних ресурсів, що використовуються для адміністрування податків, зборів та інших обов’язкових платежів;\nу шестимісячний строк з дня набрання чинності цим Законом забезпечити розробку, створення та впровадження програмного забезпечення електронного кабінету;\nдо 1 липня 2017 року розробити і внести до Верховної Ради України проект закону щодо запровадження єдиного рахунка для сплати податків і зборів;\nдо 1 липня 2017 року розробити і внести до Верховної Ради України проект закону щодо запровадження податку на виведений капітал;\nу тримісячний строк з дня набрання чинності цим Законом:\nприйняти нормативно-правові акти, необхідні для реалізації цього Закону;\nпривести свої нормативно-правові акти у відповідність із цим Законом;\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\nП.ПОРОШЕНКО"
    }
  ],
  "definitions": []
}