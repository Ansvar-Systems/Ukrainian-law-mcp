{
  "id": "ua-law-1819-17",
  "type": "statute",
  "title": "Закон України (1819-17)",
  "title_en": "",
  "short_name": "1819-17",
  "status": "in_force",
  "issued_date": "2010-01-20",
  "url": "https://zakon.rada.gov.ua/laws/show/1819-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо деяких законодавчих актів України\nщодо протидії розповсюдженню дитячої порнографії\n( Відомості Верховної Ради України (ВВР), 2010, N 10, ст.105\n\n{ Із змінами, внесеними згідно з Законами\nN 1089-IX ( 1089-20 ) від 16.12.2020\nN 2849-IX ( 2849-20 ) від 13.12.2022 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У статті 301 Кримінального кодексу України ( 2341-14 )\n(Відомості Верховної Ради України, 2001 р., N 25-26, ст. 131):\n1) у частині третій:\nабзац перший викласти в такій редакції:\n\"3. Дії, передбачені частинами першою або другою цієї статті,\nвчинені повторно або за попередньою змовою групою осіб, або з\nотриманням доходу у великому розмірі\";\nв абзаці другому слова \"комп'ютерних програм\" замінити\nсловами \"матеріальних носіїв комп'ютерних програм\";\n2) доповнити частинами четвертою, п'ятою та приміткою такого\nзмісту:\n\"4. Дії, передбачені частинами першою або другою цієї статті,\nвчинені щодо творів, зображень або інших предметів порнографічного\nхарактеру, що містять дитячу порнографію, або примушування\nнеповнолітніх до участі у створенні творів, зображень або кіно- та\nвідеопродукції, комп'ютерних програм порнографічного характеру -\nкараються позбавленням волі на строк від п'яти до десяти\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією\nпорнографічних предметів, кіно- та відеопродукції, матеріальних\nносіїв комп'ютерних програм, засобів їх виготовлення,\nрозповсюдження і демонстрування.\n5. Дії, передбачені частиною четвертою цієї статті, вчинені\nповторно або за попередньою змовою групою осіб, або з отриманням\nдоходу у великому розмірі, -\nкараються позбавленням волі на строк від семи до дванадцяти\nроків з позбавленням права обіймати певні посади чи займатися\nпевною діяльністю на строк до трьох років та з конфіскацією\nпорнографічних предметів, кіно- та відеопродукції, матеріальних\nносіїв комп'ютерних програм, засобів їх виготовлення,\nрозповсюдження і демонстрування.\nПримітка. Отримання доходу у великому розмірі має місце, коли\nйого сума у двісті і більше разів перевищує неоподатковуваний\nмінімум доходів громадян\".\n{ Пункт 2 розділу I втратив чинність на підставі Закону\nN 1089-IX ( 1089-20 ) від 16.12.2020 }\n\n{ Пункт 3 розділу I втратив чинність на підставі Закону\nN 2849-IX ( 2849-20 ) від 13.12.2022 }\n\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у тримісячний строк з дня\nнабрання чинності цим Законом:\n1) привести свої нормативно-правові акти у відповідність із\nцим Законом;\n2) забезпечити приведення міністерствами, іншими центральними\nорганами виконавчої влади своїх нормативно-правових актів у\nвідповідність із цим Законом.\n\nПрезидент України В.ЮЩЕНКО\n\nм. Київ, 20 січня 2010 року\nN 1819-VI\n\nПро внесення змін до деяких законодавчих актів України щодо протидії розповсюдженню дитячої порнографії\nЗакон України від 20.01.2010 № 1819-VI\n\nРедакція від 31.03.2023 , підстава — 2849-IX\nПостійна адреса:\nhttps://zakon.rada.gov.ua/go/1819-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}