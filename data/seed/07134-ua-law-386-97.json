{
  "id": "ua-law-386-97",
  "type": "statute",
  "title": "Закон України (386/97-ВР)",
  "title_en": "",
  "short_name": "386/97-ВР",
  "status": "in_force",
  "issued_date": "1997-06-20",
  "url": "https://zakon.rada.gov.ua/laws/show/386/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art2",
      "section": "2",
      "title": "Стаття 2. Платниками збору до Фонду є:",
      "content": "з числа резидентів - суб'єкти підприємницької діяльності\nнезалежно від форм власності, громадські та інші установи і\nорганізації (крім бюджетних установ і організацій), які здійснюють\nдіяльність, спрямовану на отримання прибутку, як на території\nУкраїни, так і за її межами та здійснюють оплату праці;\nз числа нерезидентів - фізичні чи юридичні особи, створені у\nбудь-якій організаційно-правовій формі, що отримують доходи з\nджерел їх походження з України, які здійснюють оплату праці, за\nвинятком установ та організацій, що мають дипломатичний статус або\nімунітет згідно з міжнародним договором чи законом;\nфілії, відділення та інші відокремлені підрозділи платників\nзбору, що не мають статусу юридичної особи, які здійснюють оплату\nпраці;\nпостійні представництва нерезидентів, що отримують доходи з\nджерел їх походження з України або виконують агентські\n(представницькі) функції стосовно таких нерезидентів або їх\nзасновників, які здійснюють оплату праці.\nСтаття 3. Об'єктом оподаткування є фактичні витрати платників\nзбору на оплату праці осіб, які перебувають у трудових відносинах\nз платником збору, що включають витрати на виплату основної і\nдодаткової заробітної плати та інші заохочувальні та компенсаційні\nвиплати, а також витрати на виплату авторських винагород та\nвиплати за виконання робіт (послуг) згідно з договорами\nцивільно-правового характеру.\nСтаття 4. Ставка збору становить десять відсотків від об'єкта\nоподаткування з віднесенням сплачених сум на валові витрати\nвиробництва та обігу платника збору.\nЗбір сплачується у другій половині місяця одночасно з\nодержанням в установах банків коштів на оплату праці.\nСтаття 5. Збір зараховується до складу доходів Державного\nбюджету України на спеціальний рахунок, що утворює Фонд.\nРозпорядником цих коштів є Міністерство України з питань\nнадзвичайних ситуацій та у справах захисту населення від наслідків\nЧорнобильської катастрофи. Кошти Фонду витрачаються виключно на\nфінансування заходів щодо ліквідації наслідків Чорнобильської\nкатастрофи та соціального захисту населення. Заходи, що\nфінансуються із Фонду, затверджуються законом України про\nДержавний бюджет України на кожний поточний рік.\nЗабороняється використання цих коштів не за цільовим\nпризначенням, у тому числі на кредитні, депозитні операції,\nнадання позичок та на інші заходи, що не передбачені Законом\nУкраїни \"Про статус і соціальний захист громадян, які постраждали\nвнаслідок Чорнобильської катастрофи\" ( 796-12 )."
    },
    {
      "provision_ref": "art6",
      "section": "6",
      "title": "Стаття 6. Від сплати збору звільняються:",
      "content": "підприємства вугільної промисловості;\nпідприємства, що здійснюють видобуток залізної, марганцевої\nта уранових руд підземним способом і будівництво шахт;\nпідприємства (об'єднання) і організації Українського\nтовариства сліпих і Українського товариства глухих, де інваліди\nстановлять більш як 50 відсотків загальної чисельності працюючих\nв основному виробництві.\nПерелік підприємств (об'єднань) і організацій Українського\nтовариства сліпих і Українського товариства глухих, які\nзвільняються від сплати збору, затверджує Кабінет Міністрів\nУкраїни.\nСтаття 7. Об'єкт оподаткування, ставка збору, порядок його\nобчислення, строк сплати та пільги щодо оподаткування можуть\nзмінюватися лише шляхом внесення змін до цього Закону."
    },
    {
      "provision_ref": "art8",
      "section": "8",
      "title": "Стаття 8",
      "content": "1. Цей Закон набирає чинності з дня його опублікування.\n2. Кабінету Міністрів України протягом двох тижнів з дня\nопублікування Закону України \"Про формування Фонду для здійснення\nзаходів щодо ліквідації наслідків Чорнобильської катастрофи та\nсоціального захисту населення\":\nрозробити і привести у відповідність з цим Законом свої\nнормативно-правові акти;\nзабезпечити перегляд і скасування міністерствами та іншими\nцентральними органами виконавчої влади України їх\nнормативно-правових актів, що суперечать цьому Закону."
    }
  ],
  "definitions": []
}