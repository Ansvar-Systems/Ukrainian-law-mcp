{
  "id": "ua-law-4521-17",
  "type": "statute",
  "title": "Закон України (4521-17)",
  "title_en": "",
  "short_name": "4521-17",
  "status": "in_force",
  "issued_date": "2012-03-15",
  "url": "https://zakon.rada.gov.ua/laws/show/4521-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 22 Закону України \"Про теплопостачання\"\n\n(Відомості Верховної Ради України (ВВР), 2013, № 2, ст.7)\n\nВерховна Рада України постановляє:\n\n1. У статті 22 Закону України \"Про теплопостачання\" (Відомості Верховної Ради України, 2005 p., № 28, ст. 373):\n\nназву викласти в такій редакції:\n\n\" Стаття 22. Умови зміни права власності та особливості правонаступництва зобов’язань у сфері теплопостачання\";\n\nдоповнити частинами третьою - п’ятою такого змісту:\n\n\"У разі якщо суб’єкту господарювання надано в користування (оренду, концесію, управління тощо) цілісний майновий комплекс (індивідуально визначене майно) з вироблення теплової енергії, такий суб’єкт стає правонаступником за борговими зобов’язаннями з оплати спожитих енергоносіїв та послуг з їх транспортування і постачання, що виникли у суб'єкта господарювання, який раніше використовував зазначене майно (володів або користувався ним).\n\nДоговори про постачання та транспортування енергоносіїв укладаються з правонаступниками реорганізованої теплопостачальної та/або теплогенеруючої організації виключно за умови погодження порядку погашення заборгованості з оплати спожитих енергоносіїв та послуг з їх транспортування і постачання за попередній період.\n\nУчасник (засновник) теплопостачальної або теплогенеруючої організації у разі прийняття рішення про її ліквідацію забезпечує погашення боргу такої організації перед постачальниками енергоносіїв\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ.ЯНУКОВИЧ\n\nм. Київ\n\n15 березня 2012 року\n\n№ 4521-VI\n\nПро внесення змін до статті 22 Закону України \"Про теплопостачання\"\nЗакон України від 15.03.2012 № 4521-VI\n\nПрийняття від 15.03.2012\nПостійна адреса:\nhttps://zakon.rada.gov.ua/go/4521-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}