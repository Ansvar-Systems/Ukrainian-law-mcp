{
  "id": "ua-law-4830-09",
  "type": "statute",
  "title": "Закон України (4830-09)",
  "title_en": "",
  "short_name": "4830-09",
  "status": "in_force",
  "issued_date": "1979-06-27",
  "url": "https://zakon.rada.gov.ua/laws/show/4830-09",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Основи виборчої системи",
      "content": "Відповідно до Конституції Української РСР ( 888-09 ) вибори\nдепутатів до місцевих Рад народних депутатів Української РСР -\nобласних, районних, міських, районних у містах, селищних і\nсільських Рад народних депутатів - проводяться на основі\nзагального, рівного і прямого виборчого права при таємному\nголосуванні."
    },
    {
      "provision_ref": "art2",
      "section": "2",
      "title": "Стаття 2. Загальне виборче право",
      "content": "Вибори депутатів місцевих Рад народних депутатів\nУкраїнської РСР є загальними: всі громадяни Української РСР, які\nдосягли 18 років, мають право обирати та бути обраними до\nобласних, районних, міських, районних у містах, селищних і\nсільських Рад народних депутатів, за винятком осіб, визнаних у\nвстановленому законом порядку божевільними.\nБудь-які прямі чи непрямі обмеження виборчих прав громадян\nУкраїнської РСР залежно від походження, соціального і майнового\nстану, расової і національної належності, статі, освіти, мови,\nставлення до релігії, часу проживання в даній місцевості, роду і\nхарактеру занять забороняються."
    },
    {
      "provision_ref": "art3",
      "section": "3",
      "title": "Стаття 3. Рівне виборче право",
      "content": "Вибори депутатів місцевих Рад народних депутатів Української\nРСР є рівними: кожний виборець має один голос; усі виборці беруть\nучасть у виборах на рівних засадах.\nЖінки і чоловіки мають рівні виборчі права.\nВійськовослужбовці користуються виборчими правами нарівні з\nусіма громадянами."
    },
    {
      "provision_ref": "art4",
      "section": "4",
      "title": "Стаття 4. Пряме виборче право",
      "content": "Вибори депутатів місцевих Рад народних депутатів Української\nРСР є прямими: депутати обласних, районних, міських, районних у\nмістах, селищних і сільських Рад народних депутатів обираються\nгромадянами безпосередньо."
    },
    {
      "provision_ref": "art5",
      "section": "5",
      "title": "Стаття 5. Таємне голосування",
      "content": "Голосування під час виборів депутатів місцевих Рад народних\nдепутатів Української РСР є таємним: контроль за волевиявленням\nвиборців не допускається."
    },
    {
      "provision_ref": "art6",
      "section": "6",
      "title": "Стаття 6. Виборчі права громадян інших союзних республік",
      "content": "Громадяни інших союзних республік користуються на території\nУкраїнської РСР виборчими правами нарівні з громадянами\nУкраїнської РСР."
    },
    {
      "provision_ref": "art7",
      "section": "7",
      "title": "Стаття 7. Проведення виборів по виборчих округах",
      "content": "Вибори депутатів до місцевих Рад народних депутатів\nУкраїнської РСР проводяться по виборчих округах. Від кожного\nвиборчого округу обирається один депутат.\nГромадянин Української РСР не може, як правило, бути обраний\nбільш як до двох Рад народних депутатів."
    },
    {
      "provision_ref": "art8",
      "section": "8",
      "title": "Стаття 8. Проведення виборів виборчими комісіями",
      "content": "Проведення виборів до місцевих Рад народних депутатів\nУкраїнської РСР забезпечують виборчі комісії, які утворюються з\nпредставників від громадських організацій, трудових колективів і\nзборів військовослужбовців по військових частинах.\nСтаття 9. Участь громадських організацій, трудових\nколективів і громадян у підготовці і проведенні\nвиборів\nОрганізації Комуністичної партії Радянського Союзу,\nпрофесійних спілок, Всесоюзної Ленінської Комуністичної Спілки\nМолоді, кооперативні та інші громадські організації, трудові\nколективи беруть участь у підготовці і проведенні виборів до\nмісцевих Рад народних депутатів Української РСР як через своїх\nпредставників у виборчих комісіях, так і безпосередньо.\nГромадяни Української РСР беруть участь у підготовці і\nпроведенні виборів через громадські організації, трудові\nколективи, збори військовослужбовців по військових частинах,\nпередвиборні збори виборців.\nСтаття 10. Право висування кандидатів у депутати місцевих\nРад народних депутатів Української РСР\nПраво висування кандидатів у депутати місцевих Рад народних\nдепутатів Української РСР належить організаціям Комуністичної\nпартії Радянського Союзу, професійних спілок, Всесоюзної\nЛенінської Комуністичної Спілки Молоді, кооперативним та іншим\nгромадським організаціям, трудовим колективам, а також зборам\nвійськовослужбовців по військових частинах.\nГромадянам Української РСР і громадським організаціям\nгарантується вільне і всебічне обговорення політичних, ділових і\nособистих якостей кандидатів у депутати, а також право агітації на\nзборах, у пресі, по телебаченню, радіо.\nВиборці дають накази своїм депутатам. Накази вносяться на\nпередвиборних зборах виборців. Порядок внесення, розгляду,\nврахування і виконання наказів встановлюється законом.\nСтаття 11. Витрати, пов'язані з проведенням виборів\nдо місцевих Рад народних депутатів Української РСР\nВитрати, пов'язані з проведенням виборів до місцевих Рад\nнародних депутатів Української РСР, проводяться за рахунок\nдержави.\nКандидати в депутати місцевих Рад народних депутатів\nУкраїнської РСР і виборці не несуть витрат, пов'язаних з\nпроведенням виборів.\nСтаття 12. Відповідальність за порушення законодавства\nпро вибори\nЧлени виборчих комісій, службові особи державних і\nгромадських органів, які вчинили підлог виборчих документів,\nзавідомо неправильний підрахунок голосів, порушили таємницю\nголосування або допустили інші порушення цього Закону, а також\nособи, які перешкоджають громадянинові Української РСР у вільному\nздійсненні його права обирати та бути обраним до місцевих Рад\nнародних депутатів Української РСР, несуть встановлену законом\nвідповідальність.\nСтаття 13. Порядок призначення виборів до місцевих Рад\nнародних депутатів Української РСР\nВибори до обласних, районних, міських, районних у містах,\nселищних і сільських Рад народних депутатів Української РСР\nпризначаються Президією Верховної Ради Української РСР і\nпроводяться одночасно.\nУказ Президії Верховної Ради Української РСР про призначення\nвиборів публікується в пресі не пізніш як за два місяці до\nзакінчення строку повноважень місцевих Рад народних депутатів\nУкраїнської РСР."
    },
    {
      "provision_ref": "art14",
      "section": "14",
      "title": "Стаття 14. Утворення виборчих округів",
      "content": "Для виборів депутатів до місцевих Рад народних депутатів\nУкраїнської РСР утворюються виборчі округи:\nдо обласної Ради народних депутатів - від 150 до 500 виборчих\nокругів;\nдо Київської міської Ради народних депутатів - 600 виборчих\nокругів, Севастопольської міської Ради народних депутатів -\n375 виборчих округів;\nдо районної Ради народних депутатів - від 75 до 150 виборчих\nокругів;\nдо міської Ради народних депутатів міста обласного\nпідпорядкування - від 75 до 500 виборчих округів;\nдо міської Ради народних депутатів міста районного\nпідпорядкування - від 50 до 150 виборчих округів;\nдо районної в місті Ради народних депутатів - від 75 до\n250 виборчих округів;\nдо селищної, сільської Ради народних депутатів - від 25 до\n75 виборчих округів.\nУ межах норм, встановлених цією статтею, кількість виборчих\nокругів для виборів до кожної обласної Ради народних депутатів\nвизначається Президією Верховної Ради Української РСР, до\nрайонної, міської, районної в місті, селищної, сільської Ради\nнародних депутатів - виконавчим комітетом вищестоящої Ради\nнародних депутатів, виходячи з кількості населення, території та\nінших місцевих умов.\nВиборчі округи утворюються виконавчим комітетом відповідної\nРади народних депутатів з рівною кількістю населення на всій\nтериторії, яку об'єднує дана Рада народних депутатів. При\nвизначенні меж виборчих округів враховуються\nадміністративно-територіальний поділ та інші особливості.\nЯк вийняток з дозволу Президії Верховної Ради Української РСР\nдля виборів до місцевих Рад народних депутатів може бути утворено\nменшу або більшу кількість виборчих округів, ніж це передбачено\nцією статтею.\nСписок виборчих округів публікується виконавчим комітетом\nвідповідної Ради народних депутатів не пізніш як на п'ятий день\nпісля призначення виборів."
    },
    {
      "provision_ref": "art15",
      "section": "15",
      "title": "Стаття 15. Утворення виборчих дільниць",
      "content": "Для проведення голосування і підрахунку голосів територія\nрайонів, міст, районів у містах ділиться на виборчі дільниці.\nВиборчі дільниці утворюються також у військових частинах.\nВиборчі дільниці можуть бути утворені в санаторіях і будинках\nвідпочинку, в лікарнях та інших стаціонарних лікувальних закладах,\nна великих залізничних станціях, в аеропортах, морських і річкових\nпортах, а також на суднах, які перебувають, у день виборів у\nплаванні.\nПитання про віднесення виборчих дільниць, утворених на\nсуднах, які перебувають у день виборів у плаванні, до виборчих\nокругів по виборах до місцевих Рад народних депутатів вирішується\nвиконавчими комітетами районних, міських, районних у містах Рад\nнародних депутатів, на території яких знаходиться порт приписки\nсудна."
    },
    {
      "provision_ref": "art16",
      "section": "16",
      "title": "Стаття 16. Порядок утворення виборчих дільниць",
      "content": "Виборчі дільниці утворюються виконавчими комітетами районних,\nміських (крім міст районного підпорядкування), районних у містах\nРад народних депутатів. На суднах, які перебувають у день виборів\nу плаванні, виборчі дільниці утворюються виконавчими комітетами\nРад народних депутатів за місцем порту приписки судна.\nУ військових частинах виборчі дільниці утворюються\nкомандирами частин або військових з'єднань за погодженням з\nвиконавчими комітетами відповідних Рад народних депутатів.\nВиборчі дільниці утворюються не пізніш як на п'ятнадцятий\nдень після призначення виборів. У військових частинах, а також на\nвеликих залізничних станціях, в аеропортах, морських і річкових\nпортах, на суднах, які перебувають у день виборів у плаванні,\nвиборчі дільниці утворюються в той же строк, а у виняткових\nвипадках - не пізніш як за п'ять днів до виборів.\nВиконавчий комітет відповідної Ради народних депутатів\nвстановлює єдину нумерацію виборчих дільниць в межах району,\nміста, району в місті, сповіщає населення про межі кожної виборчої\nдільниці з зазначенням місця знаходження дільничної виборчої\nкомісії і приміщення для голосування."
    },
    {
      "provision_ref": "art17",
      "section": "17",
      "title": "Стаття 17. Норми утворення виборчих дільниць",
      "content": "У населеному пункті або групі населених пунктів виборчі\nдільниці утворюються з кількістю не менш як 100 і не більш як\n3000 виборців.\nУ гірських районах, а також на суднах, які перебувають у день\nвиборів у плаванні, виборчі дільниці можуть бути утворені при\nнаявності не менш як 20 виборців.\nУ військових частинах виборчі дільниці утворюються з\nкількістю не менш як 20 і не більш як 3000 виборців.\nУ санаторіях, будинках відпочинку, а також у лікарнях та\nінших стаціонарних лікувальних закладах виборчі дільниці можуть\nбути утворені при наявності не менш як 50 виборців."
    },
    {
      "provision_ref": "art18",
      "section": "18",
      "title": "Стаття 18. Порядок включення громадян у списки виборців",
      "content": "У списки виборців включаються всі громадяни Української РСР,\nякі досягли до дня або в день виборів 18 років і проживають\n(постійно або тимчасово) на момент складання списків на території\nданої Ради народних депутатів. При відсутності точних даних про\nдень і місяць народження громадянина вважається, що він народився\n1 січня відповідного року. Виборець не може бути включений більш\nяк в один список виборців.\nВиконавчі комітети міських, районних у містах, селищних і\nсільських Рад народних депутатів забезпечують облік виборців,\nнеобхідний для складання списків виборців.\nУ списки виборців не включаються громадяни, визнані\nбожевільними не інакше як за рішенням суду або за висновком\nлікарської комісії, створюваної обласним органом охорони здоров'я.\nЗазначений висновок може бути оскаржений у районний (міський)\nнародний суд.\nІноземні громадяни і особи без громадянства, які проживають\nна території Української РСР, у списки виборців не включаються."
    },
    {
      "provision_ref": "art19",
      "section": "19",
      "title": "Стаття 19. Складання списків виборців",
      "content": "Списки виборців складаються по кожній виборчій дільниці\nвиконавчими комітетами міських, районних у містах, селищних і\nсільських Рад народних депутатів за участю дільничних виборчих\nкомісій і підписуються головою і секретарем виконавчого комітету\nвідповідної Ради.\nСписки виборців-військовослужбовців, які перебувають у\nвійськових частинах, складаються і підписуються командирами\nвійськових частин. За погодженням з виконавчими комітетами Рад\nнародних депутатів у ці списки можуть включатися члени сімей\nвійськовослужбовців та інші виборці, якщо вони проживають у\nрайонах розташування військових частин. Військовослужбовці, які\nпроживають поза військовими частинами, включаються в списки\nвиборців за місцем їх проживання на загальних підставах.\nСписки виборців на суднах, які перебувають у день виборів у\nплаванні, складаються і підписуються капітанами суден.\nСписки виборців, які перебувають на відпочинку або лікуванні\nв санаторіях, будинках відпочинку, а також у лікарнях та інших\nстаціонарних лікувальних закладах, складаються виконавчими\nкомітетами Рад народних депутатів, на території яких ці заклади\nрозташовані.\nПрізвища виборців вказуються у списку виборців в алфавітному\nпорядку."
    },
    {
      "provision_ref": "art20",
      "section": "20",
      "title": "Стаття 20. Ознайомлення громадян з списками виборців",
      "content": "Списки виборців подаються для загального ознайомлення за\n20 днів до виборів.\nВиконавчий комітет Ради народних депутатів, який склав списки\nвиборців, безпосередньо або через дільничні виборчі комісії\nсповіщає виборців про місце і час ознайомлення з списками.\nГромадянам забезпечується можливість ознайомитись з списками\nвиборців і перевірити правильність їх складення у приміщенні\nвиконавчого комітету відповідної Ради або дільничної виборчої\nкомісії.\nСтаття 21. Право громадян на оскарження неправильностей\nу списку виборців\nКожному громадянинові надається право оскаржити невключення,\nнеправильне включення в список або виключення з списку виборців, а\nтакож допущені в списку неточності у зазначенні прізвища, імені,\nпо батькові та інших даних про виборця.\nЗаява про неправильності в списку виборців подається у\nдільничну виборчу комісію або виконавчий комітет Ради народних\nдепутатів, командирові військової частини, капітанові судна, які\nсклали список і які зобов'язані не пізніш як у дводенний строк\nрозглянути таку заяву і внести необхідні виправлення до списку\nвиборців або видати заявникові копію мотивованого рішення про\nвідхилення його заяви. Рішення дільничної виборчої комісії може\nбути оскаржене у виконавчий комітет Ради народних депутатів, який\nзатвердив склад цієї комісії і який зобов'язаний розглянути скаргу\nу дводенний строк. Виправлення в списку виборців відповідно до\nрішення виконавчого комітету Ради народних депутатів проводиться\nнегайно дільничною виборчою комісією.\nРішення виконавчого комітету Ради народних депутатів може\nбути оскаржене в районний (міський) народний суд, який\nзобов'язаний розглянути скаргу в триденний строк. Рішення\nрайонного (міського) народного суду є остаточним. Виправлення в\nсписку виборців відповідно до рішення суду проводиться негайно\nвиконавчим комітетом Ради народних депутатів."
    },
    {
      "provision_ref": "art22",
      "section": "22",
      "title": "Стаття 22. Посвідка на право голосування",
      "content": "При зміні виборцем місця свого перебування в період між\nподанням списків виборців для загального ознайомлення і днем\nвиборів дільнична виборча комісія на його прохання видає посвідку\nна право голосування. Посвідка видається на підставі списку\nвиборців, в якому робиться відповідна відмітка.\nНа підставі посвідки на право голосування виборець\nвключається в додатковий список виборців на будь-якій виборчій\nдільниці за місцем його перебування в день виборів. Додатковий\nсписок виборців складається дільничною виборчою комісією і\nпідписується її головою і секретарем.\nСтаття 23. Виборчі комісії по виборах до місцевих Рад\nнародних депутатів Української РСР\nДля проведення виборів до обласних, районних, міських,\nрайонних у містах, селищних і сільських Рад народних депутатів\nУкраїнської РСР утворюються виборчі комісії:\nв області, районі, місті, районі в місті, селищі і сільраді -\nвідповідно обласна, районна, міська, районна в місті, селищна і\nсільська виборча комісія;\nу виборчому окрузі - окружна виборча комісія;\nу виборчій дільниці - дільнична виборча комісія.\nУ виборчих округах по виборах до селищних і сільських Рад\nнародних депутатів окружні виборчі комісії не утворюються.\nПовноваження окружних виборчих комісій виконуються дільничними\nвиборчими комісіями тих виборчих дільниць, до складу яких входить\nтериторія даних виборчих округів.\nСтаття 24. Висування представників до складу виборчих\nкомісій\nВиборчі комісії по виборах до місцевих Рад народних депутатів\nУкраїнської РСР утворюються з представників від організацій\nКомуністичної партії Радянського Союзу, професійних спілок,\nВсесоюзної Ленінської Комуністичної Спілки Молоді, кооперативних\nта інших громадських організацій, від трудових колективів і зборів\nвійськовослужбовців по військових частинах, а окружні і дільничні\nвиборчі комісії утворюються також з представників від громадських\nселищних, сільських, вуличних, квартальних, дільничних, домових\nкомітетів, жіночих рад, рад ветеранів війни і праці.\nПредставники до складу обласних, районних, міських, районних\nу містах, селищних, сільських виборчих комісій висуваються\nобласними, районними, міськими, районними у містах органами\nгромадських організацій, їх первинними організаціями, трудовими\nколективами, а такої зборами військовослужбовців по військових\nчастинах.\nПредставники до складу окружних виборчих комісій по виборах\nдо обласних, районних, міських, районних у містах Рад народних\nдепутатів висуваються обласними, районними, міськими, районними у\nмістах органами громадських організацій, первинними громадськими\nорганізаціями та їх органами, трудовими колективами, громадськими\nселищними, сільськими, вуличними, квартальними, дільничними,\nдомовими комітетами, жіночими радами, радами ветеранів війни і\nпраці, а також зборами військовослужбовців по військових частинах.\n{ Частина статті 24 в редакції Указу Президії ВР УРСР N 3687-XI\n( 3687-11 ) від 12.03.1987 }\nПредставники до складу дільничних виборчих комісій\nвисуваються районними, міськими, районними в містах органами\nгромадських організацій, первинними громадськими організаціями та\nїх органами, трудовими колективами, громадськими селищними,\nсільськими, вуличними, квартальними, дільничними, домовими\nкомітетами, жіночими радами, радами ветеранів війни і праці, а\nтакож зборами військовослужбовців по військових частинах.\nВисування представників до складу виборчих комісій від\nтрудових колективів проводиться на загальних зборах трудових\nколективів, які скликаються спільно профспілковими комітетами і\nадміністрацією підприємств, установ, організацій. У великих\nтрудових колективах висування представників до складу виборчих\nкомісій проводиться на зборах колективів цехів, відділів,\nдільниць, відділень, змін, бригад та інших підрозділів\nпідприємств, установ, організацій, колгоспів і радгоспів.\nСклад виборчих комісій публікується для загального відома.\nСтаття 25. Утворення обласних, районних, міських, районних\nу містах, селищних і сільських виборчих комісій\nОбласна, Київська, Севастопольська міська виборча комісія\nутворюється в складі голови, заступника голови, секретаря і\n10-14 членів комісії.\nРайонна, міська, районна в місті виборча комісія утворюється\nв складі голови, заступника голови, секретаря і 8-10 членів\nкомісії.\nСелищна, сільська виборча комісія утворюється в складі\nголови, заступника голови, секретаря і 4-8 членів комісії.\nСклад виборчої комісії затверджується виконавчим комітетом\nвідповідної Ради народних депутатів не пізніш як на сьомий день\nпісля призначення виборів.\nСтаття 26. Утворення окружних виборчих комісій по виборах\nдо обласних, районних, міських і районних у містах\nРад народних депутатів\nОкружна виборча комісія по виборах до обласної, Київської,\nСевастопольської міської Ради народних депутатів утворюється в\nкожному виборчому окрузі в складі голови, заступника голови,\nсекретаря і 6-10 членів комісії.\nОкружна виборча комісія по виборах до районної, міської,\nрайонної в місті Ради народних депутатів утворюється в кожному\nвиборчому окрузі в складі голови, заступника голови, секретаря і\n4-8 членів комісії.\nСклад виборчих комісій затверджується виконавчим комітетом\nвідповідної Ради народних депутатів не пізніш як на п'ятнадцятий\nдень після призначення виборів."
    },
    {
      "provision_ref": "art27",
      "section": "27",
      "title": "Стаття 27. Утворення дільничних виборчих комісій",
      "content": "Дільнична виборча комісія утворюється в складі голови,\nзаступника голови, секретаря і 4-16 членів комісії, а на виборчих\nдільницях, що налічують менш як 100 виборців, - у складі голови,\nсекретаря і 1-3 членів комісії. Склад комісії затверджується\nвідповідно виконавчим комітетом районної, міської (крім міст\nрайонного підпорядкування), районної в місті Ради народних\nдепутатів не пізніш як на тридцятий день після призначення\nвиборів.\nУ необхідних випадках виконавчі комітети Рад народних\nдепутатів можуть збільшувати кількісний склад дільничних виборчих\nкомісій виборчих дільниць, утворених на великих залізничних\nстанціях, в аеропортах, морських і річкових портах, на суднах, які\nперебувають у день виборів у плаванні, а також коли на території\nдільниці є дрібні населені пункти, геологічні партії, наукові\nекспедиції.\nГолова, або заступник голови, або секретар дільничної\nвиборчої комісії звільняється від виконання виробничих або\nслужбових обов'язків у період підготовки і проведення виборів на\n30 календарних днів із збереженням середнього заробітку за місцем\nпостійної роботи."
    },
    {
      "provision_ref": "art28",
      "section": "28",
      "title": "Стаття 28. Порядок зміни в складі виборчих комісій",
      "content": "Голова, заступник голови, секретар або член виборчої комісії\nможе бути звільнений від своїх обов'язків у комісії органом, який\nзатвердив її склад, за особистою заявою або за поданням\nгромадської організації, трудового колективу, громадського\nселищного, сільського, вуличного, квартального, дільничного,\nдомового комітету, жіночої ради, ради ветеранів війни і праці,\nзборів військовослужбовців військової частини, що висунули його.\nВисунення нового представника до виборчої комісії і затвердження\nйого в складі комісії проводяться в порядку, встановленому цим\nЗаконом.\nСтаття 29. Повноваження обласної, районної, міської, районної\nв місті, селищної, сільської виборчої комісії по\nвиборах до обласної, районної, міської, районної в\nмісті, селищної, сільської Ради народних депутатів\nОбласна, районна, міська, районна в місті, селищна, сільська\nвиборча комісія по виборах до обласної, районної, міської,\nрайонної в місті, селищної, сільської Ради народних депутатів:\nа) здійснює на території області, району, міста, району в\nмісті, селища, сільради контроль за виконанням цього Закону в ході\nпідготовки і проведення виборів до відповідної Ради народних\nдепутатів;\nб) спрямовує діяльність окружних виборчих комісій по виборах\nдо відповідної Ради народних депутатів і дільничних виборчих\nкомісій;\nв) заслуховує повідомлення окружних виборчих комісій по\nвиборах до відповідної Ради народних депутатів, дільничних\nвиборчих комісій, місцевих державних, а також громадських органів\nу питаннях, пов'язаних з підготовкою і проведенням виборів;\nг) контролює забезпечення виборчих комісій приміщеннями,\nтранспортом, зв'язком і розглядає інші питання\nматеріально-технічного забезпечення виборів;\nд) забезпечує виготовлення виборчих бюлетенів по виборах до\nвідповідної Ради народних депутатів;\nе) розглядає заяви і скарги на неправильні дії окружних\nвиборчих комісій по виборах до відповідної Ради народних депутатів\nта дільничних виборчих комісій і ухвалює по них остаточні рішення;\nє) підбиває підсумки виборів до відповідної Ради народних\nдепутатів;\nж) реєструє депутатів, обраних до відповідної Ради народних\nдепутатів;\nз) передає мандатній комісії відповідної Ради народних\nдепутатів документацію, необхідну для перевірки повноважень\nдепутатів по кожному виборчому округу;\nи) здійснює інші повноваження відповідно до цього Закону.\nСтаття 30. Повноваження окружної виборчої комісії по виборах\nдо обласної, районної, міської, районної в місті\nРади народних депутатів\nОкружна виборча комісія по виборах до обласної, районної,\nміської, районної в місті Ради народних депутатів на території\nсвого виборчого округу:\nа) здійснює контроль за виконанням цього Закону;\nб) реєструє висунутих кандидатів у депутати;\nв) затверджує текст виборчого бюлетеня по даному виборчому\nокругу; забезпечує одержання дільничними виборчими комісіями\nвиборчих бюлетенів;\nг) розглядає заяви і скарги на неправильні дії дільничних\nвиборчих комісій;\nд) встановлює результати виборів по виборчому округу;\nе) здійснює інші повноваження відповідно до цього Закону."
    },
    {
      "provision_ref": "art31",
      "section": "31",
      "title": "Стаття 31. Повноваження дільничної виборчої комісії",
      "content": "Дільнична виборча комісія:\nа) бере участь у складанні списку виборців, проводить\nознайомлення виборців із списком виборців, приймає заяви про\nнеправильності в списку виборців, розглядає їх, а при необхідності\nвносить ці заяви на розгляд виконавчого комітету Ради народних\nдепутатів, командира військової частини, капітана судна, які\nсклали список. Вносить виправлення в написанні прізвищ, імен, по\nбатькові та інших даних в списку виборців; { Пункт \"а\" статті 31 в\nредакції Указу Президії ВР УРСР N 3687-XI ( 3687-11 ) від\n12.03.1987 }\nб) видає виборцям на підставі списку виборців посвідки на\nправо голосування у випадках, передбачених статтею 22 цього\nЗакону;\nв) складає додаткові списки виборців на осіб, які прибули на\nвиборчу дільницю з посвідками на право голосування або які прибули\nна нове місце проживання після опублікування списків виборців без\nпосвідок на право голосування, або через різні обставини\nневключених в основний список. Додаткові списки виборців\nпідписуються головою і секретарем дільничної виборчої комісії;\n{ Пункт \"в\" статті 31 в редакції Указу Президії ВР УРСР N 3687-XI\n( 3687-11 ) від 12.03.1987 }\nг) сповіщає населення про місце знаходження дільничної\nвиборчої комісії і час її роботи, а також про день виборів і місце\nголосування;\nд) забезпечує підготовку приміщення для голосування і\nвиготовлення виборчих скриньок;\nе) організує на виборчій дільниці голосування в день виборів;\nє) розглядає заяви і скарги у питаннях підготовки виборів та\nорганізації голосування на виборчій дільниці і приймає по них\nрішення;\nж) проводить підрахунок голосів, поданих на виборчій дільниці\nпо кожному кандидату в депутати;\nз) здійснює повноваження окружної виборчої комісії по виборах\nдо селищної, сільської Ради народних депутатів;\nи) здійснює інші повноваження відповідно до цього Закону.\nСтаття 32. Порядок здійснення повноважень виборчими\nкомісіями\nЗасідання виборчої комісії скликаються її головою і є\nправомочними, якщо в них бере участь більше половини складу\nкомісії. Рішення комісії приймаються відкритим голосуванням\nпростою більшістю голосів від загального складу комісії. Члени\nкомісії, не згодні з її рішенням, мають право висловити окрему\nдумку, яка в письмовій формі додається до протоколу.\nРішення виборчих комісій, прийняті в межах їх повноважень, є\nобов'язковими для виконання всіма державними і громадськими\nорганами, підприємствами, установами і організаціями.\nРішення виборчої комісії може бути оскаржене у відповідну\nвищестоящу виборчу комісію, Рішення дільничної виборчої комісії по\nзаявах громадян про неправильності в списку виборців може бути\nоскаржено у виконавчий комітет Ради народних депутатів, який\nзатвердив склад цієї комісії."
    },
    {
      "provision_ref": "art33",
      "section": "33",
      "title": "Стаття 33. Гласність у роботі виборчих комісій",
      "content": "Виборчі комісії інформують населення про свої засідання і\nприйняті рішення, про заходи, які вони проводять. На засіданнях\nкомісій можуть бути присутні представники від громадських\nорганізацій, трудових колективів, громадських селищних, сільських,\nвуличних, квартальних, дільничних, домових комітетів, жіночих рад,\nрад ветеранів війни і праці, а також представники преси,\nтелебачення, радіо.\nСтаття 34. Сприяння виборчим комісіям у здійсненні\nїх повноважень\nДержавні і громадські органи, підприємства, установи,\nорганізації, службові особи зобов'язані сприяти виборчим комісіям\nу здійсненні ними повноважень, надавати необхідні для їх роботи\nвідомості і матеріали.\nВиборча комісія має право звертатись у питаннях, пов'язаних з\nпідготовкою і проведенням виборів, у державні і громадські органи,\nдо підприємств, установ, організацій, до службових осіб, які\nзобов'язані розглянути поставлене питання і дати виборчій комісії\nвідповідь не пізніш як у триденний строк."
    },
    {
      "provision_ref": "art35",
      "section": "35",
      "title": "Стаття 35. Порядок висування кандидатів у депутати",
      "content": "Кандидати в депутати місцевих Рад народних депутатів\nУкраїнської РСР висуваються по виборчих округах. Висування\nкандидатів у депутати починається на п'ятнадцятий день після\nпризначення виборів і закінчується за 25 днів до виборів.\nВисування кандидатів у депутати здійснюють організації\nКомуністичної партії Радянського Союзу, професійних спілок,\nВсесоюзної Ленінської Комуністичної Спілки Молоді, кооперативні та\nінші громадські організації в особі їх обласних, районних,\nміських, районних у містах органів, трудові колективи, а також\nзбори військовослужбовців по військових частинах. При виборах до\nселищних і сільських Рад народних депутатів висування кандидатів у\nдепутати здійснюють також загальні збори (сходи) громадян за\nмісцем проживання.\nВисування кандидатів у депутати від трудових колективів\nпроводиться на загальних зборах трудових колективів, які\nскликаються спільно профспілковими комітетами і адміністрацією\nпідприємств, установ, організацій. У великих трудових колективах\nвисування кандидатів у депутати місцевих Рад народних депутатів\nпроводиться на зборах колективів цехів, відділів, дільниць,\nвідділень, змін, бригад та інших підрозділів підприємств, установ,\nорганізацій.\nЗбори військовослужбовців по висуванню кандидатів у депутати\nскликаються командуванням військової частини. При неможливості\nпроведення загальних зборів військовослужбовців частини збори\nпроводяться по підрозділах.\nКожному присутньому на зборах по висуванню кандидата в\nдепутати надається право брати участь в обговоренні кандидатур,\nпідтримувати пропоновані кандидатури або вносити пропозиції про їх\nвідведення.\nРішення про висунення кандидата в депутати приймається\nбільшістю голосів учасників зборів або більшістю голосів\nзагального складу відповідного органу громадської організації і\nнегайно доводиться до відома особи, висунутої кандидатом.\nПро висунення кандидата у депутати складається протокол, в\nякому вказується: найменування організації, яка висунула\nкандидата, або населеного пункту (його частини), в якому відбулись\nзагальні збори (сход) громадян по висуненню кандидата, дата і\nмісце проведення зборів або засідання, кількість осіб, які взяли\nучасть у зборах або засіданні, кількість голосів, поданих за\nвисунення кандидата, прізвище, ім'я, по батькові кандидата, його\nвік, займана посада (заняття), місце роботи і місце проживання.\nГромадські організації, трудові колективи, збори, загальні\nзбори (сходи) громадян за місцем проживання, збори\nвійськовослужбовців по військових частинах, які висунули\nкандидатів у депутати, сповіщають населення про висунутих\nкандидатів у депутати через пресу, телебачення, радіо, інші засоби\nінформації, а також можуть обирати довірених осіб кандидатів у\nдепутати.\nСтаття 36. Право підтримувати висунутих кандидатів у\nдепутати\nГромадські організації, трудові колективи, загальні збори\n(сходи) громадян за місцем проживання, збори військовослужбовців\nпо військових частинах можуть виступати на підтримку кандидатів у\nдепутати, висунутих іншими громадськими організаціями, трудовими\nколективами, загальними зборами (сходами) громадян за місцем\nпроживання, зборами військовослужбовців по військових частинах, а\nтакож обирати довірених осіб кандидатів у депутати.\nСтаття 37. Скасування рішення про висунення кандидата\nв депутати. Зняття кандидатом своєї кандидатури\nГромадська організація, трудовий колектив, загальні збори\n(сход) громадян за місцем проживання, збори військовослужбовців\nвійськової частини, які висунули кандидата в депутати, мають право\nв будь-який час до дня виборів скасувати своє рішення про\nвисунення кандидата в депутати. Рішення в цьому питанні\nприймається в порядку, передбаченому для висування кандидата в\nдепутати, і подається у відповідну окружну виборчу комісію.\nКандидат у депутати в будь-який час до дня виборів може зняти\nсвою кандидатуру. Заява кандидата про зняття своєї кандидатури\nподається в окружну виборчу комісію.\nПро скасування рішення про висунення кандидата в депутати або\nпро зняття кандидатом своєї кандидатури окружна виборча комісія\nдоводить до відома населення виборчого округу."
    },
    {
      "provision_ref": "art38",
      "section": "38",
      "title": "Стаття 38. Порядок реєстрації кандидатів у депутати",
      "content": "Кандидати в депутати, висунуті з додержанням вимог цього\nЗакону, реєструються окружною виборчою комісією відповідного\nвиборчого округу.\nРеєстрація кандидатів у депутати починається за 30 днів і\nзакінчується за 20 днів до виборів.\nРеєстрація кандидатів у депутати проводиться на засіданні\nокружної виборчої комісії при наявності таких документів:\nпротоколу засідання відповідного органу громадської організації,\nзагальних зборів трудового колективу або зборів колективу цеху,\nвідділу, дільниці, відділення, зміни, бригади і іншого підрозділу\nпідприємства, установи, організації, загальних зборів (сходу)\nгромадян за місцем проживання, зборів військовослужбовців\nвійськової частини про висунення кандидата в депутати по даному\nвиборчому округу; заяви кандидата в депутати про згоду\nбалотуватися по цьому виборчому округу. Про реєстрацію кожного\nкандидата в депутати окружна виборча комісія складає протокол,\nякий разом із заявою кандидата в депутати про згоду балотуватися\nпо даному виборчому округу подається відповідно в обласну,\nрайонну, міську, районну в місті, селищну, сільську виборчу\nкомісію.\nОкружна виборча комісія зобов'язана зареєструвати всіх\nкандидатів у депутати, висунутих по даному виборчому округу з\nдодержанням вимог цього Закону. Відмова в реєстрації кандидата в\nдепутати може бути оскаржена в дводенний строк відповідно в\nобласну, районну, міську, районну в місті, селищну, сільську\nвиборчу комісію, рішення якої є остаточним.\nДані про зареєстрованих кандидатів у депутати обласної,\nрайонної Ради народних депутатів публікує відповідна окружна\nвиборча комісія.\nДані про зареєстрованих кандидатів у депутати міської,\nрайонної в місті, селищної, сільської Ради народних депутатів\nпублікує відповідна міська, районна в місті, селищна, сільська\nвиборча комісія.\nПовідомлення про реєстрацію кандидатів у депутати із\nзазначенням прізвища, імені, по батькові, віку і заняття\nзареєстрованих кандидатів публікується не пізніш як на п'ятий день\nпісля реєстрації кандидатів у депутати.\nКандидат у депутати може балотуватися тільки в одному\nвиборчому окрузі по виборах до однієї і тієї ж місцевої Ради\nнародних депутатів. Кандидат у депутати не може входити до\nокружної виборчої комісії того виборчого округу, по якому він\nвисунутий кандидатом, або до дільничної виборчої комісії, яка\nорганізує голосування по даному виборчому округу. Особа, яка\nвисунута кандидатом у депутати і яка входить до однієї з\nзазначених комісій, звільняється від обов'язків у комісії з\nмоменту реєстрації її кандидатом у депутати.\nСтаття 39. Порядок висунення кандидата в депутати замість\nвибулого\nУ разі вибуття кандидата в депутати після закінчення строку\nреєстрації кандидатів у депутати, якщо у виборчому окрузі не\nзалишається інших кандидатів, окружна виборча комісія з дозволу\nвиконавчого комітету обласної, Київської, Севастопольської міської\nРади народних депутатів звертається до громадських організацій,\nтрудових колективів, загальних зборів (сходів) громадян за місцем\nпроживання, зборів військовослужбовців по військових частинах з\nпропозицією висунути нового кандидата в депутати.\nПри неможливості за час, який залишився до виборів, висунути,\nзареєструвати і провести обговорення нового кандидата в депутати\nвибори у відповідному виборчому окрузі проводяться в місячний\nстрок після проведення виборів до місцевих Рад народних депутатів\nУкраїнської РСР."
    },
    {
      "provision_ref": "art40",
      "section": "40",
      "title": "Стаття 40. Виборчий бюлетень",
      "content": "Текст виборчого бюлетеня по відповідному виборчому округу\nзатверджує окружна виборча комісія. В бюлетень включаються в\nалфавітному порядку всі зареєстровані по виборчому округу\nкандидати у депутати із зазначенням прізвища, імені, по батькові,\nзайманої посади (заняття) і місця роботи кожного кандидата,\nнайменування громадських організацій, трудових колективів або\nколективів цехів, відділів, дільниць, відділень, змін, бригад та\nінших підрозділів підприємств, установ, організацій, які висунули\nкандидатів, населених пунктів (їх частин), в яких відбулися\nзагальні збори (сходи) громадян по висуненню кандидатів у\nдепутати, а також зборів військовослужбовців по військових\nчастинах, які висунули кандидатів.\nВиборчі бюлетені друкуються мовами, якими користується\nнаселення виборчого округу. Бюлетені доставляються всім дільничним\nвиборчим комісіям не пізніш як за п'ять днів до виборів.\nСтаття 41. Збори виборців для зустрічей з кандидатами\nв депутати\nДля зустрічей кандидатів у депутати із своїми виборцями\nпроводяться збори, які скликаються громадськими організаціями.\nЗбори організуються за місцем проживання або роботи виборців\nвідповідного виборчого округу. Про час і місце проведення зборів\nзаздалегідь повідомляється виборцям."
    },
    {
      "provision_ref": "art42",
      "section": "42",
      "title": "Стаття 42. Передвиборна агітація",
      "content": "Громадським організаціям, трудовим колективам, загальним\nзборам (сходам) громадян за місцем проживання, які висунули\nкандидатів у депутати або виступили на їх підтримку, надається\nправо безперешкодної агітації за своїх кандидатів.\nГромадським організаціям і трудовим колективам безплатно\nнадаються приміщення для зборів, а також засоби масової інформації\nдля ведення передвиборної агітації.\nКожному громадянинові гарантується право брати участь у\nпередвиборній агітації.\nПроведення агітації в день виборів у приміщенні для\nголосування не допускається.\nСтаття 43. Право кандидата в депутати виступати на зборах,\nкористуватися засобами масової інформації\nУсі кандидати в депутати місцевих Рад народних депутатів\nУкраїнської РСР з часу їх реєстрації окружними виборчими комісіями\nмають рівне право брати участь і виступати на передвиборних\nзборах, у пресі, по телебаченню, радіо.\nДержавні і громадські органи, керівники підприємств, установ\nі організацій, розташованих на території виборчого округу,\nзобов'язані сприяти кандидатові в депутати в організації зустрічей\nз виборцями, проведенні передвиборних зборів, в одержанні\nнеобхідних довідкових та інформаційних матеріалів.\nСтаття 44. Звільнення кандидата в депутати від виробничих\nабо службових обов'язків для участі в\nпередвиборних заходах\nКандидат у депутати на час проведення зустрічей з виборцями,\nвиступів на передвиборних зборах, по телебаченню і радіо\nзвільняється від виконання виробничих або службових обов'язків із\nзбереженням середнього заробітку за місцем постійної роботи."
    },
    {
      "provision_ref": "art45",
      "section": "45",
      "title": "Стаття 45. Час і місце голосування",
      "content": "Голосування проводиться в день виборів з 6 години ранку до\n10 години вечора за місцевим часом. Про час і місце голосування\nдільнична виборча комісія сповіщає всіх виборців не пізніш як за\n10 днів до виборів.\nНа виборчих дільницях, утворених на суднах, які перебувають у\nдень виборів у плаванні, у військових частинах, а також, з дозволу\nвиконавчих комітетів відповідних обласних Рад народних депутатів,\nна виборчих дільницях, розташованих у важкодоступних районах, куди\nза умовами сполучення в день виборів не можуть прибути виборці з\nпосвідками на право голосування, голосування може бути закінчене і\nраніше 10 години вечора, якщо проголосували всі виборці, внесені в\nсписки."
    },
    {
      "provision_ref": "art46",
      "section": "46",
      "title": "Стаття 46. Проведення голосування",
      "content": "На кожній виборчій дільниці голосування проводиться в\nспеціально відведеному приміщенні, в якому повинні бути обладнані\nкабіни або кімнати для таємного голосування, визначене місце\nвидачі виборчих бюлетенів і встановлені виборчі скриньки.\nВідповідальність за організацію голосування і забезпечення порядку\nв приміщенні несе дільнична виборча комісія.\nПеред початком голосування виборчі скриньки перевіряються і\nпломбуються або опечатуються головою дільничної виборчої комісії в\nприсутності всіх членів комісії. При цьому можуть бути присутніми\nпредставники від громадських організацій, трудових колективів,\nгромадських селищних, сільських, вуличних, квартальних,\nдільничних, домових комітетів, жіночих рад, рад ветеранів війни і\nпраці, преси, телебачення, радіо.\nКожний виборець голосує особисто. Виборчі бюлетені видаються\nвиборцям дільничною виборчою комісією на підставі списку виборців\nпо пред'явленні паспорта або іншого посвідчення особи. Про видачу\nвиборчих бюлетенів у списку виборців робиться відмітка.\nЯк виняток окремим виборцям, які за станом здоров'я або за\nумовами сполучення не можуть особисто прибути в приміщення для\nголосування, на їх прохання дільнична виборча комісія може\nдоручити одному або кільком членам комісії організувати\nголосування в місці перебування цих виборців. Дільничні виборчі\nкомісії виборчих дільниць утворених на великих залізничних\nстанціях, забезпечують голосування виборців, що перебувають як на\nстанціях, так і в пасажирських поїздах далекого слідування."
    },
    {
      "provision_ref": "art47",
      "section": "47",
      "title": "Стаття 47. Порядок заповнення виборчих бюлетенів",
      "content": "Виборчі бюлетені заповнюються виборцем у кабіні або кімнаті\nдля таємного голосування. При заповненні бюлетенів забороняється\nприсутність будь-кого, крім голосуючого. Виборець, який не може\nсамостійно заповнити бюлетені, має право запросити в кабіну або\nкімнату іншу особу на свій розсуд, крім члена виборчої комісії.\nВиборець при заповненні бюлетеня залишає в ньому прізвище\nтого кандидата, за якого він голосує, викреслюючи прізвища інших.\nГолосування здійснюється виборцем шляхом опускання бюлетенів у\nвиборчу скриньку."
    },
    {
      "provision_ref": "art48",
      "section": "48",
      "title": "Стаття 48. Підрахунок голосів на виборчій дільниці",
      "content": "Підрахунок голосів на виборчій дільниці проводиться\nдільничною виборчою комісією окремо по кожному виборчому округу\nпо виборах до відповідної Ради народних депутатів.\nВиборчі скриньки відкриваються дільничною виборчою комісією\nпісля оголошення головою комісії про закінчення голосування.\nВідкриття виборчих скриньок до закінчення голосування\nзабороняється. Перед відкриттям виборчих скриньок усі не видані\nвиборцям бюлетені повинні бути погашені дільничною виборчою\nкомісією.\nДільнична виборча комісія за основним і додатковим списками\nвиборців встановлює загальну кількість виборців на дільниці по\nкожному виборчому округу, а також кількість виборців, які одержали\nбюлетені. На підставі бюлетенів, що були у виборчих скриньках,\nдільнична виборча комісія встановлює по кожному виборчому округу\nзагальну кількість виборців, які взяли участь у голосуванні,\nкількість голосів, поданих \"за\", і кількість голосів, поданих\n\"проти\" кожного кандидата в депутати, а також кількість бюлетенів,\nвизнаних недійсними.\nВизнаються недійсними бюлетені невстановленого зразка, а\nтакож бюлетені, в яких при голосуванні залишено більше одного\nкандидата. При виникненні сумнівів у дійсності виборчого бюлетеня\nпитання вирішується дільничною виборчою комісією шляхом\nголосування.\nПід час підрахунку голосів мають право бути присутніми\nпредставники від громадських організацій, трудових колективів,\nгромадських селищних, сільських, вуличних, квартальних,\nдільничних, домових комітетів, жіночих рад, рад ветеранів війни і\nпраці, а також представники преси, телебачення, радіо."
    },
    {
      "provision_ref": "art49",
      "section": "49",
      "title": "Стаття 49. Протокол дільничної виборчої комісії",
      "content": "Результати підрахунку голосів розглядаються на засіданні\nдільничної виборчої комісії і заносяться до протоколу, який\nскладається окремо по кожному виборчому округу. Протокол\nпідписується головою, заступником голови, секретарем і членами\nкомісії і зразу ж пересилається у відповідну окружну виборчу\nкомісію. До протоколу додаються наявні окремі думки членів\nкомісії; заяви і скарги, що надійшли в комісію, про порушення,\nдопущені в ході голосування або при підрахунку голосів; акт,\nскладений в разі пошкодження пломби або печатки на виборчій\nскриньці."
    },
    {
      "provision_ref": "art50",
      "section": "50",
      "title": "Стаття 50. Встановлення результатів виборів по округу",
      "content": "Результати виборів по виборчому округу встановлюються\nвідповідною окружною виборчою комісією.\nНа підставі протоколів дільничних виборчих комісій окружна\nвиборча комісія визначає: загальну кількість виборців по округу;\nкількість виборців, які одержали виборчі бюлетені; кількість\nвиборців, які взяли участь у голосуванні; кількість голосів,\nподаних \"за\", і кількість голосів, поданих \"проти\" кожного\nкандидата в депутати; кількість бюлетенів, визнаних недійсними.\nОбраним вважається кандидат у депутати, який одержав на\nвиборах більше половини голосів усіх виборців округу.\nОкружна виборча комісія може визнати вибори недійсними через\nдопущені в ході виборів або при підрахунку голосів порушення цього\nЗакону.\nВибори визнаються такими, що не відбулися, якщо в них взяло\nучасть менше половини виборців, внесених у списки виборців, а\nтакож у зв'язку з смертю кандидата в депутати, якщо по округу\nзареєстрований один кандидат.\nПід час підрахунку голосів і встановлення результатів виборів\nмають право бути присутніми представники від громадських\nорганізацій, трудових колективів, громадських селищних, сільських,\nвуличних, квартальних, дільничних, домових комітетів, жіночих рад,\nрад ветеранів війни і праці, а також представники преси,\nтелебачення, радіо."
    },
    {
      "provision_ref": "art51",
      "section": "51",
      "title": "Стаття 51. Протокол окружної виборчої комісії",
      "content": "Результати виборів по кожному виборчому округу встановлюються\nна засіданні відповідної окружної виборчої комісії і заносяться до\nпротоколу, який підписується головою, заступником голови,\nсекретарем і членами комісії і зразу ж пересилається відповідно в\nобласну, районну, міську, районну в місті, селищну, сільську\nвиборчу комісію. До протоколу додаються наявні окремі думки членів\nкомісії, заяви і скарги, що надійшли в комісію, про порушення,\nдопущені в ході голосування, при підрахунку голосів або\nвстановленні результатів виборів.\nСтаття 52. Реєстрація депутатів. Опублікування підсумків\nвиборів\nОбласна, районна, міська, районна в місті, селищна, сільська\nвиборча комісія на підставі протоколів окружних виборчих комісій\nпідбиває підсумки виборів до відповідної Ради народних депутатів і\nпроводить реєстрацію депутатів, обраних по кожному виборчому\nокругу.\nОбласна, районна, міська, районна в місті, селищна, сільська\nвиборча комісія може відмовити в реєстрації депутата і визнати\nвибори недійсними, якщо в ході виборів або при підрахунку голосів\nчи визначенні результатів виборів по округу мали місце порушення\nцього Закону.\nПовідомлення про підсумки виборів до обласної, районної,\nміської, районної в місті, селищної, сільської Ради народних\nдепутатів і список обраних депутатів публікуються відповідною\nобласною, районною, міською, районною в місті, селищною, сільською\nвиборчою комісією не пізніш як на п'ятий день після виборів."
    },
    {
      "provision_ref": "art53",
      "section": "53",
      "title": "Стаття 53. Повторні вибори",
      "content": "Якщо жоден з кандидатів у депутати, які балотувались по\nвиборчому округу, не був обраний або вибори по виборчому округу\nбули визнані такими, що не відбулися, або недійсними, відповідна\nобласна, районна, міська, районна в місті, селищна, сільська\nвиборча комісія доручає окружній виборчій комісії провести у\nвиборчому окрузі повторні вибори, а в необхідних випадках може\nсама вирішити питання про проведення повторних виборів. При цьому\nвона звертається до виконавчого комітету відповідної Ради народних\nдепутатів з пропозицією затвердити окружну і дільничні виборчі\nкомісії даного виборчого округу в новому складі.\nПовторні вибори проводяться в місячний строк з додержанням\nвимог цього Закону. Голосування проводиться на тих же виборчих\nдільницях і за списками виборців, складеними для проведення\nвиборів до місцевих Рад народних депутатів Української РСР.\nЗатвердження складу виборчих комісій, реєстрація кандидатів у\nдепутати та інші заходи проводяться в строки, встановлені\nстаттею 54 цього Закону."
    },
    {
      "provision_ref": "art54",
      "section": "54",
      "title": "Стаття 54. Проведення виборів замість вибулих депутатів",
      "content": "У разі визнання Радою народних депутатів повноважень окремих\nдепутатів недійсними, а також у разі вибуття депутата протягом\nстроку повноважень Ради народних депутатів у відповідних виборчих\nокругах у півторамісячний строк проводяться нові вибори. Вибори\nпризначаються виконавчим комітетом відповідної Ради народних\nдепутатів не пізніш як за місяць до їх проведення і організуються\nвідповідно до цього Закону. При цьому окружна виборча комісія\nутворюється на третій день, а дільничні виборчі комісії - на\nп'ятий день після призначення виборів. Реєстрація кандидатів у\nдепутати закінчується за 15 днів до виборів. Списки виборців\nподаються для загального ознайомлення за 20 днів до виборів.\nПри проведенні виборів замість вибулих депутатів обласна,\nрайонна, міська, районна в місті, селищна, сільська виборча\nкомісія не утворюється.\nЯкщо територія виборчого округу менша за територію виборчої\nдільниці або дорівнює їй, дільнична виборча комісія не\nутворюється. Приймання виборчих бюлетенів, підрахунок голосів і\nвстановлення результатів виборів по округу покладається на\nвідповідну окружну виборчу комісію, яка в цьому випадку\nутворюється і у виборчому окрузі по виборах до селищної, сільської\nРади народних депутатів. При цьому окружна виборча комісія\nутворюється в складі голови, заступника голови, секретаря і\n2-4 членів комісії. Склад комісії затверджується виконавчим\nкомітетом відповідної Ради народних депутатів. Списки виборців\nскладаються по виборчому округу.\nГолосування може бути закінчене за рішенням окружної виборчої\nкомісії і раніше 10 години вечора, якщо проголосували всі виборці,\nвнесені в списки виборців.\nГолова, або заступник голови, або секретар дільничної\nвиборчої комісії, а у випадках, передбачених частиною третьою цієї\nстатті, голова, або заступник голови, або секретар окружної\nвиборчої комісії звільняється від виконання виробничих або\nслужбових обов'язків у період підготовки і проведення виборів на\n20 календарних днів із збереженням середнього заробітку за місцем\nпостійної роботи.\nУ разі вибуття депутата менш як за чотири місяці до\nзакінчення строку повноважень Ради народних депутатів вибори\nзамість вибулого депутата, як правило, не проводяться.\nСтаття 55. Проведення виборів до місцевих Рад народних\nдепутатів у новоутворених\nадміністративно-територіальних одиницях\nВибори до місцевих Рад народних депутатів у новоутворених\nадміністративно-територіальних одиницях проводяться у випадках,\nколи утворення Ради народних депутатів є неможливим через\nвідсутність або недостатню кількість депутатів, обраних до Ради на\nтериторії, яка ввійшла до складу новоутвореної області, району,\nміста, району в місті, селища, сільради.\nВибори до обласної Ради народних депутатів призначаються\nПрезидією Верховної Ради Української РСР, до районної, міської,\nрайонної в місті, селищної, сільської Ради народних депутатів -\nвиконавчим комітетом вищестоящої Ради народних депутатів не\nпізніш як в місячний строк з дня утворення\nадміністративно-територіальної одиниці і проводяться відповідно до\nцього Закону.\nУтворення виборчих округів, затвердження складу обласної,\nрайонної, міської, районної в місті, селищної і сільської виборчої\nкомісії, а також окружних виборчих комісій проводиться відповідно\nПрезидією Верховної Ради Української РСР або виконавчим комітетом\nРади народних депутатів, який призначив вибори. Видача виборцям\nпосвідок на право голосування не проводиться. Голосування може\nбути закінчене і раніше 10 години вечора, якщо проголосували всі\nвиборці, внесені в списки виборців."
    },
    {
      "provision_ref": "art56",
      "section": "56",
      "title": "Стаття 56. Посвідчення про обрання депутатом",
      "content": "Окружна виборча комісія після опублікування списку депутатів,\nзареєстрованих відповідною виборчою комісією, а при повторних\nвиборах і виборах замість вибулого депутата - після опублікування\nповідомлення про підсумки виборів по виборчому округу видає\nобраному по округу депутатові посвідчення про його обрання.\nПісля затвердження Радою народних депутатів повноважень\nдепутата видане йому посвідчення про обрання депутатом замінюється\nдепутатським посвідченням.\nСтаття 57. Форми виборчих документів і зразок виборчої\nскриньки\nФорми списку виборців, посвідки на право голосування,\nпротоколів виборчих комісій, форми і колір виборчих бюлетенів,\nзразок виборчої скриньки, а також форма посвідчення, яке видається\nокружною виборчою комісією депутатові, встановлюються Президією\nВерховної Ради Української РСР."
    },
    {
      "provision_ref": "art58",
      "section": "58",
      "title": "Стаття 58. Порядок зберігання виборчих документів",
      "content": "Діловодство виборчих комісій по виборах до місцевих Рад\nнародних депутатів Української РСР передається виборчими комісіями\nпісля закінчення їх роботи органам, які затвердили склад\nвідповідних комісій.\nПорядок зберігання виборчих документів встановлюється\nПрезидією Верховної Ради Української РСР.\nГолова Президії\nВерховної Ради Української РСР О.ВАТЧЕНКО\n\nСекретар Президії\nВерховної Ради Української РСР Я.КОЛОТУХА\n\nм. Київ, 27 червня 1979 р.\nN 4830-IX"
    }
  ],
  "definitions": []
}