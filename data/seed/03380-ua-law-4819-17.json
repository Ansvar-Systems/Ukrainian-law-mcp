{
  "id": "ua-law-4819-17",
  "type": "statute",
  "title": "Закон України (4819-17)",
  "title_en": "",
  "short_name": "4819-17",
  "status": "in_force",
  "issued_date": "2012-05-22",
  "url": "https://zakon.rada.gov.ua/laws/show/4819-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 1474-VI від 05.06.2009 , ВВР, 2009, № 44, ст.656 - див. пункт 1 розділу II Закону № 1474-VI від 05.06.2009}\n\nПро внесення змін до Закону України \"Про організацію та проведення фінальної частини чемпіонату Європи 2012 року з футболу в Україні\" щодо забезпечення здоров'я уболівальників та спортсменів і створення сприятливої атмосфери для перегляду матчів Євро-2012\n\n(Відомості Верховної Ради (ВВР), 2013, № 15, ст.109)\n\nВерховна Рада України постановляє:\n\nI. Закон України \"Про організацію та проведення фінальної частини чемпіонату Європи 2012 року з футболу в Україні\" (Відомості Верховної Ради України, 2009 р., № 18, ст. 247; 2010 р., № 37, ст. 492, № 46, ст. 548; 2011 р., № 29, ст. 272, № 33, ст. 336, № 42, ст. 435) доповнити статтею 13 -1 такого змісту:\n\n\" Стаття 13 -1 . Забезпечення здоров'я уболівальників та спортсменів і створення сприятливої атмосфери для перегляду матчів Євро-2012\n\n1. У спортивних спорудах, де будуть проходити заходи чемпіонату Євро-2012, на період проведення чемпіонату забороняється:\n\nвживання та використання тютюнових виробів;\n\nреалізація (продаж) тютюнових виробів, предметів, пов'язаних з їх вживанням;\n\nбудь-яка реклама тютюнових виробів, реклама знаків для товарів і послуг, інших об'єктів права інтелектуальної власності, під якими випускаються тютюнові вироби;\n\nпроведення заходів з безоплатної роздачі, обміну тютюнових виробів на тютюнові вироби чи будь-які інші товари, роботи, послуги;\n\nдарування тютюнових виробів у вигляді бонусу за придбання іншого товару або послуги;\n\nрозміщення інформації про виробника тютюнових виробів та/або тютюнові вироби у місцях, де ці вироби реалізуються чи надаються споживачеві, у тому числі на елементах обладнання та/або оформлення місць торгівлі.\n\n2. Заборона поширюється на всі без винятку приміщення і відкриті зони всієї території спортивної споруди\".\n\nІІ. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у двомісячний термін з дня набрання чинності цим Законом привести свої нормативно-правові акти у відповідність із цим Законом.\n\nПрезидент України\n\nВ.ЯНУКОВИЧ\n\nм. Київ\n\n22 травня 2012 року\n\n№ 4819-VI\n\nПро внесення змін до Закону України \"Про організацію та проведення фінальної частини чемпіонату Європи 2012 року з футболу в Україні\" щодо забезпечення здоров'я уболівальників та спортсменів і створення сприятливої атмосфери для перегляду матчів Євро-2012\nЗакон України від 22.05.2012 № 4819-VI\n\nВтрата чинності від 01.09.2012 , підстава — 1474-VI\nПостійна адреса:\nhttps://zakon.rada.gov.ua/go/4819-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}