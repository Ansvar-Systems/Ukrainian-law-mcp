{
  "id": "ua-law-1881-15",
  "type": "statute",
  "title": "Закон України (1881-15)",
  "title_en": "",
  "short_name": "1881-15",
  "status": "in_force",
  "issued_date": "2004-06-24",
  "url": "https://zakon.rada.gov.ua/laws/show/1881-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро передачу колекції образотворчого мистецтва\nАкціонерного товариства \"Градобанк\"\nу державну власність\n( Відомості Верховної Ради України (ВВР), 2004, N 50, ст.535 )\n{ Щодо визнання конституційними окремих положень див.\nРішення Конституційного Суду\nN 24-рп/2008 ( v024p710-08 ) від 16.10.2008 }\n\nЦей Закон визначає засади регулювання відносин щодо передачі\nколекції образотворчого мистецтва Акціонерного товариства\n\"Градобанк\" у державну власність з метою остаточного вирішення\nдолі цієї колекції та залучення громадян України і світової\nспільноти до унікальних скарбів національної культурної спадщини\nУкраїни.\n{ Положення статті 1 втрачають чинність, як такі що є\nнеконституційними, в частині передачі колекції образотворчого\nмистецтва Акціонерного товариства \"Градобанк\" у державну власність\nна підставі Рішеня Конституційного Суду N 24-рп/2008\n( v024p710-08 ) від 16.10.2008 } Стаття 1. Колекцію образотворчого мистецтва Акціонерного\nтовариства \"Градобанк\" визнати об'єктом національного культурного\nнадбання та передати її у державну власність у порядку,\nвстановленому цим Законом. { Положення статті 1 визнано конституційними в частині визнання\nколекції образотворчого мистецтва Акціонерного товариства\n\"Градобанк\" об'єктом національного культурного надбання згідно з\nРішенням Конституційного Суду N 24-рп/2008 ( v024p710-08 ) від\n16.10.2008 }\n{ Положення статті 2 втрачають чинність, як такі, що є\nнеконституційними, на підставі Рішеня Конституційного Суду\nN 24-рп/2008 ( v024p710-08 ) від 16.10.2008 } Стаття 2. Колекцію образотворчого мистецтва Акціонерного\nтовариства \"Градобанк\" віднести до державної частини Музейного\nфонду України, передавши її в установленому законодавством порядку\nна постійне зберігання до Національного художнього музею України у\nм. Києві.\nСтаття 3. Кабінету Міністрів України передбачити в проекті\nЗакону України про Державний бюджет України на 2005 рік кошти на\nзавершення будівництва нового корпусу Національного художнього\nмузею України по вул. Інститутській, 3 у м. Києві та реконструкцію\nнаявного приміщення.\nСтаття 4. Кабінету Міністрів України разом з Національним\nбанком України до 31 грудня 2004 року забезпечити складання\nпереліку творів колекції образотворчого мистецтва Акціонерного\nтовариства \"Градобанк\", проведення мистецтвознавчої експертизи та\nвизначення їх оціночної вартості.\n\n{ Положення статті 5 втрачають чинність, як такі, що є\nнеконституційними, на підставі Рішеня Конституційного Суду\nN 24-рп/2008 ( v024p710-08 ) від 16.10.2008 } Стаття 5. Кабінету Міністрів України до 31 грудня 2004 року\nрозробити механізм відшкодування Національному банку України\nзаборгованості Акціонерного товариства \"Градобанк\", що забезпечена\nзаставою, предметом якої є зазначена колекція образотворчого\nмистецтва, та провести відповідні розрахунки з Національним банком\nУкраїни до 1 червня 2005 року, передбачивши кошти у проекті Закону\nУкраїни про Державний бюджет України на 2005 рік.\nУ разі якщо вартість колекції образотворчого мистецтва\nАкціонерного товариства \"Градобанк\" перевищує заборгованість цього\nакціонерного товариства Національному банку України, Кабінету\nМіністрів України передбачити у проекті Закону України про\nДержавний бюджет України на 2005 рік кошти для відшкодування\nвідповідної частини вартості колекції її власникові та забезпечити\nв установленому законодавством порядку таке відшкодування.\n{ Положення статті 6 втрачають чинність, як такі, що є\nнеконституційними, на підставі Рішеня Конституційного Суду\nN 24-рп/2008 ( v024p710-08 ) від 16.10.2008 } Стаття 6. Національному банку України до 31 грудня 2005 року\nзабезпечити передачу колекції образотворчого мистецтва\nАкціонерного товариства \"Градобанк\" на постійне зберігання до\nНаціонального художнього музею України у м. Києві в повному\nобсязі.\nСтаття 7. Цей Закон набирає чинності з дня його\nопублікування.\n\nПрезидент України Л.КУЧМА\n\nм. Київ, 24 червня 2004 року\nN 1881-IV\n\nПро передачу колекції образотворчого мистецтва Акціонерного товариства \"Градобанк\" у державну власність\nЗакон України від 24.06.2004 № 1881-IV\n\nВизнання неконституційними окремих положень від 16.10.2008 , підстава — v024p710-08\nПостійна адреса:\nhttps://zakon.rada.gov.ua/go/1881-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}