{
  "id": "ua-law-1957-15",
  "type": "statute",
  "title": "Закон України (1957-15)",
  "title_en": "",
  "short_name": "1957-15",
  "status": "in_force",
  "issued_date": "2004-07-01",
  "url": "https://zakon.rada.gov.ua/laws/show/1957-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\n{ Закон втратив чинність, крім пп.3 п.1 розділу I на підставі\nКодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до Закону України\n\"Про оподаткування прибутку підприємств\"\n( Відомості Верховної Ради України (ВВР), 2004, N 52, ст.563 )\n\nВерховна Рада України п о с т а н о в л я є :\nI. Внести до Закону України \"Про оподаткування прибутку\nпідприємств\" ( 334/94-ВР ) (Відомості Верховної Ради України,\n1997 р., N 27, ст. 181, N 47, ст. 294; 1998 р., N 2, ст. 7, N 10,\nст. 35, N 18, ст. 94, N 26, ст. 151; 1999 р., N 1, ст. 1, N 2-3,\nст. 21, ст. 22, N 4, ст. 33, N 8, ст. 55, N 15, ст. 83, N 17,\nст. 114, N 18, ст. 140, N 28, ст. 229, N 32, ст. 264, N 38,\nст. 338, ст. 352, N 39, ст. 356, ст. 357, N 48, ст. 418, N 50,\nст. 437; 2000 р., N 2, ст. 16, N 5, ст. 34, N 10, ст. 78, N 20,\nст. 149, N 22, ст. 172, N 25, ст. 197, N 26, ст. 209, N 32,\nст. 254, ст. 260, N 35, ст. 283, N 38, ст. 318, ст. 319, N 39,\nст. 333, N 43, ст. 363, N 45, ст. 375, ст. 377, N 46, ст. 393;\n2001 р., N 4, ст. 17, N 7, ст. 36, N 11, ст. 46, N 20, ст. 96,\nN 23, ст. 114, N 30, ст. 143, N 32, ст. 169; 2002 р., N 2, ст. 11,\nст. 12, N 5, ст. 31, N 8, ст. 63, N 9, ст. 68, N 10, ст. 78, N 17,\nст. 122, N 29, ст. 192, N 31, ст. 214, N 33, ст. 238, N 35,\nст. 259, N 36, ст. 266; 2003 р., N 10-11, ст. 86, ст. 87, N 12,\nст. 88, N 14, ст. 99, N 24, ст. 162, N 30, ст. 249, N 33-34,\nст. 267, N 36, ст. 280, N 37, ст. 308, N 39, ст. 334, N 45,\nст. 363; 2004 р., N 6, ст. 38, N 8, ст. 67, N 14, ст. 195,\nN 17-18, ст. 250, N 32, ст.393, N 35, ст.412) такі зміни:\n1. У статті 1:\n1) перше речення абзацу другого пункту 1.9 доповнити словами\n\"платіж, який виплачується власнику сертифіката фонду операцій з\nнерухомістю в результаті розподілу доходу фонду операцій з\nнерухомістю\";\n2) абзац восьмий підпункту 1.18.2 пункту 1.18 викласти у\nтакій редакції:\n\"Незалежно від того, чи відноситься лізингова операція до\nфінансового лізингу відповідно до норм цього підпункту чи ні,\nсторони договору можуть визначити при укладенні договору таку\nоперацію як оперативний лізинг без права подальшої зміни статусу\nтакої операції до закінчення дії відповідного договору\";\n3) у пункті 1.20:\nдоповнити підпунктами 1.20.5-1 та 1.20.5-2 такого змісту:\n\"1.20.5-1. Якщо звичайна ціна не може бути визначена з\nвикористанням норм попередніх підпунктів цього пункту, то для\nдоказів обґрунтування її рівня застосовуються правила, визначені\nнаціональними положеннями (стандартами) бухгалтерського обліку, а\nтакож національними стандартами з питань оцінки майна та майнових\nправ. З метою оподаткування терміни \"справедлива вартість\",\n\"ринкова вартість\" та \"чиста вартість реалізації\", які\nвикористовуються в національних положеннях (стандартах)\nбухгалтерського обліку та національних стандартах з питань оцінки\nмайна і майнових прав, прирівнюються до терміну \"звичайна ціна\",\nвизначеного цим Законом.\n1.20.5-2. Центральний орган виконавчої влади з регулювання\nринків фінансових послуг встановлює методику визначення звичайної\nціни страхового тарифу\";\nабзац другий підпункту 1.20.10 викласти у такій редакції:\n\"Податковий орган має право застосувати звичайні ціни для\nвизначення бази оподаткування у випадках, передбачених законом,\nнезалежно від виду господарської операції, що здійснюється\nплатником цього податку, або податкового статусу іншої сторони\nтакої операції\";\n4) абзац третій пункту 1.25 замінити чотирма абзацами такого\nзмісту:\n\"прострочена заборгованість, яка виявилася непогашеною\nвнаслідок недостатності майна фізичної особи, за умови, що дії\nкредитора, направлені на примусове стягнення майна позичальника,\nне призвели до повного погашення заборгованості;\nзаборгованість, яка виявилася непогашеною внаслідок\nнедостатності майна:\nфізичної особи, на яке відповідно до закону може бути\nспрямовано стягнення;\nфізичної особи - суб'єкта підприємницької діяльності або\nюридичної особи, оголошених банкрутами у порядку, встановленому\nзаконом, або при їх ліквідації (зняття з реєстрації як суб'єкта\nпідприємницької діяльності)\".\nУ зв'язку з цим абзаци четвертий - шостий вважати відповідно\nабзацами п'ятим - дев'ятим;\n5) підпункт 1.35.1 викласти у такій редакції:\n\"1.35.1. Фрахт - винагорода (компенсація), що сплачується за\nдоговорами перевезення, найму або піднайму судна або транспортного\nзасобу (їх частин) для цілей:\nперевезення вантажів та пасажирів морськими або повітряними\nсуднами;\nперевезення вантажів залізничним або автомобільним\nтранспортом\";\n6) пункт 1.37 викласти у такій редакції:\n\"1.37. Договір довгострокового страхування життя - договір\nстрахування життя строком на 10 років і більше, який містить умову\nсплати страхових внесків (платежів, премій) протягом не менш як\n5 років та передбачає страхову виплату, якщо застрахована особа\nдожила до закінчення строку дії договору страхування чи події,\nпередбаченої у договорі страхування, або досягла віку, визначеного\nдоговором. Такий договір не може передбачати часткових виплат\nпротягом перших 10 років його дії, крім тих, що провадяться у разі\nнастання страхових випадків, пов'язаних із смертю застрахованої\nособи або нещасним випадком чи хворобою застрахованої особи, що\nпризвели до встановлення застрахованій особі інвалідності I групи,\nпри цьому страхова виплата провадиться незалежно від терміну\nсплати страхових внесків (платежів, премій)\";\n7) доповнити пунктами 1.38-1.43 такого змісту:\n\"1.38. Сертифікат фонду операцій з нерухомістю -\nінвестиційний сертифікат, що засвідчує право його власника на\nотримання доходу від інвестування в операції з нерухомістю\nвідповідно до закону.\n1.39. Іпотечний сертифікат (у тому числі іпотечний сертифікат\nучасті та іпотечний сертифікат з фіксованою дохідністю) -\nособливий вид цінного паперу, забезпечений іпотечними активами або\nіпотеками відповідно до закону.\n1.40. Консолідований іпотечний борг - зобов'язання за\nдоговорами про іпотечний кредит, реформовані кредитодавцем\nвідповідно до закону.\n1.41. Фонд банківського управління - кошти учасників фондів\nбанківського управління та інші активи, що знаходяться у довірчому\nуправлінні уповноваженого банку відповідно до закону.\n1.42. Недержавне пенсійне забезпечення - пенсійне\nзабезпечення, яке здійснюється недержавними пенсійними фондами,\nстраховими організаціями та банками відповідно до Закону України\n\"Про недержавне пенсійне забезпечення\" ( 1057-15 ).\n1.43. Інші терміни використовуються у значеннях, визначених\nзаконами з питань оподаткування, а також національними положеннями\n(стандартами) бухгалтерського обліку у випадках, визначених цим\nЗаконом, які не суперечать цьому Закону та іншим законам з питань\nоподаткування у частині визначення термінів\".\n2. У статті 4:\n1) у пункті 4.1:\nпідпункт 4.1.1 викласти у такій редакції:\n\"4.1.1. Загальні доходи від продажу товарів (робіт, послуг),\nу тому числі допоміжних та обслуговуючих виробництв, що не мають\nстатусу юридичної особи, а також доходи від продажу цінних\nпаперів, деривативів, іпотечних сертифікатів участі, іпотечних\nсертифікатів з фіксованою дохідністю, сертифікатів фондів операцій\nз нерухомістю (за винятком операцій з їх первинного випуску\n(розміщення), операцій з їх кінцевого погашення (ліквідації) та\nоперацій з консолідованим іпотечним боргом відповідно до закону)\";\nпідпункт 4.1.6 доповнити абзацом такого змісту:\n\"сум дотацій і субсидій з фондів загальнообов'язкового\nдержавного соціального страхування або бюджетів, отриманих\nплатником податку\";\n2) у пункті 4.2:\nпідпункт 4.2.7 викласти у такій редакції:\n\"4.2.7. Суми коштів у вигляді внесків, які:\nа) надходять до платників податку, що здійснюють недержавне\nпенсійне забезпечення відповідно до закону, від вкладників\nпенсійних фондів, вкладників пенсійних депозитних рахунків, а\nтакож осіб, що уклали договори страхування відповідно до Закону\nУкраїни \"Про недержавне пенсійне забезпечення\" ( 1057-15 );\nб) надходять до страховиків, що здійснюють довгострокове\nстрахування життя, від страхувальників;\nв) накопичуються за пенсійними вкладами, рахунками учасників\nфондів банківського управління відповідно до закону;\nсуми надходжень до неприбуткових установ і організацій згідно\nз вимогами пункту 7.11 цього Закону\";\nпідпункт 4.2.8 викласти у такій редакції:\n\"4.2.8. Кошти спільного інвестування, а саме кошти, залучені\nвід інвесторів інститутів спільного інвестування (ІСІ), доходи від\nздійснення операцій з активами ІСІ та доходи, нараховані за\nактивами ІСІ, а також кошти, залучені від власників сертифікатів\nфондів операцій з нерухомістю, доходи від здійснення операцій з\nактивами фондів операцій з нерухомістю та доходи, нараховані за\nактивами фондів операцій з нерухомістю, створених відповідно до\nзакону\";\nпідпункт 4.2.9 виключити.\n3. У статті 5:\n1) у пункті 5.2:\nу підпункті 5.2.1 цифри \"5.3-5.8\" замінити цифрами \"5.3-5.7\";\nв абзаці першому підпункту 5.2.2 слова \"у розмірі, що\nстановить не менше двох та не більше п'яти\" замінити словами \"у\nрозмірі, що перевищує два відсотки, але не більше п'яти\", а слова\n\"за винятком відрахувань, визначених пунктом 5.8 цієї статті\"\nзамінити словами \"за винятком внесків, передбачених підпунктом\n5.6.2 пункту 5.6 цієї статті\";\nу підпункті 5.2.8 слова \"а також суми заборгованості,\nстосовно яких закінчився строк позовної давності\" виключити;\nу підпункті 5.2.13 слова \"у розмірі, що становить не менше\nдвох та не більше п'яти\" замінити словами \"у розмірі, що перевищує\nдва відсотки, але не більше п'яти\";\nпідпункт 5.2.14 виключити;\n2) пункт 5.3.7 пункту 5.3 виключити;\n3) в абзаці першому підпункту 5.4.6 пункту 5.4 слова \"та\nінших комерційних ризиків платника податку\" замінити словами \"та\nінших ризиків платника податку, пов'язаних із здійсненням ним\nгосподарської діяльності, у межах звичайної ціни страхового тарифу\nвідповідного виду страхування, діючого на момент укладення такого\nстрахового договору\";\n4) підпункти 5.5.2 і 5.5.3 пункту 5.5 викласти у такій\nредакції:\n\"5.5.2. Для платника податку, 50 та більше відсотків\nстатутного фонду (акцій, інших корпоративних прав) якого перебуває\nу власності або управлінні нерезидента (нерезидентів), віднесення\nдо складу валових витрат на виплату або нарахування процентів за\nкредитами та іншими борговими зобов'язаннями на користь таких\nнерезидентів та пов'язаних з ними осіб дозволяється у сумі, що не\nперевищує суму доходів такого платника податку, отриману протягом\nзвітного періоду у вигляді процентів від розміщення власних\nактивів, збільшену на суму, що дорівнює 50 відсоткам\nоподатковуваного прибутку звітного періоду, без урахування суми\nтаких отриманих процентів.\n5.5.3. До нерезидентів, визначених у підпункті 5.5.2,\nприрівнюються з метою оподаткування також юридичні особи,\nзвільнені від сплати цього податку згідно з положеннями пунктів\n7.11-7.13, 7.19 статті 7 цього Закону, чи ті, що відповідно до\nзаконодавства сплачують цей податок за ставками іншими, ніж\nвстановлені у пункті 7.2 статті 7 або статті 10 цього Закону\";\n5) підпункт 5.6.2 пункту 5.6 викласти у такій редакції:\n\"5.6.2. Додатково до виплат, передбачених підпунктом 5.6.1\nцієї статті, до складу валових витрат платника податку включаються\nобов'язкові виплати, а також компенсація вартості послуг, які\nнадаються працівникам у випадках, передбачених законодавством,\nвнески платника податку на обов'язкове страхування життя або\nздоров'я працівників у випадках, передбачених законодавством, а\nтакож внески, визначені абзацом другим цього підпункту.\nЯкщо відповідно до договору довгострокового страхування життя\nабо будь-якого виду недержавного пенсійного забезпечення платник\nцього податку сплачує за власний рахунок добровільні внески на\nстрахування (недержавне пенсійне забезпечення) найманої ним\nфізичної особи, то такий платник податку має право віднести до\nскладу валових витрат кожного звітного податкового періоду\n(наростаючим підсумком) суму таких внесків, яка сукупно не\nперевищує 15 відсотків від заробітної плати, нарахованої такій\nнайманій особі протягом податкового року, на який припадають такі\nподаткові періоди.\nПри цьому сума таких платежів не може перевищувати розмірів,\nвизначених у підпункті 6.5.1 пункту 6.5 статті 6 Закону України\n\"Про податок з доходів фізичних осіб\" ( 889-15 ) протягом такого\nподаткового періоду\";\n6) підпункт 5.7.2 пункту 5.7 викласти у такій редакції:\n\"5.7.2. Якщо наймана особа доручає працедавцю здійснювати\nвнески на довгострокове страхування життя або будь-який вид\nнедержавного пенсійного забезпечення за рахунок витрат на оплату\nпраці такої найманої особи, включених до складу валових витрат\nплатника податку відповідно до підпункту 5.6.1 пункту 5.6 цієї\nстатті, або на пенсійний вклад відповідно до пункту 22.25 цього\nЗакону, то такий працедавець не включає суму таких внесків до\nскладу своїх валових витрат та до бази для нарахування суми\nвнесків на пенсійне та інші види державного (соціального)\nобов'язкового страхування\";\n7) пункт 5.8 виключити;\n8) у пункті 5.9:\nв абзаці шостому слова \"звітному податковому року\" замінити\nсловами \"дванадцяти календарним місяцям, починаючи з 1 липня\nпоточного звітного (бюджетного) року\";\nабзац восьмий замінити дев'ятьма абзацами такого змісту:\n\"З метою податкового обліку платник податку за своїм вибором\nздійснює оцінку вибуття запасів за одним з таких методів\nбухгалтерського обліку, визначених у відповідному стандарті:\nідентифікованої вартості відповідної одиниці запасів;\nсередньозваженої вартості однорідних запасів;\nвартості перших за часом надходження запасів (ФІФО);\nнормативних затрат;\nціни продажу запасів (виключно для запасів, що реалізуються\nчерез роздрібну торгівлю).\nДля всіх одиниць податкового обліку запасів, що мають\nоднакове призначення та однакові умови використання,\nзастосовується тільки один із наведених методів.\nУ разі обрання платником податку методу оцінки вартості\nвибуття запасів зміна такого методу протягом податкового року для\nцілей податкового обліку не дозволяється.\nДля енергогенеруючих підприємств, визнаних такими згідно із\nкласифікацією видів економічної діяльності, норми цього пункту\nзастосовуються для податкового періоду, що дорівнює звітному\nподатковому року\".\n4. У статті 7:\n1) у пункті 7.2:\nу підпункті 7.2.1:\nабзац перший замінити трьома абзацами такого змісту:\n\"7.2.1. Дохід від страхової діяльності юридичних осіб -\nрезидентів не підлягає оподаткуванню за ставкою, встановленою у\nпункті 10.1 статті 10 цього Закону, та оподатковується:\nза ставкою 0 відсотків - при отриманні доходу внаслідок\nвиконання договорів з довгострокового страхування життя та\nпенсійного страхування у межах недержавного пенсійного\nзабезпечення у разі виконання вимог до таких договорів, визначених\nпунктом 1.37 та пунктом 1.42 статті 1 цього Закону\";\nза ставкою 3 відсотки - при отриманні доходу внаслідок\nвиконання договорів з інших видів страхування\".\nУ зв'язку з цим абзац другий вважати абзацом четвертим, і в\nньому слова \"(крім договорів страхування життя)\" і \"та сплачених\nза договорами перестрахування з нерезидентом у тому ж податковому\nперіоді\" виключити;\nпідпункт 7.2.2 викласти у такій редакції:\n\"7.2.2. Страховик здійснює окремий податковий облік операцій,\nщо відповідно до підпункту 7.2.1 цього пункту оподатковуються за\nрізними ставками за правилами, встановленими у порядку,\nвизначеному законом для встановлення форми відповідної податкової\nдекларації (розрахунку)\";\nв абзаці першому підпункту 7.2.3 слова та цифри \"підпунктах\n7.2.1 та 7.2.2\" замінити словом та цифрами \"підпункті 7.2.1\";\nабзаци перший та другий підпункту 7.2.4 викласти у такій\nредакції:\n\"7.2.4. У разі порушення вимог договору довгострокового\nстрахування життя, встановлених пунктом 1.37 цього Закону, або\nдоговору недержавного пенсійного забезпечення, укладеного\nвідповідно до Закону України \"Про недержавне пенсійне\nзабезпечення\" ( 1057-15 ), в тому числі їх дострокового\nрозірвання, доходи, одержані страховиком за такими договорами,\nоподатковуються за ставкою 3 відсотки у податковому періоді, в\nякому відбувся факт такого порушення, з нарахуванням пені на суму\nподаткового боргу, розрахованої з початку податкового періоду,\nнаступного за податковим періодом, на який припадає отримання\nтаких доходів страховиком, до дня їх включення до валового доходу\nтакого страховика згідно із цим підпунктом.\nЯкщо договір довгострокового страхування життя чи з\nнедержавного пенсійного забезпечення розривається з будь-яких\nпричин до закінчення мінімального строку його дії або до настання\nвідповідного страхового випадку, встановлених цим Законом або\nіншим законодавством, в результаті чого відбувається часткова\nстрахова виплата, виплата викупної суми або повне припинення\nзобов'язань страховика за таким договором перед таким платником\nподатку, то платник податку, який збільшив валові витрати згідно з\nнормами підпункту 5.6.2 пункту 5.6 статті 5 цього Закону,\nзобов'язаний включити до складу своїх валових доходів відповідного\nзвітного періоду суму таких попередньо сплачених платежів\n(внесків, премій), збільшену на суму пені, нараховану на суму\nподаткового боргу, яка розраховується з початку податкового\nперіоду, наступного за періодом, в якому такий платник податку\nвперше збільшив валові витрати на суму таких страхових платежів у\nмежах такого договору, до дня подання податкової декларації за\nнаслідками податкового періоду, на який припадає факт такого\nдострокового розірвання або порушення таких інших вимог. При цьому\nвикупна сума або її частина, яка повертається платнику податку\nстраховиком, не включається до складу валових доходів такого\nплатника податку\";\n2) підпункт 7.3.6 пункту 7.3 викласти у такій редакції:\n\"7.3.6. Платник податку самостійно обирає метод оцінки\nбалансової вартості іноземної валюти за середньозваженою вартістю\nабо ідентифікованою вартістю. Зміна методу оцінки балансової\nвартості іноземної валюти протягом податкового року для цілей\nподаткового обліку не дозволяється\";\n3) у підпункті 7.4.3 пункту 7.4 слово \"юридичними\" виключити;\n4) абзац перший підпункту 7.6.1 пункту 7.6 викласти у такій\nредакції:\n\"7.6.1. Платник податку веде окремий податковий облік\nфінансових результатів операцій з цінними паперами (у тому числі\nіпотечними сертифікатами участі, іпотечними сертифікатами з\nфіксованою дохідністю та сертифікатами фондів операцій з\nнерухомістю) і деривативами у розрізі окремих видів цінних\nпаперів, а також фондових та товарних деривативів. При цьому облік\nоперацій з акціями ведеться разом з іншими, ніж цінні папери,\nкорпоративними правами\";\n5) у пункті 7.7:\nпідпункт 7.7.3 викласти у такій редакції:\n\"7.7.3. Виплата частини прибутку, отриманого учасниками\nспільної діяльності, оподатковується за ставкою, встановленою\nпунктом 10.1 статті 10 цього Закону, особою, уповноваженою вести\nоблік результатів спільної діяльності до або під час такої\nвиплати\";\nпідпункт 7.7.4 викласти у такій редакції:\n\"7.7.4. У разі коли прибуток від спільної діяльності не\nрозподіляється протягом звітного періоду з метою оподаткування,\nвін вважається розподіленим між учасниками згідно з умовами\nдоговору про спільну діяльність на кінець такого звітного періоду\nі підлягає оподаткуванню згідно з підпунктом 7.7.3 цієї статті\";\n6) у пункті 7.9:\nабзаци другий і третій підпункту 7.9.1 викласти у такій\nредакції:\n\"отриманням платником податку фінансових кредитів від інших\nосіб-кредиторів, а також поверненням основної суми фінансових\nкредитів, наданих платником податку іншим особам-дебіторам,\nотриманням частини консолідованої іпотечної заборгованості\nвласниками іпотечних сертифікатів участі, заміною однієї частки\nконсолідованої іпотечної заборгованості на іншу;\nзалученням платником податку коштів або майна в довірче\nуправління, коштів у депозит (вклад), у тому числі шляхом випуску\nощадних (депозитних) сертифікатів (іпотечних сертифікатів з\nфіксованою дохідністю), або на інші строкові чи довірчі рахунки, в\nтому числі шляхом емісії (випуску) облігацій, а також поверненням\nплатнику податку коштів або майна з довірчого управління, а також\nосновної суми депозиту (вкладу), в тому числі шляхом погашення\n(викупу) ощадних (депозитних) сертифікатів (іпотечних сертифікатів\nз фіксованою дохідністю), або з інших строкових чи довірчих\nрахунків, відкритих іншими особами на користь такого платника\nподатку, в тому числі шляхом погашення облігацій\";\nпідпункт 7.9.2 викласти у такій редакції:\n\"7.9.2. З урахуванням особливостей, встановлених цим Законом,\nне включаються до валових витрат кошти або майно, надані платником\nподатку у зв'язку з:\nповерненням платником податку основної суми кредиту, в тому\nчислі частини консолідованого іпотечного боргу при погашенні\nіпотечного сертифіката участі, але не більше суми, сплаченої за\nпридбання такого сертифіката, іншим особам-кредиторам, а також з\nнаданням кредиту іншим особам-дебіторам, викупу (заміни) однієї\nчастки консолідованого іпотечного боргу на іншу відповідно до\nзакону;\nповерненням платником податку коштів або майна з довірчого\nуправління, основної суми депозитів (вкладів), у тому числі\nзалучених шляхом випуску ощадних (депозитних) сертифікатів,\nіпотечних сертифікатів з фіксованою дохідністю, або коштів з інших\nстрокових чи довірчих рахунків, у тому числі шляхом погашення\n(викупу) облігацій, а також розміщенням платником податку коштів\nабо майна в довірче управління, коштів у депозит (вклад), у тому\nчислі шляхом придбання ощадних (депозитних) сертифікатів,\nіпотечних сертифікатів з фіксованою дохідністю, або на інші\nстрокові та довірчі рахунки, відкриті на користь такого платника\nподатку, в тому числі шляхом придбання облігацій;\nнаданням платником податку майна на підставі договорів\nконцесії, комісії, консигнації, довірчого управління, схову\n(відповідального зберігання) або згідно з іншими\nцивільно-правовими договорами, що не передбачають передачі права\nвласності на таке майно іншій особі, з урахуванням положень\nпідпункту 7.9.6 цього пункту.\nПід терміном \"основна сума\" слід розуміти суму наданого\nкредиту або депозиту (строкових, довірчих рахунків) без урахування\nпроцентів (фіксованих виплат, премій, виграшів), суму\nконсолідованого іпотечного боргу в частині, яка відповідає ціні\nзобов'язання\";\n7) у підпункті 7.10.8 пункту 7.10 слова \"наданих виконавцю\"\nзамінити словами \"отриманих виконавцем\";\n8) у пункті 7.11:\nу підпункті 7.11.4:\nв абзаці другому слово \"додаткове\" замінити словом\n\"недержавне\";\nабзац третій викласти у такій редакції:\n\"доходів від здійснення операцій з активами (у тому числі\nпасивних доходів) недержавних пенсійних фондів та кредитних\nспілок, за пенсійними вкладами (внесками), рахунками учасників\nфондів банківського управління відповідно до закону з цих питань\";\nабзац перший підпункту 7.11.11 доповнити реченням такого\nзмісту: \"У разі ліквідації недержавного пенсійного фонду його\nактиви підлягають розподілу відповідно до закону, що регулює\nпитання недержавного пенсійного забезпечення\";\nу першому реченні абзацу третього підпункту 7.11.13 слова\n\"(додаткові пенсійні фонди, кредитні спілки та інші подібні\nорганізації)\" замінити словами \"(недержавні пенсійні фонди,\nкредитні спілки та інші подібні організації)\";\n9) підпункти 7.13.4, 7.13.5, 7.13.6, 7.13.8 пункту 7.13\nвиключити;\n10) пункт 7.14 виключити;\n11) в абзаці другому пункту 7.15 слово і цифри \"і 7.14\"\nвиключити.\n5. У статті 8:\n1) у підпункті 8.2.1 пункту 8.2:\nабзац перший після слів \"та вартість яких\" доповнити словами\nта цифрами \"перевищує 1000 гривень і\";\nабзац другий викласти у такій редакції:\n\"Витрати на придбання будь-яких матеріальних цінностей,\nвартість яких не перевищує 1000 гривень, що призначені для\nвикористання у господарській діяльності платника податку,\nвключаються до складу валових витрат платника податку в загальному\nпорядку та враховуються для цілей застосування пункту 5.9 статті 5\nцього Закону\";\n2) у другому реченні підпункту 8.3.5 пункту 8.3 слова та\nцифри \"групи 2 або групи 3\" замінити словами та цифрами \"груп 2, 3\nабо 4\";\n3) у підпункті 8.7.1 пункту 8.7:\nабзац перший після слів \"що підлягають амортизації\" доповнити\nсловами \"у тому числі витрати на поліпшення орендованих основних\nфондів\";\nабзац другий викласти у такій редакції:\n\"Витрати, що перевищують зазначену суму, розподіляються\nпропорційно сумі фактично понесених платником податку витрат на\nполіпшення основних фондів груп 2, 3, 4 чи окремих об'єктів\nосновних фондів групи 1 та збільшують балансову вартість основних\nфондів відповідних груп чи окремих об'єктів основних фондів\nгрупи 1 станом на початок розрахункового кварталу\";\n4) підпункт 8.8.1 пункту 8.8 викласти у такій редакції:\n\"8.8.1. У разі коли договір оперативного лізингу (оренди)\nзобов'язує або дозволяє орендарю здійснювати поліпшення об'єкта\nоперативного лізингу (оренди), частина вартості таких поліпшень у\nскладі витрат, що перевищують суму на поліпшення основних фондів,\nвизначену згідно з підпунктом 8.7.1 пункту 8.7 цієї статті,\nвключається таким орендарем до балансової вартості:\nвідповідної групи основних фондів у разі, якщо на балансі\nорендаря обліковується група основних фондів, до якої відноситься\nтакий об'єкт лізингу (оренди);\nствореної таким орендарем відповідної групи основних фондів у\nразі, якщо на балансі орендаря не обліковується група основних\nфондів, до якої відноситься такий об'єкт лізингу (оренди).\nПри цьому орендарем не враховується балансова вартість\nоб'єкта оперативного лізингу (оренди), за якою він обліковується\nна балансі орендодавця\".\n6. У пункті 10.2 статті 10:\nпідпункти 10.2.1 і 10.2.2 виключити;\nв абзаці першому підпункту 10.2.3 слова та цифри \"не менш як\n30 відсотків доходів\" замінити словами та цифрами \"не менш як\nставка податку, встановлена пунктом 10.1 цієї статті, яка\nзастосовується до доходів\".\n7. У статті 11:\n1) абзац другий пункту 11.1 доповнити словами \"крім\nвиробників сільськогосподарської продукції, визначених статтею 14\nцього Закону, для яких річний податковий період починається з\n1 липня поточного звітного (бюджетного) року\";\n2) підпункт 11.3.6 пункту 11.3 викласти у такій редакції:\n\"11.3.6. Датою збільшення валових доходів кредитора від\nздійснення кредитно-депозитних операцій є дата нарахування\nпроцентів (комісійних) у строки, визначені кредитним (депозитним)\nдоговором.\nДатою збільшення валових доходів власника іпотечного\nсертифіката участі за операціями з таким іпотечним сертифікатом є\nдата нарахування протягом відповідного звітного періоду доходу за\nконсолідованим іпотечним боргом (зменшеного на суму винагороди за\nуправління та обслуговування іпотечних активів).\nЯкщо позичальник (дебітор) затримує сплату процентів чи\nкомісій, то кредитор урегульовує таку заборгованість згідно із\nпунктом 12.1 статті 12 цього Закону.\nПри цьому метод нарахувань для визначення податкових\nзобов'язань кредитора за таким кредитом (депозитом) не\nзастосовується до повного погашення дебітором заборгованості або\nсписання боргу чи його частини на збитки кредитора у порядку,\nвстановленому цим Законом\".\n8. У статті 12:\n1) підпункт 12.1.4 пункту 12.1 доповнити словами \"та іншими\nпервинними документами, які підтверджують наявність\nдебіторсько-кредиторської заборгованості\";\n2) підпункт 12.2.1 пункту 12.2 викласти у такій редакції:\n\"12.2.1. Будь-який банк, а також будь-яка небанківська\nфінансова установа, створена згідно з нормами відповідних законів,\nкрім страхових компаній та недержавних пенсійних фондів (далі -\nфінансові установи), зобов'язані створювати страховий резерв для\nвідшкодування можливих втрат по основному боргу (без процентів та\nкомісій) за всіма видами кредитів (у тому числі консолідованим\nіпотечним боргом), а також гарантій, порук, придбаних цінних\nпаперів (у тому числі іпотечних сертифікатів з фіксованою\nдохідністю), інших активних банківських операцій, які відносяться\nдо їх господарської діяльності згідно із законодавством\";\n3) абзац другий підпункту 12.3.1 пункту 12.3 замінити двома\nабзацами такого змісту:\n\"Заборгованість, за якою кредитор не звертається до суду щодо\nїї примусового стягнення до закінчення строків позовної давності,\nне включається до складу валових витрат кредитора згідно з\nпідпунктом 12.1.1 пункту 12.1 цієї статті та не може бути\nвідшкодованою за рахунок його страхових резервів.\nОсновна сума боргу, яка не може бути примусово стягнутою з\nдебітора внаслідок укладення мирової угоди в межах процедури\nвідновлення платоспроможності боржника або визнання його\nбанкрутом, визначеної законом, не включається до складу валових\nвитрат кредитора згідно з підпунктом 12.1.1 пункту 12.1 цієї\nстатті, але може бути відшкодованою за рахунок його страхових\nрезервів, створених згідно з цією статтею\".\n9. У статті 13:\n1) абзац другий пункту 13.3 після слова \"оподатковуються\"\nдоповнити словами \"за ставкою, встановленою пунктом 10.1 статті 10\nцього Закону\";\n2) абзац перший пункту 13.5 викласти у такій редакції:\n\"13.5. Сума фрахту, що сплачується резидентом нерезиденту за\nдоговорами фрахту, оподатковується за ставкою 6 відсотків у\nджерела виплати таких доходів за рахунок цих доходів\";\n3) пункт 13.6 викласти у такій редакції:\n\"13.6. Страховики (інші резиденти), які здійснюють виплати у\nмежах договорів страхування або перестрахування ризиків (у тому\nчислі страхування життя) на користь нерезидентів, зобов'язані\nоподатковувати суми такого страхування або перестрахування таким\nчином:\nпри укладенні договорів страхування або перестрахування\nризику безпосередньо із страховиками та\nперестраховиками-нерезидентами (за винятком укладення договорів із\nперестрахування через або за посередництвом страхових брокерів),\nрейтинг фінансової надійності (стійкості) яких відповідає вимогам,\nустановленим центральним органом виконавчої влади з регулювання\nринків фінансових послуг, - за ставкою 0 відсотків;\nв інших випадках - за ставкою 3 відсотки від суми таких\nвиплат за власний рахунок у момент здійснення перерахування таких\nвиплат.\nРезиденти, які здійснюють виплати нерезидентам від наданих\nрекламних послуг на території України, сплачують податок за\nставкою 20 відсотків від суми таких виплат за власний рахунок\".\n10. У статті 22:\n1) пункти 22.3 і 22.4 виключити;\n2) пункт 22.12 доповнити абзацом другим такого змісту:\n\"Порядок урегулювання безнадійної заборгованості банками за\nрахунок страхових резервів, визначений статтею 12 Закону України\n\"Про оподаткування прибутку підприємств\" ( 334/94-ВР ),\nзастосовується для цілей оподаткування щодо заборгованості,\nвіднесеної до страхового резерву кредитора з 1 липня 1997 року\";\n3) у пункті 22.18 слова і цифри \"пунктів 5.7, 5.8, 7.14\"\nзамінити словом і цифрами \"пункту 5.7\";\n4) пункт 22.25 після слова \"управління\" доповнити словами\n\"або за договорами пенсійних вкладів\";\n5) пункт 22.26 виключити.\nII. Перехідні положення\n1. Норми амортизаційних відрахувань, зазначені у статті 8\nЗакону України \"Про оподаткування прибутку підприємств\"\n( 334/94-ВР ) для основних фондів груп 1, 2 і 3, застосовуються\nщодо витрат, понесених (нарахованих) платником податку після\n1 січня 2004 року у зв'язку з придбанням або спорудженням нових\nосновних фондів груп 1, 2 і 3, а також витрат на поліпшення таких\nнових основних фондів.\nАмортизація витрат, понесених (нарахованих) платником податку\nу зв'язку з придбанням, спорудженням та поліпшенням основних\nфондів груп 1, 2 і 3 до 1 січня 2004 року, здійснюється за нормами\nамортизації, що діяли до 1 січня 2004 року. При цьому для цілей\nподаткового обліку платники податку зобов'язані вести окремий\nоблік витрат, понесених у зв'язку з придбанням, спорудженням\nта/або поліпшенням основних фондів, що здійснюються після 1 січня\n2004 року.\n2. Сума від'ємного фінансового результату (балансові збитки)\nвід операцій з торгівлі цінними паперами і деривативами, що\nутворилася у платників податку станом на 1 січня 2003 року в\nокремому податковому обліку фінансових результатів у цілому за\nвсіма видами цінних паперів та деривативів відповідно до норм\nпункту 7.6 Закону України \"Про оподаткування прибутку\nпідприємств\" ( 334/94-ВР ), розподіляється по видах цінних паперів\nі деривативів та враховується починаючи з першого кварталу\n2003 року у зменшення фінансових результатів від операцій з\nвідповідними видами цінних паперів та деривативів майбутніх\nперіодів до повного погашення такого від'ємного значення.\n3. Якщо страховик уклав страховий договір із страхувальником\nдо дати набрання чинності цим Законом та при цьому страхувальник\nповністю виконав зобов'язання зі сплати страхових внесків за таким\nстраховим договором до такої дати, то оподаткування доходів\nстраховика здійснюється за правилами, які діяли до дати набрання\nчинності цим Законом. У цьому випадку порядок визначення\nподаткових зобов'язань страховика визначається законом у порядку,\nвстановленому для визначення податкової декларації (розрахунку).\n4. Встановити, що до прийняття відповідного рішення\nцентральним органом виконавчої влади з регулювання ринків\nфінансових послуг щодо вимог до рейтингів фінансової надійності\n(стійкості) страховиків та перестраховиків-нерезидентів згідно з\nабзацом другим пункту 13.6 Закону України \"Про оподаткування\nприбутку підприємств\" ( 334/94-ВР ) діє відповідна постанова\nКабінету Міністрів України з цього питання.\n5. Витрати, пов'язані із забезпеченням основної діяльності\nоб'єктів соціальної інфраструктури, визначених у підпункті 5.4.9,\nта пунктів медичного огляду, передбачених підпунктом 5.4.10 пункту\n5.4 статті 5 Закону України \"Про оподаткування прибутку\nпідприємств\" ( 334/94-ВР ), включаються до складу валових витрат\nплатника податку у розмірі 50 відсотків від суми понесених витрат\nдо моменту передачі таких об'єктів і пунктів на баланс\nвідповідного бюджету або їх приватизації згідно із законом.\n6. Якщо платником податку був придбаний об'єкт незавершеного\nбудівництва за договорами купівлі-продажу, укладеними до 1 січня\n2004 року, з метою виробничого його використання за цільовим\nпризначенням, то витрати, пов'язані з придбанням об'єкта\nнезавершеного будівництва, понесені платником податку - покупцем,\nвідображаються у податковому обліку такого платника податку за\nправилами, встановленими підпунктом 5.2.14 пункту 5.2 статті 5\nЗакону України \"Про оподаткування прибутку підприємств\"\n( 334/94-ВР ), що діяли до набрання чинності цим Законом.\nIII. Цей Закон набирає чинності з дня опублікування та його\nнорми поширюються на результати фінансово-господарської діяльності\nплатника податку за наслідками податкового періоду, на який\nприпадає дата такого набрання, крім:\nпункту 9 розділу I в частині внесення змін до пункту 13.6\nстатті 13 Закону України \"Про оподаткування прибутку підприємств\"\n( 334/94-ВР ), який набирає чинності з 1 жовтня 2004 року;\nпункту 3 розділу I в частині внесення змін до підпункту 5.4.6\nпункту 5.4 та до абзацу восьмого пункту 5.9 статті 5 Закону\nУкраїни \"Про оподаткування прибутку підприємств\" ( 334/94-ВР ),\nякі набирають чинності з 1 січня 2005 року.\n\nПрезидент України Л.КУЧМА\n\nм. Київ, 1 липня 2004 року\nN 1957-IV\n\nПро внесення змін до Закону України \"Про оподаткування прибутку підприємств\"\nЗакон України від 01.07.2004 № 1957-IV\n\nВтрата чинності від 01.01.2013 , підстава — 2755-VI\nПостійна адреса:\nhttps://zakon.rada.gov.ua/go/1957-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}