{
  "id": "ua-law-2488-12",
  "type": "statute",
  "title": "Закон України (2488-12)",
  "title_en": "",
  "short_name": "2488-12",
  "status": "in_force",
  "issued_date": "1992-06-23",
  "url": "https://zakon.rada.gov.ua/laws/show/2488-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втрачає чинність з 01.01.2004 року на підставі\nСімейного Кодексу N 2947-III ( 2947-14 ) від 10.02.2002,\nВВР, 2002, N 21-22, ст.135 )\nПро внесення змін і доповнень до Кодексу\nпро шлюб та сім'ю Української РСР\n\n( Відомості Верховної Ради України (ВВР), 1992, N 36, ст.528 )\n\nВерховна Рада України п о с т а н о в л я є :\nВнести до Кодексу про шлюб та сім'ю Української РСР\n( 2006-07 ) такі зміни і доповнення:\n1. Преамбулу виключити.\n2. У статті 1: в абзаці другому слова \"радянської\" і \"яка грунтується на\nпринципах комуністичної моралі\" виключити; абзац четвертий викласти в такій редакції: \"виховання дітей сім'єю з обов'язковим піклуванням батьків\nпро їх здоров'я, фізичний, духовний, моральний розвиток, навчання\nі підготовку до праці\"; в абзаці п'ятому слова \"та забезпечення щасливого дитинства\nкожній дитині\" виключити; абзац шостий виключити.\n3. У статті 3 і в частині першій статті 5 слова \"Конституцією\nСРСР і\", \"Конституції СРСР і\" виключити.\n4. У статті 6: частину другу доповнити словами \"і є особистою справою\nгромадян\"; у частині третій слово \"радянських\" замінити словом\n\"державних\".\n5. Статтю 7 викласти в такій редакції: \" Стаття 7. Законодавство про шлюб та сім'ю\nЗаконодавство про шлюб та сім'ю складається з цього Кодексу\nта інших законодавчих актів України, що приймаються відповідно до\nнього\".\n6. Статтю 8 виключити.\n7. У статті 9 слова \"законодавством Союзу РСР і Української\nРСР\" замінити словами \"законодавством України\".\n8. У частині другій статті 14 слова \"виконавчим комітетом\nрайонної, міської чи районної в місті Ради народних депутатів\"\nзамінити словами \"органом запису актів громадянського стану\".\n9. У частині другій статті 16 слова \"Виконавчі комітети\nрайонних, міських чи районних у містах Рад народних депутатів\"\nзамінити словами \"Державна адміністрація районів, районів міст\nКиєва і Севастополя, виконавчі комітети міських і районних у\nмістах Рад народних депутатів\".\n10. Доповнити Кодекс статтею 27-1 і викласти її в такій\nредакції:\n\" Стаття 27-1. Право подружжя на укладення шлюбного\nконтракту\nОсоби, які беруть шлюб, мають право за власним бажанням\nукладати угоду щодо вирішення питань життя сім'ї (шлюбний\nконтракт), в якій передбачити майнові права і обов'язки подружжя. Умови шлюбного контракту не можуть погіршувати становище\nбудь-кого з подружжя порівняно з законодавством України. Порядок укладення шлюбного контракту визначається Кабінетом\nМіністрів України\".\n11. Статтю 30 виключити.\n12. Статтю 31 доповнити новою частиною такого змісту: \"Правила статей 22, 24, 25, 26 застосовуються у тому разі,\nякщо шлюбним контрактом не встановлено інші положення\".\n13. У частині першій статті 32 слова \"один одного\" замінити\nсловами \"одне одного\"; після слів \"після народження дитини\" доповнити словами \"(у\nразі, коли дружина перебуває у відпустці по догляду за хворою\nдитиною, - на весь час перебування у такій відпустці, але не більш\nяк до досягнення дитиною шестирічного віку)\".\n14. У частині другій статті 55 слова \"ім'я та по батькові\nбатька дитини\" замінити словами \"ім'я, по батькові та\nнаціональність батька дитини\".\n15. Статтю 56 доповнити частиною четвертою такого змісту:\n\"Дружина, яка дала письмову згоду своєму чоловіку на\nзапліднення та народження дитини іншою жінкою (донором),\nзаписується матір'ю цієї дитини і не має права оспорювати\nпроведений запис\".\n16. У частині першій статті 61 слова \"суспільно корисної\"\nвиключити.\n17. Статтю 64 викласти у такій редакції:\n\" Стаття 64. Здійснення батьками прав і виконання ними\nобов'язків по вихованню і навчанню дітей\nЗдійснення батьками прав і виконання ними обов'язків по\nвихованню і навчанню дітей провадиться відповідно до Закону\nУкраїни про освіту. Батьки вправі віддавати дітей для одержання\nосвіти в навчально-виховні заклади, засновані на різних формах\nвласності, що не звільняє їх від виконання обов'язків по вихованню\nдітей (стаття 61 цього Кодексу)\".\n18. Статтю 76 доповнити частиною п'ятою такого змісту:\n\"При задоволенні позову про відібрання дітей без позбавлення\nбатьківських прав суд обов'язково вирішує питання про стягнення з\nбатьків коштів на утримання дітей\".\n19. У частині першій статті 82 слова \"не менш як 20\nкарбованців\" замінити словами \"не менше 25 процентів мінімальної\nзаробітної плати\".\n20. Статтю 84 викласти в такій редакції: \" Стаття 84. Види заробітку (доходу), що підлягає облікові\nпри відрахуванні аліментів\nВиди заробітку (доходу), що підлягає облікові при\nвідрахуванні аліментів, визначаються в порядку, встановлюваному\nКабінетом Міністрів України\".\n21. У статті 92: у частині першій слова \"через адміністрацію\" замінити словами\n\"через власника або уповноважений ним орган\"; у частині третій слова \"Адміністрація підприємства, установи,\nорганізації\" замінити словами \"Власник або уповноважений ним\nорган\"; доповнити статтю частиною шостою такого змісту: \"При виїзді громадянина, який зобов'язаний сплачувати\nаліменти, за кордон на постійне місце проживання в держави, з\nякими Україна не має договорів про надання правової допомоги,\nстягнення аліментів провадиться в порядку, визначеному Кабінетом\nМіністрів України\".\n22. Статтю 95 після слів \"якщо вони не мають батьків\"\nдоповнити словами \"або якщо батьки з поважних причин не в змозі їх\nутримувати\".\n23. Статтю 102 викласти в такій редакції: \"Усиновлення провадиться рішенням державної адміністрації\nрайонів, районів міст Києва і Севастополя, виконавчих комітетів\nміських чи районних у містах Рад народних депутатів на прохання\nособи, яка бажає усиновити дитину\".\n24. У статті 113 слова \"виконавчим комітетом районної,\nміської чи районної в місті Ради народних депутатів\" замінити\nсловами \"державною адміністрацією районів, районів міст Києва і\nСевастополя, виконавчими комітетами міських чи районних у містах\nРад народних депутатів\". Друге речення виключити.\n25. Статтю 115 доповнити частиною другою такого змісту: \"У разі присвоєння усиновленому прізвища усиновителя, імені і\nпо батькові за іменем усиновителя або ж запису усиновителя як\nбатька усиновленого відділ запису актів громадянського стану\nвносить до актового запису про народження усиновленого відповідні\nзміни і видає нове свідоцтво про народження з урахуванням\nзроблених змін. Раніше видане свідоцтво про народження\nанулюється\".\n26. Статтю 127 викласти у такій редакції: \" Стаття 127. Порядок поновлення актового запису про\nнародження в разі визнання усиновлення\nнедійсним або його скасування\nПри скасуванні усиновлення або визнанні його недійсним суд\nзобов'язаний надіслати копію рішення до відділу запису актів\nгромадянського стану за місцем реєстрації народження дитини для\nвнесення відповідних змін до актового запису про народження\nдитини. При визнанні усиновлення недійсним або його скасуванні в\nактовому записі про народження усиновленого поновлюються всі дані,\nзаписані до усиновлення. Раніше видане усиновителю свідоцтво про\nнародження анулюється\".\n27. У статті 129: частини першу і другу викласти в такій редакції: \"Опіка і піклування встановлюються державною адміністрацією\nрайонів, районів міст Києва і Севастополя, виконавчими комітетами\nміських чи районних у містах, сільських, селищних Рад народних\nдепутатів. Безпосереднє ведення справ по опіці і піклуванню покладається\nна відповідні відділи і управління місцевої державної\nадміністрації районів, районів міст Києва і Севастополя,\nвиконавчих комітетів міських чи районних у містах Рад народних\nдепутатів: щодо осіб, які не досягли 18 років; щодо осіб, визнаних\nсудом недієздатними внаслідок душевної хвороби або недоумства;\nщодо осіб, визнаних судом обмежено дієздатними внаслідок\nзловживання спиртними напоями або наркотичними засобами; щодо\nдієздатних осіб, які потребують піклування за станом здоров'я\". У частині четвертій слова \"Радою Міністрів Української РСР\"\nзамінити словами \"Кабінетом Міністрів України\".\n28. У статті 130 слова \"виконавчими комітетами вищестоящих\nРад народних депутатів\" замінити словами \"обласними, Київською та\nСевастопольською міською державною адміністрацією та виконавчими\nкомітетами вищестоящих Рад народних депутатів\".\n29. Статтю 134 викласти у такій редакції: \" Стаття 134. Обов'язок повідомляти про осіб, які\nпотребують опіки чи піклування\nУстанови і особи, яким стане відомо про неповнолітніх, які\nзалишилися без опікування батьків, або неналежне виконання\nбатьками (одним з них) обов'язків по вихованню чи про зловживання\nбатьківськими правами та про громадян, які потребують опіки чи\nпіклування, зобов'язані негайно повідомити про це органи опіки і\nпіклування за фактичним місцезнаходженням осіб, які підлягають\nопіці чи піклуванню\".\n30. Частину першу статті 138 доповнити словами \"з урахуванням\nїх можливості виконувати опікунські обов'язки і стосунків між\nопікуном (піклувальником) і особою, над якою встановлюється опіка\n(піклування)\".\n31. Статтю 143 викласти в такій редакції: \" Стаття 143. Права та обов'язки опікунів і піклувальників\nпо вихованню неповнолітніх і захисту\nїх прав та інтересів\nОпікуни і піклувальники над неповнолітніми мають право і\nзобов'язані виховувати підопічних, піклуватися про їх здоров'я,\nфізичний, духовний і моральний розвиток, навчання, готувати їх до\nпраці, захищати їх права та інтереси\".\n32. У статті 153 слова \"до вищестоящого виконавчого комітету\nРади народних депутатів\" замінити словами \"у встановленому законом\nпорядку\".\n33. У частині першій статті 158 і частині першій статті 160\nслово \"усиновлення\" виключити.\n34. Статтю 159 викласти у такій редакції: \" Стаття 159. Органи запису актів громадянського стану\nАкти громадянського стану реєструються в районних центрах,\nрайонах міст Києва і Севастополя відділами запису актів\nгромадянського стану місцевих державних адміністрацій, у містах і\nв районах міст обласного підпорядкування - відділами запису актів\nгромадянського стану виконавчих комітетів відповідних Рад народних\nдепутатів, а в сільській місцевості і селищах - виконавчими\nкомітетами сільських і селищних Рад народних депутатів\".\n35. У статті 160: у частині першій слова \"Відділи запису актів громадянського\nстану виконавчих комітетів районних, міських, районних у містах\nРад народних депутатів\" замінити словами \"Районні, районні у\nмістах Києва і Севастополя відділи запису актів громадянського\nстану районних державних адміністрацій, міські, районні у містах\nобласного підпорядкування відділи запису актів громадянського\nстану виконавчих комітетів відповідних Рад народних депутатів\"; у частині другій слова \"провадять реєстрацію\" замінити словом\n\"реєструють\".\n36. Частину третю статті 161-1 після слів \"за висновком\"\nдоповнити словами \"Ради Міністрів Республіки Крим\".\n37. Статтю 162 викласти в такій редакції: \" Стаття 162. Актові книги. Правила реєстрації актів\nгромадянського стану\nЗразки книг реєстрації актів громадянського стану та\nсвідоцтв, що видаються на підставі записів у цих книгах,\nзатверджуються Верховною Радою України. Положення, що визначають порядок зміни, поновлення,\nанулювання запису актів громадянського стану і порядок та строки\nзберігання актових книг, Положення про порядок розгляду клопотань\nпро переміну громадянами України прізвищ, імен, по батькові,\nПравила реєстрації актів громадянського стану затверджуються в\nпорядку, встановлюваному Кабінетом Міністрів України\".\n38. Частину першу статті 169 доповнити словами \"або за місцем\nпоховання\".\n39. Статтю 172 доповнити словами \"а в разі неможливості\nодержання довідки медичної установи або висновку судово-медичної\nекспертизи чи прокурора - не пізніше п'яти діб\".\n40. У статті 180 слова \"за заявою подружжя або одного з них\nпо пред'явленні\" замінити словами \"по пред'явленні подружжям або\nодним з них\".\n41. У частині другій статті 181 слова \"трьох місяців\"\nзамінити словами \"одного місяця\".\n42. Главу 24 Кодексу виключити.\n43. Статтю 188 після слів \"одного з батьків\" доповнити\nсловами \"або за місцем реєстрації народження дитини\".\n44. У назві розділу VI слова \"радянського законодавства\"\nзамінити словами \"законодавства України\".\n45. У статті 194:\nу частині першій слова \"Відповідно до Основ законодавства\nСоюзу РСР і союзних республік про шлюб та сім'ю\" виключити, а\nслова \"радянськими громадянами\" і \"Союзу РСР\" замінити відповідно\nсловами \"громадянами України\" і \"України\";\nу частині другій слова \"в СРСР\" і \"радянськими громадянами\"\nзамінити відповідно словами \"в Україні\" і \"громадянами України\".\n46. У статті 195:\nу назві і частині першій слова \"радянських громадян\" і\n\"радянським законодавством\" замінити відповідно словами \"громадян\nУкраїни\" і \"законодавством України\";\nу частині другій слова \"в СРСР\" замінити словами \"в Україні\".\n47. У статті 196:\nу назві і тексті слова \"радянських громадян\", \"радянськими\nгромадянами\" і \"СРСР\" замінити відповідно словами \"громадян\nУкраїни\", \"громадянами України\" і \"України\";\nу частині першій слова \"Відповідно до Основ законодавства\nСоюзу РСР і союзних республік про шлюб та сім'ю\" виключити.\n48. У статті 197:\nу назві і тексті слова \"радянських громадян\", \"радянськими\nгромадянами\", \"радянський громадянин\", \"СРСР\", \"за радянським\nзаконодавством\", \"в радянському суді\" замінити відповідно словами\n\"громадян України\", \"громадянами України\", \"громадянин України\",\n\"України\", \"за законодавством України\", \"в судах України\";\nу частині п'ятій слова \"Відповідно до Основ законодавства\nСоюзу РСР і союзних республік про шлюб та сім'ю\" виключити;\nчастину шосту викласти в такій редакції: \"Справи про розірвання шлюбу за заявами громадян України, які\nпроживають поза межами України, можуть розглядатися в судах\nУкраїни за дорученням Верховного Суду України\".\n49. У статті 198:\nу назві і тексті слова \"СРСР\" і \"за радянським\nзаконодавством\" замінити відповідно словами \"України\" і \"за\nзаконодавством України\";\nу частині другій слова \"Відповідно до Основ законодавства\nСоюзу РСР і союзних республік про шлюб та сім'ю\" виключити.\n50. У статті 199:\nу назві і тексті слова \"радянськими громадянами\", \"радянським\nгромадянином\", \"у радянському громадянстві\", \"СРСР\" і \"радянським\nзаконодавством\" замінити відповідно словами \"громадянами України\",\n\"громадянином України\", \"у громадянстві України\", \"України\" і\n\"законодавством України\";\nу частині першій слова \"Відповідно до Основ законодавства\nСоюзу РСР і союзних республік про шлюб та сім'ю\" виключити;\nчастину четверту після слів \"в кожному окремому випадку\nдозволу\" доповнити словами \"державної адміністрації області, міст\nКиєва і Севастополя, Ради Міністрів Республіки Крим\".\n51. У статті 200: у назві і тексті слова \"радянськими громадянами\", \"СРСР\" і\n\"за радянським законодавством\" замінити відповідно словами\n\"громадянами України\", \"України\" і \"за законодавством України\";\nу частині першій слова \"Відповідно до Основ законодавства\nСоюзу РСР і союзних республік про шлюб та сім'ю\" виключити.\n52. У статті 201: у назві і тексті слова \"радянських громадян\", \"СРСР\",\n\"законодавство Союзу РСР і Української РСР\", \"союзних республік\" і\n\"якої республіки\" замінити відповідно словами \"громадян України\",\n\"України\", \"законодавство України\", \"держав\" і \"якої держави\";\nу частині першій слова \"Відповідно до Основ законодавства\nСоюзу РСР і союзних республік про шлюб та сім'ю\" виключити.\n53. У статті 202 слово \"СРСР\" замінити словом \"України\".\n54. У статті 203: у частині першій слова \"радянського ладу\" замінити словами\n\"державного устрою України\";\nу частині другій слова \"СРСР або\" виключити.\nУ назві і тексті Кодексу посилання \"Української РСР\",\n\"Української Радянської Соціалістичної Республіки\", \"в Українській\nРСР\", \"УРСР\" замінити відповідно на посилання \"України\", \"в\nУкраїні\".\n\nПрезидент України Л.КРАВЧУК\n\nм. Київ, 23 червня 1992 року\nN 2488-XII\n\nПро внесення змін і доповнень до Кодексу про шлюб та сім'ю Української РСР\nЗакон України від 23.06.1992 № 2488-XII\n\nВтрата чинності від 01.01.2004 , підстава — 2947-III\nПостійна адреса:\nhttps://zakon.rada.gov.ua/go/2488-12\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}