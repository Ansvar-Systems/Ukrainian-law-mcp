{
  "id": "ua-law-2226-19",
  "type": "statute",
  "title": "Закон України (2226-19)",
  "title_en": "",
  "short_name": "2226-19",
  "status": "in_force",
  "issued_date": "2017-12-06",
  "url": "https://zakon.rada.gov.ua/laws/show/2226-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо додаткових гарантій соціального захисту дітей-інвалідів\n\n(Відомості Верховної Ради (ВВР), 2018, № 11, ст.55)\n\nВерховна Рада України постановляє:\n\nI. Внести зміни до таких законів України:\n\n1. У частині першій статті 23 Закону України \"Про мобілізаційну підготовку та мобілізацію\" (Відомості Верховної Ради України, 2005 р., № 16, ст. 255; 2014 р., № 36, ст. 1194; 2015 р., № 28, ст. 238):\n\nабзац четвертий викласти в такій редакції:\n\n\"жінки та чоловіки, на утриманні яких перебувають троє і більше дітей віком до 18 років (такі жінки та чоловіки можуть бути призвані на військову службу у разі їх згоди і тільки за місцем проживання)\";\n\nпісля абзацу шостого доповнити новим абзацом такого змісту:\n\n\"жінки та чоловіки, на утриманні яких перебуває дитина-інвалід, яка має будь-які види порушень функцій організму III-IV ступеня їх вираження та обмеження життєдіяльності будь-якої категорії II-III ступеня їх вираження відповідно до критеріїв встановлення інвалідності дітям, затверджених Кабінетом Міністрів України, або дитина-інвалід, яка має функціональні порушення в організмі та обмеження життєдіяльності, що відповідають критеріям для встановлення I чи II групи інвалідності для повнолітньої особи згідно з порядком, затвердженим Кабінетом Міністрів України (такі особи можуть бути призвані на військову службу у разі їх згоди і тільки за місцем проживання)\".\n\nУ зв’язку з цим абзаци сьомий - одинадцятий вважати відповідно абзацами восьмим - дванадцятим.\n\n2. Пункт 1 частини восьмої статті 26 Закону України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами) доповнити абзацом двадцять другим такого змісту:\n\n\"Також із військової служби звільняються чоловіки (жінки) - військовослужбовці, якщо на їх утриманні перебуває дитина-інвалід, яка має будь-які види порушень функцій організму III-IV ступеня їх вираження та обмеження життєдіяльності будь-якої категорії II-III ступеня їх вираження відповідно до критеріїв встановлення інвалідності дітям, затверджених Кабінетом Міністрів України, або дитина-інвалід, яка має функціональні порушення в організмі та обмеження життєдіяльності, що відповідають критеріям для встановлення I чи II групи інвалідності для повнолітньої особи згідно з порядком, затвердженим Кабінетом Міністрів України. Такі особи можуть продовжувати військову службу, якщо вони виявили таке бажання\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n6 грудня 2017 року\n\n№ 2226-VIII\n\nПро внесення змін до деяких законів України щодо додаткових гарантій соціального захисту дітей-інвалідів\nЗакон України від 06.12.2017 № 2226-VIII\n\nПрийняття від 06.12.2017\nПостійна адреса:\nhttps://zakon.rada.gov.ua/go/2226-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}