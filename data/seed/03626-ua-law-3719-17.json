{
  "id": "ua-law-3719-17",
  "type": "statute",
  "title": "Закон України (3719-17)",
  "title_en": "",
  "short_name": "3719-17",
  "status": "in_force",
  "issued_date": "2011-09-08",
  "url": "https://zakon.rada.gov.ua/laws/show/3719-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу адміністративного\nсудочинства України щодо врегулювання порядку\nвнесення змін і доповнень до апеляційної\nчи касаційної скарги та їх відкликання\n( Відомості Верховної Ради України (ВВР), 2012, N 19-20,\nст.169 )\n\nВерховна Рада України п о с т а н о в л я є :\n1. Статті 193, 218 і 233 Кодексу адміністративного\nсудочинства України ( 2747-15 ) (Відомості Верховної Ради України,\n2005 р., NN 35-37, ст. 446) викласти в такій редакції:\n\" Стаття 193. Доповнення, зміна, відкликання апеляційної\nскарги чи відмова від неї\n1. Особа, яка подала апеляційну скаргу, має право доповнити\nчи змінити її протягом строку на апеляційне оскарження,\nобґрунтувавши необхідність таких змін чи доповнень.\n2. Особа, яка подала апеляційну скаргу, має право відкликати\nїї до початку розгляду справи судом апеляційної інстанції, а друга\nсторона має право визнати апеляційну скаргу обґрунтованою в\nповному обсязі чи в певній частині.\n3. При відкликанні апеляційної скарги суддя-доповідач, який\nздійснював підготовку даної справи до апеляційного розгляду,\nпостановляє ухвалу про повернення скарги.\n4. Особа, яка подала апеляційну скаргу, має право протягом\nусього часу розгляду справи відмовитися від неї повністю або\nчастково. Питання про прийняття відмови від апеляційної скарги і\nзакриття у зв'язку з цим апеляційного провадження вирішується\nсудом апеляційної інстанції, що розглядає справу, в судовому\nзасіданні за участі сторін та інших осіб, які беруть участь у\nсправі. Про прийняття відмови від скарги та закриття у зв'язку з\nцим апеляційного провадження суд постановляє ухвалу. Повторне\nапеляційне оскарження рішення, ухвали суду першої інстанції з тих\nсамих підстав не допускається\";\n\" Стаття 218. Доповнення, зміна, відкликання касаційної скарги\nчи відмова від неї\n1. Особа, яка подала касаційну скаргу, має право доповнити чи\nзмінити її протягом строку на касаційне оскарження, обґрунтувавши\nнеобхідність таких змін чи доповнень.\n2. Особа, яка подала касаційну скаргу, має право відкликати\nїї до початку розгляду справи судом касаційної інстанції.\n3. При відкликанні касаційної скарги суддя-доповідач, який\nздійснював підготовку даної справи до касаційного розгляду,\nпостановляє ухвалу про повернення скарги.\n4. Особа, яка подала касаційну скаргу, має право відмовитися\nвід неї до закінчення касаційного провадження. Про прийняття\nвідмови від касаційної скарги та закриття касаційного провадження\nсуд постановляє ухвалу у судовому засіданні за участі сторін та\nінших осіб, які беруть участь у справі.\n5. У разі закриття касаційного провадження у зв'язку з\nвідмовою від касаційної скарги повторне оскарження цих рішень,\nухвал цією особою не допускається\";\n\" Стаття 233. Окрема ухвала суду касаційної інстанції\n1. Суд касаційної інстанції у випадках і порядку,\nвстановлених статтею 166 цього Кодексу, може постановити окрему\nухвалу.\n2. Суд касаційної інстанції може постановити окрему ухвалу в\nразі допущення судом першої або апеляційної інстанції порушень\nнорм права, які не є підставою для зміни або скасування судових\nрішень\".\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 8 вересня 2011 року\nN 3719-VI\n\nПро внесення змін до Кодексу адміністративного судочинства України щодо врегулювання порядку внесення змін і доповнень до апеляційної чи касаційної скарги та їх відкликання\nЗакон України від 08.09.2011 № 3719-VI\n\nПрийняття від 08.09.2011\nПостійна адреса:\nhttps://zakon.rada.gov.ua/go/3719-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}