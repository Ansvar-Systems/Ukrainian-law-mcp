{
  "id": "ua-law-431-20",
  "type": "statute",
  "title": "Закон України (431-20)",
  "title_en": "",
  "short_name": "431-20",
  "status": "in_force",
  "issued_date": "2019-12-20",
  "url": "https://zakon.rada.gov.ua/laws/show/431-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до статті 13 Закону України \"Про статус ветеранів війни, гарантії їх соціального захисту\" щодо посилення соціального захисту окремих категорій осіб з інвалідністю внаслідок війни\n\n(Відомості Верховної Ради (ВВР), 2020, № 27, ст.179)\n\nВерховна Рада України постановляє:\n\nI. Частину першу статті 13 Закону України \"Про статус ветеранів війни, гарантії їх соціального захисту\" (Відомості Верховної Ради України, 1993 р., № 45, ст. 425 із наступними змінами) доповнити пунктом 12 -1 такого змісту:\n\n\"12 -1 ) медична допомога в закладах охорони здоров’я Міністерства оборони України, Служби безпеки України, Служби зовнішньої розвідки України, Державної служби спеціального зв’язку та захисту інформації України, Міністерства внутрішніх справ України, інших центральних органів виконавчої влади, які відповідно до закону здійснюють керівництво військовими формуваннями, особам, визначеним пунктами 7, 11-14 частини другої статті 7 цього Закону, без оплати такої допомоги з боку її отримувача та у порядку, визначеному Кабінетом Міністрів України\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування, та вводиться в дію з 1 січня 2021 року.\n\n2. Кабінету Міністрів України до введення в дію цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\nзабезпечити прийняття нормативно-правових актів, необхідних для реалізації положень цього Закону.\n\n3. Кабінету Міністрів України забезпечити надання закладами охорони здоров’я послуг, передбачених пунктом 12 -1 частини першої статті 13 Закону України \"Про статус ветеранів війни, гарантії їх соціального захисту\", в межах їх кошторисів.\n\n4. Кабінету Міністрів України щороку включати інформацію про виконання Закону України \"Про статус ветеранів війни, гарантії їх соціального захисту\" в частині надання медичної допомоги, передбаченої пунктом 12 -1 частини першої статті 13 зазначеного Закону, до звіту про хід і результати виконання Програми діяльності Кабінету Міністрів України.\n\nПрезидент України\n\nВ.ЗЕЛЕНСЬКИЙ\n\nм. Київ\n\n20 грудня 2019 року\n\n№ 431-IX\n\nПро внесення зміни до статті 13 Закону України \"Про статус ветеранів війни, гарантії їх соціального захисту\" щодо посилення соціального захисту окремих категорій осіб з інвалідністю внаслідок війни\nЗакон України від 20.12.2019 № 431-IX\n\nПрийняття від 20.12.2019\nПостійна адреса:\nhttps://zakon.rada.gov.ua/go/431-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}