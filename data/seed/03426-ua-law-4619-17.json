{
  "id": "ua-law-4619-17",
  "type": "statute",
  "title": "Закон України (4619-17)",
  "title_en": "",
  "short_name": "4619-17",
  "status": "in_force",
  "issued_date": "2012-03-22",
  "url": "https://zakon.rada.gov.ua/laws/show/4619-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про Перелік документів дозвільного характеру у сфері господарської діяльності\"\n\n(Відомості Верховної Ради України (ВВР), 2013, № 2, ст.10)\n\nВерховна Рада України постановляє:\n\n1. Внести до Переліку документів дозвільного характеру у сфері господарської діяльності , затвердженого Законом України \"Про Перелік документів дозвільного характеру у сфері господарської діяльності\" (Відомості Верховної Ради України, 2011 р., № 47, ст. 532; із змінами, внесеними законами України від 8 липня 2011 року № 3677-VI та від 3 листопада 2011 року № 3995-VI ), такі зміни:\n\n1) у графі \"Назва документа дозвільного характеру\":\n\nпункти 20, 21, 36, 37, 52, 70 та 96 викласти в такій редакції:\n\n\"20. Дозвіл або сертифікат на ввезення в Україну і вивезення за її межі об'єктів рослинного світу\n\n21. Дозвіл або сертифікат на ввезення в Україну і вивезення за її межі об'єктів тваринного світу\";\n\n\"36. Дозвіл на спеціальне використання природних ресурсів у межах територій та об'єктів природно-заповідного фонду\n\n37. Дозвіл на виробництво, зберігання, транспортування, використання, захоронення, знищення та утилізацію отруйних речовин, у тому числі продуктів біотехнології та інших біологічних агентів\";\n\n\"52. Дозвіл на переселення тварин у нові місця перебування, акліматизацію нових для фауни України видів диких тварин, а також на здійснення заходів щодо схрещування диких тварин\";\n\n\"70. Дозвіл на спеціальне водокористування\";\n\n\"96. Погодження клопотання водокористувачів з обґрунтуванням потреби у воді для отримання дозволу на спеціальне водокористування\";\n\nу пункті 75 слово \"Дозвіл\" замінити словами \"Письмова згода (повідомлення)\";\n\n2) пункт 71 виключити;\n\n3) доповнити Перелік пунктами 144-153 такого змісту:\n\n\"144.\n\nДозвіл на провадження діяльності, спрямованої на штучні зміни стану атмосфери та атмосферних явищ у господарських цілях\n\nЗакон України \"Про охорону атмосферного повітря\"\n\n145.\n\nДозвіл на спеціальне використання (добування, збирання) об'єктів Червоної книги України\n\nЗакон України \"Про Червону книгу України\"\n\n146.\n\nДозвіл на проведення державної апробації (випробовувань) генетично модифікованих організмів у відкритій системі\n\nЗакон України \"Про державну систему біобезпеки при створенні, випробуванні, транспортуванні та використанні генетично модифікованих організмів\"\n\n147.\n\nДозвіл на ввезення незареєстрованих генетично модифікованих організмів для науково-дослідних цілей у замкненій та відкритій системах, а також з метою проведення їх державної апробації (випробовувань)\n\nЗакон України \"Про державну систему біобезпеки при створенні, випробуванні, транспортуванні та використанні генетично модифікованих організмів\"\n\n148.\n\nДозвіл на ввезення продукції, отриманої з використанням генетично модифікованих організмів для науково-дослідних цілей\n\nЗакон України \"Про державну систему біобезпеки при створенні, випробуванні, транспортуванні та використанні генетично модифікованих організмів\"\n\n149.\n\nДозвіл на утримання диких тварин у неволі\n\nЗакон України \"Про захист тварин від жорстокого поводження\"\n\n150.\n\nДозвіл на проведення заходів, спрямованих на охорону природних комплексів, ліквідацію наслідків аварій, стихійного лиха та в інших цілях, не передбачених проектом організації території природного заповідника та охорони його природних комплексів\n\nЗакон України \"Про природно-заповідний фонд України\"\n\n151.\n\nДозвіл на експлуатацію об'єкта поводження з небезпечними відходами\n\nЗакон України \"Про відходи\"\n\n152.\n\nДозвіл на зберігання та видалення відходів\n\nЗакон України \"Про відходи\"\n\n153.\n\nПогодження місць розміщення підприємств, що здійснюють переробку, утилізацію або знищення вилученої з обігу неякісної, небезпечної продукції\n\nЗакон України \"Про вилучення з обігу, переробку, утилізацію, знищення або подальше використання неякісної та небезпечної продукції\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ.ЯНУКОВИЧ\n\nм. Київ\n\n22 березня 2012 року\n\n№ 4619-VI\n\nПро внесення змін до Закону України \"Про Перелік документів дозвільного характеру у сфері господарської діяльності\"\nЗакон України від 22.03.2012 № 4619-VI\n\nПрийняття від 22.03.2012\nПостійна адреса:\nhttps://zakon.rada.gov.ua/go/4619-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}