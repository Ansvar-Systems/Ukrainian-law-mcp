{
  "id": "ua-law-163-96",
  "type": "statute",
  "title": "Закон України (163/96-ВР)",
  "title_en": "",
  "short_name": "163/96-ВР",
  "status": "in_force",
  "issued_date": "1996-05-05",
  "url": "https://zakon.rada.gov.ua/laws/show/163/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Кодексу\nN 92-IV ( 92-15 ) від 11.07.2002, ВВР, 2002, N 38-39, ст.288 )\nПро звільнення від обкладення митом предметів,\nякі вивозяться (пересилаються) громадянами за\nмитний кордон України\n( Відомості Верховної Ради України (ВВР), 1996, N 26, ст. 114 )\n( Вводиться в дію Постановою ВР\nN 164/96-ВР від 05.05.96, ВВР, 1996, N 26, ст. 115 )\n( Із змінами, внесеними згідно із Законом\nN 291-IV ( 291-15 ) від 28.11.2002, ВВР, 2003, N 4, ст.32 )\n1. Установити, що у разі вивезення (пересилання в\nнесупроводжуваному багажі), а також пересилання в міжнародних\nпоштових відправленнях громадянами України, іноземними громадянами\nта особами без громадянства (далі - громадяни) за митний кордон\nУкраїни товарів та інших предметів, придбаних в Україні, у\nкількості, що не перевищує товарну партію (визначається Кабінетом\nМіністрів України), мито та митні збори не сплачуються.\n2. Установити, що положення цього Закону застосовуються\nвиключно до правовідносин, які виникають при вивезенні\n(пересиланні) громадянами товарів та інших предметів за митний\nкордон України (крім товарів та інших предметів, вивезення яких\nобмежено відповідно до чинного законодавства). У разі вивезення громадянами за межі митної території України\nтоварів та інших предметів товарною партією митне оформлення\nздійснюється в порядку, встановленому для суб'єктів\nпідприємницької діяльності.\n3. Заборонити громадянам вивезення за межі митної території\nУкраїни: а) предметів, на які встановлюються державні дотації, крім\nпредметів особистого користування; б) предметів (або їх частин) промислового призначення\n(обладнання, комплектуючі, матеріали тощо), що застосовуються у\nвиробничій сфері, перелік яких визначається Кабінетом Міністрів\nУкраїни; в) дорогоцінних металів, дорогоцінного каміння та виробів з\nних (крім пам'ятних та ювілейних монет України), культурних\nцінностей з метою їх відчуження. ( Пункт \"в\" статті 3 із змінами,\nвнесеними згідно із Законом N 291-IV ( 291-15 ) від 28.11.2002 )\n4. У разі, якщо міжнародними договорами України встановлено\nінші правила, ніж ті, що визначені в цьому Законі, то\nзастосовуються правила міжнародного договору.\n\nПрезидент України Л.КУЧМА\n\nм. Київ, 5 травня 1996 року\nN 163/96-ВР\n\nПро звільнення від обкладення митом предметів, які вивозяться (пересилаються) громадянами за митний кордон України\nЗакон України від 05.05.1996 № 163/96-ВР\n\nВтрата чинності від 01.01.2004 , підстава — 92-IV\nПостійна адреса:\nhttps://zakon.rada.gov.ua/go/163/96-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}