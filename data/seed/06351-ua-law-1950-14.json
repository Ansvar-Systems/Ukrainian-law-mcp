{
  "id": "ua-law-1950-14",
  "type": "statute",
  "title": "Закон України (1950-14)",
  "title_en": "",
  "short_name": "1950-14",
  "status": "in_force",
  "issued_date": "2000-09-14",
  "url": "https://zakon.rada.gov.ua/laws/show/1950-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі термін \"електрокардіостимулятор\" означає\nштучний водій ритму серця або кардіовертер-дефібрілятор, який\nімплантується (вживляється) людині з метою відновлення та\nнормалізації ритму серця.\nСтаття 2. Умови та порядок імплантації\nелектрокардіостимуляторів\nІмплантація (вживлення) електрокардіостимуляторів\nздійснюється лише за медичними показаннями відповідно до загальних\nправил проведення хірургічних операцій, встановлених\nзаконодавством України.\nСтаття 3. Компетенція центрального органу виконавчої влади,\nщо забезпечує формування державної політики у\nсфері охорони здоров’я щодо імплантації\nелектрокардіостимуляторів\nЦентральний орган виконавчої влади, що забезпечує формування\nдержавної політики у сфері охорони здоров’я: { Абзац перший статті\n3 із змінами, внесеними згідно із Законом N 5460-VI ( 5460-17 )\nвід 16.10.2012 }\nзатверджує порядок створення та ведення загальнодержавного\nреєстру хворих, які потребують імплантації\nелектрокардіостимуляторів;\nвизначає з урахуванням міжнародно визнаних науково\nобгрунтованих критеріїв перелік медичних показань для застосування\nімплантації електрокардіостимуляторів, забезпечує періодичний\nперегляд цього переліку і доведення його до місцевих органів\nвиконавчої влади та закладів охорони здоров'я; { Абзац третій\nстатті 3 із змінами, внесеними згідно із Законом N 5460-VI\n( 5460-17 ) від 16.10.2012 }\nрозробляє пропозиції щодо джерел та обсягів фінансування,\nнеобхідних для забезпечення закупівлі достатньої кількості\nелектрокардіостимуляторів та здійснення операцій по їх\nімплантації, і щорічно подає зазначені пропозиції до Кабінету\nМіністрів України для врахування відповідних видатків у Державному\nбюджеті України;\nвизначає порядок здійснення медичного контролю за станом\nздоров'я хворих, які живуть з електрокардіостимуляторами, умови та\nпорядок заміни електрокардіостимуляторів таким хворим;\nкоординує діяльність закладів охорони здоров'я з питань\nпроведення імплантації електрокардіостимуляторів;\nбере участь у розробці пропозицій щодо розвитку вітчизняного\nвиробництва сучасних електрокардіостимуляторів."
    },
    {
      "provision_ref": "art4",
      "section": "4",
      "title": "Стаття 4. Фінансування імплантації електрокардіостимуляторів",
      "content": "Держава забезпечує цільове фінансування імплантації та заміни\nелектрокардіостимуляторів за рахунок коштів Державного бюджету\nУкраїни та місцевих бюджетів. Контроль за використанням зазначених\nбюджетних коштів здійснюється центральним органом виконавчої\nвлади, що забезпечує формування державної політики у сфері охорони\nздоров’я, та місцевими органами виконавчої влади.\nОперації з імплантації та заміни електрокардіостимуляторів за\nневідкладними медичними показаннями фінансуються у першочерговому\nпорядку."
    },
    {
      "provision_ref": "art5",
      "section": "5",
      "title": "Стаття 5. Набрання чинності",
      "content": "Цей Закон набирає чинності з 1 січня 2001 року."
    }
  ],
  "definitions": []
}