{
  "id": "ua-law-259-17",
  "type": "statute",
  "title": "Закон України (259-17)",
  "title_en": "",
  "short_name": "259-17",
  "status": "in_force",
  "issued_date": "2008-04-10",
  "url": "https://zakon.rada.gov.ua/laws/show/259-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо оприлюднення інформації стосовно\nзон радіоактивного забруднення\n( Відомості Верховної Ради України (ВВР), 2008, N 24, ст.232 )\n\nВерховна Рада України п о с т а н о в л я є :\nI. Внести зміни до таких законів України:\n1. У статті 2 Закону України \"Про правовий режим території,\nщо зазнала радіоактивного забруднення внаслідок Чорнобильської\nкатастрофи\" ( 791а-12 ) (Відомості Верховної Ради УРСР, 1991 р.,\nN 16, ст. 198; Відомості Верховної Ради України, 1992 р., N 13,\nст. 177, N 37, ст. 541; 1997 р., N 20, ст. 145):\n1) у частині п'ятій слова \"Академії наук України\" замінити\nсловами \"Національної академії наук України\", а слова \"Державного\nкомітету України по гідрометеорології\" виключити;\n2) після частини п'ятої доповнити новою частиною такого\nзмісту:\n\"Перелік населених пунктів, віднесених до зон радіоактивного\nзабруднення, та дані щорічних дозиметричних паспортизацій із\nзазначенням очікуваних доз опромінення населення оприлюднюються\nКабінетом Міністрів України один раз на три роки, починаючи з\n2009 року\".\nУ зв'язку з цим частину шосту вважати частиною сьомою;\n3) частину сьому викласти в такій редакції:\n\"Карти зазначених зон, перелік населених пунктів, віднесених\nдо цих зон, та дані щорічних дозиметричних паспортизацій із\nзазначенням очікуваних доз опромінення населення один раз на три\nроки публікуються в загальнодержавних та регіональних друкованих\nзасобах масової інформації і зберігаються у відповідних\nцентральних та місцевих органах державної влади\".\n2. У статті 2 Закону України \"Про статус і соціальний захист\nгромадян, які постраждали внаслідок Чорнобильської катастрофи\"\n( 796-12 ) (Відомості Верховної Ради України, 1992 р., N 13,\nст. 178, N 37, ст. 543; 1996 р., N 35, ст. 162; 2006 р., N 49,\nст. 485):\n1) після частини п'ятої доповнити новою частиною такого\nзмісту:\n\"Перелік населених пунктів, віднесених до зон радіоактивного\nзабруднення, та дані щорічних дозиметричних паспортизацій із\nзазначенням очікуваних доз опромінення населення оприлюднюються\nКабінетом Міністрів України один раз на три роки, починаючи з\n2009 року\".\nУ зв'язку з цим частину шосту вважати частиною сьомою;\n2) частину сьому викласти в такій редакції:\n\"Карти зазначених зон, перелік населених пунктів, віднесених\nдо цих зон, та дані щорічних дозиметричних паспортизацій із\nзазначенням очікуваних доз опромінення населення один раз на три\nроки публікуються в загальнодержавних та регіональних друкованих\nзасобах масової інформації і зберігаються у відповідних\nцентральних та місцевих органах державної влади\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 10 квітня 2008 року\nN 259-VI\n\nПро внесення змін до деяких законів України щодо оприлюднення інформації стосовно зон радіоактивного забруднення\nЗакон України від 10.04.2008 № 259-VI\n\nПрийняття від 10.04.2008\nПостійна адреса:\nhttps://zakon.rada.gov.ua/go/259-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}