{
  "id": "ua-law-762-97",
  "type": "statute",
  "title": "Закон України (762/97-ВР)",
  "title_en": "",
  "short_name": "762/97-ВР",
  "status": "in_force",
  "issued_date": "1997-12-23",
  "url": "https://zakon.rada.gov.ua/laws/show/762/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про підприємництво\"\n( Відомості Верховної Ради України (ВВР), 1998, N 17, ст.80 )\n( Із змінами, внесеними згідно з Кодексом\nN 436-IV ( 436-15 ) від 16.01.2003, ВВР, 2003, N 18, N 19-20,\nN 21-22, ст.144 )\n\nВерховна Рада України п о с т а н о в л я є :\nI. Внести до Закону України \"Про підприємництво\" ( 698-12 )\n(Відомості Верховної Ради УРСР, 1991 р., N 14, ст. 168; Відомості\nВерховної Ради України, 1992 р., N 48, ст. 654, N 51, ст. 680;\n1993 р., N 7, ст. 54, N 30, ст. 322, ст. 324, N 51, ст. 481,\nст. 482; 1994 р., N 3, ст. 13, ст. 14, N 28, ст. 234, N 33,\nст. 301, N 40, ст. 366, N 49, ст. 434; 1995 р., N 7, ст. 47, N 10,\nст. 64, N 14, ст. 90, N 30, ст. 232, N 45, ст. 334, ст. 335,\nст. 336; 1996 р., N 2, ст. 4, N 31, ст. 144; 1997 р., N 9, ст. 71,\nN 29, ст. 188) такі зміни:\n1. Статтю 4 викласти в такій редакції:\n\" Стаття 4. Обмеження у здійсненні підприємницької діяльності\nДіяльність, пов'язана з обігом наркотичних засобів,\nпрекурсорів, занесених до списку N 1 таблиці IV, психотропних\nречовин (за винятком занесених до списку 2 таблиці III),\nвиготовленням і реалізацією військової зброї та боєприпасів до\nнеї, вибухових речовин, видобуванням бурштину, охороною окремих\nособливо важливих об'єктів права державної власності, перелік яких\nвизначається у встановленому Кабінетом Міністрів України порядку,\nа також діяльність, пов'язана із розробленням, випробуванням,\nвиробництвом та експлуатацією ракет-носіїв, у тому числі з їх\nкосмічними запусками із будь-якою метою, може здійснюватися тільки\nдержавними підприємствами та організаціями, а проведення\nломбардних операцій - також і повними товариствами. Діяльність, пов'язана з технічним обслуговуванням та\nексплуатацією первинних мереж (крім місцевих мереж) та\nсупутникових систем телефонного зв'язку в мережах зв'язку\nзагального користування (крім супутникових систем телефонного\nзв'язку в мережах загального користування, які мають наземну\nстанцію спряження на території України та створюються або\nрозгортаються за допомогою національних ракет-носіїв або\nнаціональних космічних апаратів), виплатою та доставкою пенсій,\nгрошової допомоги малозабезпеченим громадянам, здійснюється\nвиключно державними підприємствами і об'єднаннями зв'язку. Обмеженню (ліцензуванню) підприємницької діяльності\nпідлягають тільки ті види підприємницької діяльності, які\nбезпосередньо впливають на здоров'я людини, навколишнє природне\nсередовище та безпеку держави. Для здійснення підприємницької\nдіяльності, що ліцензується, необхідно отримати відповідну\nліцензію та дотримуватись певних умов та правил здійснення даного\nвиду діяльності (ліцензійні умови), які встановлює Кабінет\nМіністрів України або уповноважений ним орган. Ліцензія - це\nдокумент, що видається Кабінетом Міністрів України або\nуповноваженим ним органом виконавчої влади, згідно з яким власник\nліцензії має право займатися певним видом підприємницької\nдіяльності. Без ліцензії, що видається Кабінетом Міністрів України або\nуповноваженим ним органом виконавчої влади, не можуть\nздійснюватися: пошук (розвідка) та експлуатація родовищ корисних копалин; виробництво, ремонт і реалізація спортивної, мисливської\nвогнепальної зброї та боєприпасів до неї, а також холодної зброї,\nпневматичної зброї калібру понад 4,5 міліметра і швидкістю польоту\nкулі понад 100 метрів за секунду; створення та утримання\nстрілецьких тирів, стрільбищ, мисливських стендів; виготовлення і реалізація лікарських засобів; виготовлення і\nреалізація особливо небезпечних хімічних речовин, перелік яких\nвизначається Кабінетом Міністрів України; виготовлення пива, алкогольних напоїв, а також виготовлення\nта реалізація спирту етилового, коньячного і плодового; виготовлення тютюнових виробів; медична, ветеринарна практика; юридична практика; створення та утримання гральних закладів, організація\nазартних ігор; міжнародні перевезення пасажирів і вантажів залізничним та\nавтомобільним (крім країн СНД), повітряним, річковим, морським\nтранспортом; агентування морського торговельного флоту; виготовлення та ввезення бланків цінних паперів, документів\nсуворого обліку і знаків поштової оплати, а також матеріалів та\nнапівфабрикатів для їх виробництва; надання послуг, пов'язаних з охороною державної, крім\nоб'єктів, зазначених у частині першій цієї статті, та іншої\nвласності, а також охороною громадян; діяльність, пов'язана з використанням радіоактивних відходів,\nджерел іонізуючого випромінювання, перевезення ядерних матеріалів\nта радіоактивних речовин; проектування, будівництво та\nексплуатація об'єктів атомної енергетики, а також надання послуг з\nїх обслуговування; видобування дорогоцінних металів і дорогоцінних каменів,\nвиготовлення і реалізація виробів з їх використанням; виконання авіаційно-хімічних робіт та аерофотозйомок; аудиторська діяльність; страхова діяльність; виготовлення ветеринарних медикаментів і препаратів; пересилання грошових переказів, листів до 20 (двадцяти)\nграмів, поштових карток; використання радіочастот; виконання топографо-геодезичних, картографічних робіт та\nкадастрових зйомок; будівельна діяльність (окремі види проектних та\nбудівельно-монтажних робіт, інженерних вишукувань для будівництва,\nнадання інжинірингових та інших послуг, які потребують відповідної\nатестації виконавця за переліком, визначеним Кабінетом Міністрів\nУкраїни); виготовлення і реалізація спеціальних засобів, заряджених\nречовинами сльозоточивої та дратівної дії, індивідуального\nзахисту, активної оборони та засобів для виконання спеціальних\nоперацій і оперативно-розшукових заходів; діяльність, пов'язана з розробкою, виготовленням, ввезенням,\nвивезенням, реалізацією та використанням засобів криптографічного\nта технічного захисту інформації, а також з наданням послуг із\nкриптографічного та технічного захисту інформації; надання послуг для здобуття освіти з видачею спеціального\nдокумента державного зразка; діяльність, пов'язана з організацією іноземного та\nзарубіжного туризму; судово-експертна діяльність; надання послуг і виконання робіт протипожежного призначення; виробництво, передача та постачання електроенергії; здійснення операцій з металобрухтом; посередництво у працевлаштуванні на роботу за кордоном; ремонт та експлуатація об'єктів трубопровідного транспорту; надання послуг телефонного зв'язку (крім відомчих об'єктів),\nтехнічне обслуговування мереж теле-, радіо- і проводового мовлення\nв межах промислової експлуатації; наукові дослідження, пов'язані зі створенням і використанням\nкосмічної техніки та технологій (крім ракет-носіїв); розроблення, випробування, виробництво та експлуатація\nкосмічних апаратів і їх складових частин, наземної космічної\nінфраструктури та її складових частин, обладнання, що входить до\nскладу космічного сегмента супутникових систем, за винятком систем\nтелерадіомовлення; передавання, отримання, розповсюдження та використання даних\nз космічних об'єктів, крім питань, віднесених до компетенції\nНаціональної ради України з питань телебачення і радіомовлення; надання інших космічних послуг за переліком, затвердженим\nКабінетом Міністрів України; діяльність, пов'язана з обігом наркотичних засобів,\nпрекурсорів і психотропних речовин, перелік яких визначається\nКабінетом Міністрів України; переробка і зберігання донорської крові та її компонентів,\nреалізація їх і виготовлених з них препаратів; довірчі та інші операції з майном довірителя (вкладника); фізкультурно-оздоровча та спортивна діяльність, (перелік\nвидів фізкультурно-оздоровчої та спортивної діяльності, які\nпідлягають ліцензуванню, визначається Кабінетом Міністрів\nУкраїни). Для отримання ліцензії на кожний вид діяльності суб'єкт\nпідприємницької діяльності подає органу, що видає ліцензії, заяву\nпро видачу ліцензії, в якій зазначаються: 1) відомості про заявника: для громадянина-підприємця - прізвище, ім'я, по батькові та\nпаспортні дані (серія, номер паспорта, ким і коли виданий та місце\nпроживання), для юридичних осіб - найменування, місцезнаходження,\nбанківські реквізити, організаційно-правова форма,\nідентифікаційний код; 2) вид діяльності, на який заявник має намір отримати\nліцензію; 3) термін дії ліцензії. До заяви додаються такі документи: підприємцями-громадянами - копії документів, що засвідчують\nрівень освіти і кваліфікації, необхідний для здійснення\nвідповідного виду діяльності, копії свідоцтва про державну\nреєстрацію суб'єкта підприємницької діяльності; юридичними особами - копії свідоцтва про державну реєстрацію\nсуб'єкта підприємницької діяльності та установчих документів. Заявник несе відповідальність згідно із законодавством за\nдостовірність відомостей, викладених у заяві, та доданих до неї\nдокументів. У ліцензії зазначаються: найменування, ідентифікаційний код органу, що видав ліцензію;\nпрізвище, ім'я, по батькові, адреса проживання, ідентифікаційний\nномер фізичної особи - платника податків та інших обов'язкових\nплатежів або найменування і місцезнаходження, ідентифікаційний код\nюридичної особи; вид діяльності, на яку видається ліцензія; місце\nїї здійснення; особливі умови та правила здійснення даного виду\nдіяльності (ліцензійні умови); номер реєстрації ліцензії, дата її\nвидачі та термін дії. Ліцензія видається після прийняття рішення про її видачу та\nподання заявником до органу, що видає ліцензію, документа про\nвнесення плати за видачу ліцензії. Орган, що видає ліцензії, приймає рішення про видачу ліцензії\nабо про відмову у її видачі у термін не пізніше 30 днів з дня\nодержання заяви та відповідних документів. У видачі ліцензії може бути відмовлено у разі виявлення\nнедостовірних даних у документах, поданих заявником, а також у\nразі неможливості здійснення заявником певного виду діяльності\nвідповідно до ліцензійних умов. У рішенні про відмову у видачі\nліцензії зазначаються підстави відмови. Відмова у видачі ліцензії\nвидається заявнику в письмовій формі у термін, зазначений у\nчастині десятій цієї статті. Відмова у видачі ліцензії може бути\nоскаржена в судовому порядку. Передача ліцензій іншим юридичним і\nфізичним особам забороняється. Термін дії ліцензії встановлюється органом, що її видає, але\nне може бути меншим ніж три роки. Дія ліцензії може бути продовжена на новий термін за заявою\nсуб'єкта підприємницької діяльності. Орган, що видає ліцензію, має право зупинити дію ліцензії на\nпевний термін у разі порушення суб'єктом підприємницької\nдіяльності ліцензійних умов; невиконання суб'єктом підприємницької\nдіяльності у визначений термін обов'язкових для виконання\nрозпоряджень щодо додержання ліцензійних умов органу, спеціально\nуповноваженого Кабінетом Міністрів України, або органу, що видав\nліцензію. У разі усунення порушень, що призвели до зупинення дії\nліцензії, орган, що видав ліцензію, приймає рішення про поновлення\nїї дії. Порядок зупинення та поновлення дії ліцензії визначає орган,\nспеціально уповноважений Кабінетом Міністрів України, або орган,\nщо видав ліцензію. Ліцензія може бути анульована у разі виявлення недостовірних\nданих у заяві на отримання ліцензії чи в документах, що додаються\nдо неї; передачі суб'єктом підприємницької діяльності ліцензії\nіншій особі; повторного або грубого порушення суб'єктом\nпідприємницької діяльності ліцензійних умов. Ліцензія вважається анульованою з дати прийняття рішення щодо\nанулювання ліцензії або з дати скасування державної реєстрації\nсуб'єкта підприємницької діяльності. Мотивоване рішення про зупинення дії ліцензії або її\nанулювання доводиться до відома суб'єкта підприємницької\nдіяльності у п'ятиденний термін. Рішення про зупинення дії ліцензії або її анулювання може\nбути оскаржено суб'єктом підприємницької діяльності в судовому\nпорядку. У разі втрати ліцензії суб'єкт підприємницької діяльності\nзобов'язаний у десятиденний термін повідомити про це орган, що\nвидав ліцензію, та подати заяву про видачу дубліката ліцензії. У разі зміни місцезнаходження або найменування юридичної\nособи (якщо зміна найменування пов'язана з реорганізацією) чи\nзміни відомостей, зазначених у ліцензії, виданій\nпідприємцю-громадянину, суб'єкт підприємницької діяльності\nзобов'язаний в десятиденний термін подати заяву органу, що видав\nліцензію, для переоформлення ліцензії з наданням документів, що\nпідтверджують зазначені зміни. Переоформлення ліцензії проводиться протягом десяти днів з\nдати подання заяви та необхідних документів. Порядок видачі суб'єктам підприємницької діяльності ліцензії\nна здійснення окремих видів підприємницької діяльності\nвстановлюється Кабінетом Міністрів України. За видачу та переоформлення ліцензії справляється плата,\nрозмір та порядок зарахування якої встановлюються Кабінетом\nМіністрів України. Суб'єкти підприємницької діяльності, які здійснюють\nпідприємницьку діяльність без ліцензії, якщо її отримання\nпередбачено цим Законом, несуть відповідальність згідно з\nзаконодавством. Орган, що видає ліцензії, у разі недотримання порядку їх\nвидачі несе відповідальність згідно з законодавством. Орган, що видає ліцензії, веде реєстр виданих ним ліцензій.\nДо реєстру включаються відомості про суб'єктів підприємницької\nдіяльності та видані ліцензії. На базі реєстрів органів, що\nвидають ліцензії, створюється Єдиний ліцензійний реєстр, який\nведеться органом, спеціально уповноваженим Кабінетом Міністрів\nУкраїни. Термін та форма подання інформації до Єдиного\nліцензійного реєстру визначаються органом, спеціально\nуповноваженим Кабінетом Міністрів України. Пропозиції державних органів, органів місцевого\nсамоврядування, підприємств, установ та організацій щодо\nдоцільності запровадження чи скасування ліцензування певних видів\nпідприємницької діяльності підлягають обов'язковій експертизі, яка\nпроводиться спеціально уповноваженим органом у порядку, що\nвстановлюється Кабінетом Міністрів України. До обов'язків підприємства належить проведення\nприродоохоронних заходів (у тому числі рекультивація земель і\nвідновлення лісів після їх використання), які сприяють зменшенню\nвикликаного виробництвом негативного впливу на навколишнє\nсередовище. Фінансування цих заходів здійснюється за рахунок\nкоштів підприємства. Підприємство відповідає за раціональне\nвикористання усіх природних ресурсів і відшкодовує витрати на\nвідновлення та охорону природних ресурсів\".\n\n( Пункт 2 розділу I втрачає чинність з 01.01.2004 року на\nпідставі Кодексу N 436-IV ( 436-15 ) від 16.01.2003 )\n( Пункт 3 розділу I втрачає чинність з 01.01.2004 року на\nпідставі Кодексу N 436-IV ( 436-15 ) від 16.01.2003 )\nII. Прикінцеві положення\n1. Цей Закон набирає чинності з дня його опублікування, а\nпункт 1 розділу I - через три місяці з дня опублікування цього\nЗакону.\n2. Нормативно-правові акти, прийняті до набрання чинності цим\nЗаконом, діють в частині, що не суперечить цьому Закону.\n3. Встановити, що види підприємницької діяльності, не\nпередбачені статтею 4 Закону України \"Про підприємництво\"\n( 698-12 ), для здійснення яких відповідно до законодавства\nУкраїни вимагалася ліцензія, після набрання чинності пунктом 1\nрозділу I цього Закону здійснюються без ліцензії.\n4. Ліцензії на окремі види підприємницької діяльності, що\nвидані в установленому порядку до набрання чинності пунктом 1\nрозділу I цього Закону, діють до закінчення встановлених в них\nтермінів стосовно видів підприємницької діяльності, ліцензування\nяких передбачено Законом України \"Про підприємництво\".\n5. Кабінету Міністрів України в місячний термін після\nнабрання чинності цим Законом: подати на розгляд Верховної Ради України пропозиції щодо\nприведення законодавчих актів України у відповідність з цим\nЗаконом; привести свої рішення у відповідність з цим Законом; забезпечити приведення міністерствами та іншими органами\nвиконавчої влади своїх нормативних актів у відповідність з цим\nЗаконом; розробити нормативно-правові акти, передбачені цим Законом.\n\nПрезидент України Л.КУЧМА\n\nм. Київ, 23 грудня 1997 року\nN 762/97-ВР\n\nПро внесення змін до Закону України \"Про підприємництво\"\nЗакон України від 23.12.1997 № 762/97-ВР\n\nРедакція від 01.01.2004 , підстава — 436-IV\nПостійна адреса:\nhttps://zakon.rada.gov.ua/go/762/97-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}