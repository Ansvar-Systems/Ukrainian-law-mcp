{
  "id": "ua-law-2535-12",
  "type": "statute",
  "title": "Про плату за землю",
  "title_en": "",
  "short_name": "2535-12",
  "status": "in_force",
  "issued_date": "1992-07-03",
  "url": "https://zakon.rada.gov.ua/laws/show/2535-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art12",
      "section": "12",
      "title": "Стаття 12. Від земельного податку звільняються:",
      "content": "1) заповідники, в тому числі історико-культурні, національні\nприродні парки, заказники (крім мисливських), регіональні\nландшафтні парки, ботанічні сади, дендрологічні і зоологічні\nпарки, пам'ятки природи, заповідні урочища та парки-пам'ятки\nсадово-паркового мистецтва;\n2) вітчизняні дослідні господарства науково-дослідних установ\nі навчальних закладів сільськогосподарського профілю та\nпрофесійно-технічних училищ;\n3) органи державної влади та органи місцевого самоврядування,\nоргани прокуратури, заклади, установи та організації, які повністю\nутримуються за рахунок бюджету (за винятком військових формувань,\nутворених відповідно до законів України, крім Збройних Сил України\nта Державної прикордонної служби України), спеціалізовані\nсанаторії України для реабілітації хворих, які повністю\nутримуються за рахунок коштів державного або місцевих бюджетів,\nсанаторно-курортні та оздоровчі заклади громадських організацій\nінвалідів, реабілітаційні установи громадських організацій\nінвалідів, дитячі санаторно-курортні та оздоровчі заклади України,\nгромадські організації інвалідів України, підприємства та\nорганізації громадських організацій інвалідів, які засновані\nгромадськими організаціями інвалідів і є їх власністю, де\nкількість інвалідів, які мають там основне місце роботи, становить\nпротягом попереднього звітного періоду не менше 50 відсотків\nсередньооблікової чисельності штатних працівників облікового\nскладу за рік, і за умови, що фонд оплати праці таких інвалідів\nстановить протягом попереднього звітного періоду не менше 25\nвідсотків суми загальних витрат на оплату праці, що відносяться до\nскладу валових витрат виробництва (обігу).\nЗазначені підприємства та організації громадських організацій\nінвалідів, санаторно-курортні та оздоровчі заклади громадських\nорганізацій інвалідів, реабілітаційні установи громадських\nорганізацій інвалідів мають право застосовувати цю пільгу за\nнаявності дозволу на право користування такою пільгою, який\nнадається міжвідомчою Комісією з питань діяльності підприємств та\nорганізацій громадських організацій інвалідів відповідно до Закону\nУкраїни \"Про основи соціальної захищеності інвалідів в Україні\"\n( 875-12 ).\nУ разі порушення вимог цієї статті зазначені громадські\nорганізації інвалідів, їх підприємства та організації зобов'язані\nсплатити суми земельного податку за відповідний період,\nпроіндексовані з урахуванням рівня інфляції, а також штраф згідно\nз чинним законодавством України;\n4) вітчизняні заклади культури, науки, освіти, охорони\nздоров'я, соціального забезпечення, фізичної культури та спорту,\nякі повністю утримуються за рахунок коштів державного або місцевих\nбюджетів;\nпідприємства, установи, організації, громадські організації\nфізкультурно-спортивної спрямованості, у тому числі аероклуби та\nавіаційно-спортивні клуби Товариства сприяння обороні України, -\nза земельні ділянки, на яких розміщені спортивні споруди, що\nвикористовуються для проведення всеукраїнських, міжнародних\nзмагань та навчально-тренувального процесу збірних команд України\nз видів спорту та підготовки спортивного резерву, бази\nолімпійської та паралімпійської підготовки, перелік ( 250-2010-п )\nяких затверджується Кабінетом Міністрів України за умови\nспрямування відповідних сум земельного податку на розвиток\nфізичної культури і спорту за напрямами і в порядку\n( 250-2010-п ), визначеними Кабінетом Міністрів України;\nдо 1 січня 2016 року суб'єкти кінематографії (виробники\nнаціональних фільмів), перелік яких затверджується Кабінетом\nМіністрів України, - за земельні ділянки, що забезпечують\nвиробництво національних фільмів; { Пункт 4 частини першої статті\n12 доповнено частиною третьою згідно із Законом N 1909-VI\n( 1909-17 ) від 18.02.2010 }\n5) зареєстровані релігійні та благодійні організації, що не\nзаймаються підприємницькою діяльністю;\n20) на період дії Закону України \"Про фіксований\nсільськогосподарський податок\" ( 320-14 ) власники земельних\nділянок, земельних часток (паїв) та землекористувачі за умови\nпередачі земельних ділянок та земельних часток (паїв) в оренду\nплатнику фіксованого сільськогосподарського податку; { Частину\nпершу статті 12 доповнено пунктом 20 згідно із Законом N 2271-III\n( 2271-14 ) від 08.02.2001 }\n22)*\n25) новостворені фермерські господарства протягом трьох\nроків, а в трудонедостатніх населених пунктах - п'яти років з часу\nпередачі їм земельної ділянки у власність; { Частину першу статті\n12 доповнено пунктом 25 згідно із Законом N 973-IV ( 973-15 ) від\n19.06.2003 }\n26) протягом дії норм ратифікованих Верховною Радою України\nміжнародних договорів (угод) України з питань космічної діяльності\nщодо створення космічної техніки (включаючи агрегати, системи та\nїх комплектуючі для космічних комплексів, космічних ракет-носіїв,\nкосмічних апаратів та наземних сегментів космічних систем), але не\nпізніше 1 січня 2015 року, резиденти - суб'єкти космічної\nдіяльності, які отримали ліцензію на право її здійснення та беруть\nучасть у реалізації таких договорів (угод) - за земельні ділянки\nвиробничого призначення згідно з переліком, який затверджується\nКабінетом Міністрів України. { Частину першу статті 12 доповнено\nпунктом 26 згідно із Законом N 1342-VI ( 1342-17 ) від\n19.05.2009 }\n27) до 1 січня 2016 року звільняються від сплати земельного\nподатку суб'єкти літакобудування, що підпадають під дію норм\nстатті 2 Закону України \"Про розвиток літакобудівної\nпромисловості\" ( 2660-14 ), земельні ділянки яких безпосередньо\nвикористовуються для цілей виробництва кінцевої продукції, а саме:\nлітальних апаратів, їх корпусів, двигунів, включаючи місця,\nпризначені для їх зберігання (склади, ангари, місця для\nвідстоювання), посадково-злітні смуги, а також місця, в яких\nрозташовано пункти заправки (дозаправки) моторних літальних\nапаратів та контролю над польотами; { Частину першу статті 12\nдоповнено пунктом 27 згідно із Законом N 1814-VI ( 1814-17 ) від\n20.01.2010 - норма змін застосовується починаючи з податкового\nперіоду, на який припадає день опублікування Закону N 1814-VI\n( 1814-17 ) від 20.01.2010 }\nНе справляється плата за сільськогосподарські угіддя зон\nрадіоактивно забруднених територій, визначених статтею 2 Закону\nУкраїни \"Про правовий режим території, що зазнала радіоактивного\nзабруднення внаслідок Чорнобильської катастрофи\" ( 791а-12 ) (зон\nвідчуження, безумовного (обов'язкового) відселення, гарантованого\nдобровільного відселення і посиленого радіоекологічного контролю),\nі хімічно забруднені сільськогосподарські угіддя, на які\nзапроваджено обмеження щодо ведення сільського господарства; за\nземлі, що перебувають у тимчасовій консервації або у стадії\nсільськогосподарського освоєння; за землі державних\nсортовипробувальних станцій і сортодільниць, які використовуються\nдля випробування сортів сільськогосподарських культур; за землі\nдорожнього господарства автомобільних доріг загального\nкористування; за земельні ділянки державних, колективних і\nфермерських господарств, які зайняті молодими садами, ягідниками\nта виноградниками до вступу їх у пору плодоношення, а також\nгібридними насадженнями, генофондовими колекціями та розсадниками\nбагаторічних плодових насаджень; за землі кладовищ; за землі\nдитячих санаторно-курортних, фізкультурно-спортивних та оздоровчих\nзакладів України; за земельні ділянки, в межах граничних норм,\nвстановлених Земельним кодексом України ( 2768-14 ), інвалідів I і\nII груп, громадян, які виховують трьох і більше дітей, та\nгромадян, члени сімей яких проходять строкову військову службу,\nпенсіонерів, а також інших осіб, які користуються пільгами\nвідповідно до Закону України \"Про статус ветеранів війни, гарантії\nїх соціального захисту\" ( 3551-12 ), громадян, яким у\nвстановленому порядку видано посвідчення про те, що вони\nпостраждали внаслідок Чорнобильської катастрофи. { Частина друга\nстатті 12 із змінами, внесеними згідно із Законами N 756-IV\n( 756-15 ) від 15.05.2003, N 2505-IV ( 2505-15 ) від 25.03.2005 }\nДля земельних ділянок під об'єктами енергетики, які\nвиробляють електричну енергію з альтернативних джерел енергії,\nземельний податок сплачується у розмірі 30 відсотків ставки\nземельного податку для земель енергетики.\nВерховна Рада Автономної Республіки Крим, обласні, міські,\nселищні та сільські ради можуть встановлювати пільги щодо плати за\nземлю: часткове звільнення на певний строк, зменшення суми\nземельного податку лише за рахунок коштів, що зараховуються на\nспеціальні бюджетні рахунки відповідних бюджетів.\nЯкщо право на пільгу в платника виникає протягом року, то він\nзвільняється від сплати податку починаючи з місяця, наступного за\nмісяцем, в якому виникло це право. У разі втрати права на пільгу\nпротягом року податок сплачується починаючи з місяця, наступного\nза місяцем, в якому втрачено це право.\nЯкщо підприємства, установи та організації, що користуються\nпільгами щодо земельного податку, мають у підпорядкуванні\nгоспрозрахункові підприємства або здають у тимчасове користування\n(оренду) земельні ділянки, окремі будівлі або їх частини, податок\nза земельні ділянки, зайняті цими госпрозрахунковими\nпідприємствами або будівлями (їх частинами), переданими в\nтимчасове користування, сплачується у встановлених розмірах на\nзагальних підставах.\nСтаття 13. Підставою для нарахування земельного податку є\nдані державного земельного кадастру, а орендної плати за земельну\nділянку, яка перебуває у державній або комунальній власності, -\nдоговір оренди такої земельної ділянки.\nСтаття 14. Платники земельного податку, а також орендної\nплати за земельні ділянки державної або комунальної власності\n(крім громадян) самостійно обчислюють суму земельного податку та\nорендної плати щороку за станом на 1 січня і до 1 лютого поточного\nроку подають відповідному органу державної податкової служби за\nмісцезнаходженням земельної ділянки податкову декларацію на\nпоточний рік за формою, встановленою центральним податковим\nорганом, з розбивкою річної суми рівними частками за місяцями.\nПодання такої декларації звільняє від обов'язку подання щомісячних\nдекларацій. { Частина перша статті 14 в редакції Закону N 2505-IV\n( 2505-15 ) від 25.03.2005 }\nПлатник податків має право подавати щомісячно нову звітну\nподаткову декларацію, що не звільняє його від обов'язку подання\nподаткової декларації до 1 лютого поточного року, у тому числі і\nза нововідведені земельні ділянки, що не звільняє від обов'язку\nподання податкової декларації протягом місяця з дня виникнення\nправа на нововідведену земельну ділянку, протягом 20 календарних\nднів місяця наступного за звітним. { Частина друга статті 14 в\nредакції Закону N 2505-IV ( 2505-15 ) від 25.03.2005 }\nНарахування громадянам сум земельного податку, а також\nорендної плати за земельні ділянки державної і комунальної\nвласності проводиться органами державної податкової служби, які\nвидають платникові до 15 липня поточного року платіжне\nповідомлення про внесення платежу. ( Частина третя статті 14 в\nредакції Закону N 2505-IV ( 2505-15 ) від 25.03.2005 )\nЗа земельну ділянку, на якій розташована будівля, що\nперебуває у користуванні кількох юридичних осіб або громадян,\nземельний податок нараховується кожному з них пропорційно тій\nчастині площі будівлі, що знаходиться в їх користуванні.\nЗа земельну ділянку, на якій розташована будівля, що\nперебуває у спільній власності кількох юридичних осіб або\nгромадян, земельний податок нараховується кожному з них\nпропорційно їх частці у власності на будівлю.\nСтаття 15. Власники землі та землекористувачі сплачують\nземельний податок, а також орендну плату за земельні ділянки\nдержавної та комунальної власності з дня виникнення права\nвласності або права користування земельною ділянкою. { Частина\nперша статті 15 із змінами, внесеними згідно із Законом N 2505-IV\n( 2505-15 ) від 25.03.2005 }\nУ разі припинення права власності або права користування\nземельною ділянкою податок, а також орендна плата за земельні\nділянки державної та комунальної власності сплачується за\nфактичний період перебування землі у власності або користуванні у\nпоточному році. { Частина друга статті 15 із змінами, внесеними\nзгідно із Законом N 2505-IV ( 2505-15 ) від 25.03.2005 }\nСтаття 16. Облік громадян - платників земельного податку, а\nтакож орендної плати за земельні ділянки державної і комунальної\nвласності і нарахування відповідних сум проводиться щороку станом\nна 1 травня.\nСтаття 17. Податкове зобов'язання по земельному податку, а\nтакож по орендній платі за землі державної та комунальної\nвласності, визначене у податковій декларації на поточний рік,\nсплачується рівними частками власниками та землекористувачами\nземельних ділянок за місцезнаходженням земельної ділянки за\nбазовий податковий (звітний) період, який дорівнює календарному\nмісяцю, щомісячно протягом 30 календарних днів, наступних за\nостаннім календарним днем звітного (податкового) місяця. { Частина\nперша статті 17 із змінами, внесеними згідно із Законом N 2271-III\n( 2271-14 ) від 08.02.2001; дію частини першої статті 17 зупинено\nна 2000 рік щодо строків сплати земельного податку платниками\n(крім громадян та виробників сільськогосподарської і рибної\nпродукції) згідно із Законом N 1458-III ( 1458-14 ) від\n17.02.2000; дію частини першої статті 17 зупинено на 2001 рік щодо\nстроків сплати земельного податку платниками (крім громадян та\nвиробників сільськогосподарської і рибної продукції) згідно із\nЗаконом N 2120-III ( 2120-14 ) від 07.12.2000; дію частини першої\nстатті 17 зупинено на 2002 рік щодо строків сплати земельного\nподатку платниками (крім громадян та виробників\nсільськогосподарської і рибної продукції) згідно із Законом\nN 2905-III ( 2905-14 ) від 20.12.2001; дію частини першої статті\n17 зупинено на 2003 рік щодо строків сплати земельного податку\nплатниками (крім громадян та виробників сільськогосподарської і\nрибної продукції) згідно із Законом N 380-IV ( 380-15 ) від\n26.12.2002; дію частини першої статті 17 зупинено на 2004 рік щодо\nстроків сплати земельного податку платниками (крім громадян та\nвиробників сільськогосподарської і рибної продукції) згідно із\nЗаконом N 1344-IV ( 1344-15 ) від 27.11.2003; дію частини першої\nстатті 17 зупинено на 2005 рік щодо строків сплати земельного\nподатку платниками (крім громадян та виробників\nсільськогосподарської і рибної продукції) згідно із Законом\nN 2285-IV ( 2285-15 ) від 23.12.2004; в редакції Закону N 2505-IV\n( 2505-15 ) від 25.03.2005 }\nПодаткове зобов'язання по земельному податку, а також по\nорендній платі за землі державної та комунальної власності,\nвизначене у новій звітній податковій декларації, у тому числі і за\nнововідведені земельні ділянки, сплачується власниками та\nземлекористувачами земельних ділянок за місцезнаходженням\nземельної ділянки за базовий податковий (звітний) період, який\nдорівнює календарному місяцю, щомісячно протягом 30 календарних\nднів, наступних за останнім календарним днем звітного\n(податкового) місяця. { Статтю 17 доповнено частиною згідно із\nЗаконом N 2505-IV ( 2505-15 ) від 25.03.2005 }\nЗемельний податок, а також орендна плата за земельні ділянки\nдержавної і комунальної власності громадянами сплачується рівними\nчастками до 15 серпня і 15 листопада. { Статтю 17 доповнено\nчастиною згідно із Законом N 2505-IV ( 2505-15 ) від 25.03.2005 }\nНадміру сплачені суми податку підлягають поверненню платнику\nза його письмовою заявою або за його бажанням зараховуються до\nсплати податку за наступний рік.\nНесплата земельного податку, а також орендної плати за\nземельні ділянки державної і комунальної власності виробниками\nсільськогосподарської і рибної продукції та громадянами протягом\nроку, іншими платниками - протягом півроку вважається\nсистематичною і є підставою для припинення права користування\nземельними ділянками. { Статтю 17 доповнено частиною згідно із\nЗаконом N 2505-IV ( 2505-15 ) від 25.03.2005 }\nСтаття 18. Платники, яких своєчасно не було залучено до\nсплати земельного податку, сплачують податок не більш як за два\nпопередні роки.\nПерегляд неправильно нарахованого податку, стягнення або\nповернення його платнику допускаються не більш як за два попередні\nроки.\nСтаття 19. Розмір, умови і строки внесення орендної плати за\nземлю встановлюються за угодою сторін у договорі оренди між\nорендодавцем (власником) і орендарем (крім строків внесення\nорендної плати за земельні ділянки державної та комунальної\nвласності).\nСтаття 20. Платежі за землю зараховуються до відповідних\nмісцевих бюджетів у порядку, визначеному Бюджетним кодексом\nУкраїни ( 2542-14 ) для плати за землю.\nСтаття 23. Грошова оцінка земельної ділянки проводиться\nДержавним комітетом України по земельних ресурсах за методикою,\nзатвердженою Кабінетом Міністрів України.\nГрошова оцінка земельної ділянки щороку за станом на 1 січня\nуточнюється на коефіцієнт індексації, порядок ( 783-2000-п )\nпроведення якої затверджується Кабінетом Міністрів України.\n{ Статтю 23 доповнено частиною другою згідно із Законом N 1344-XIV\n( 1344-14 ) від 22.12.99 - набуває чинності з 01.01.2000 }\nСтаття 24. Грошова оцінка землі застосовується для\nекономічного регулювання земельних відносин при укладанні\nцивільно-правових угод, передбачених законодавством України.\nСтаття 25. За прострочення встановлених строків сплати\nподатку (стаття 17 цього Закону) справляється пеня у розмірах,\nвизначених законом. { Частина перша статті 25 в редакції Закону\nN 2181-III ( 2181-14 ) від 21.12.2000 - набирає чинності з\n1 квітня 2001 року }\nРозмір пені за несвоєчасне внесення орендної плати\nпередбачається у договорі оренди, проте він не може перевищувати\nставки пені за несвоєчасну сплату земельного податку.\nСтаття 26. За порушення Закону України \"Про плату за землю\"\nплатники несуть відповідальність, передбачену Земельним кодексом\nУкраїни ( 2768-14 ), та законами України.\nПосадові особи, винні в порушенні вимог цього Закону, несуть\nвідповідальність, передбачену чинним законодавством.\nСтаття 27. Контроль за правильністю обчислення і справляння\nземельного податку, а також орендної плати за земельні ділянки\nдержавної та комунальної власності здійснюється органами державної\nподаткової служби.\nСтаття 28. Спори, що виникають з питань застосування\nположень, передбачених цим Законом, вирішуються в судовому\nпорядку.\nСтаття 29. Якщо міжнародним договором України встановлені\nінші правила, ніж ті, що визначені цим Законом, то застосовуються\nправила міжнародного договору.\n\nПРИКІНЦЕВІ ПОЛОЖЕННЯ\n1. Установити, що звільнення від земельного податку,\nпередбачене в пунктах 6, 13, 19, 23 частини першої статті 12 цього\nЗакону, здійснюється:\nз 1 квітня 2005 року - на рівні 75 відсотків діючих ставок на\nвідповідних територіях;\nз 1 січня 2006 року - на рівні 50 відсотків діючих ставок на\nвідповідних територіях;\nз 1 січня 2007 року - на рівні 25 відсотків діючих ставок на\nвідповідних територіях.\n2. З 1 січня 2008 року пункти 6, 13, 19, 23 частини першої\nстатті 12 цього Закону виключаються."
    }
  ],
  "definitions": []
}