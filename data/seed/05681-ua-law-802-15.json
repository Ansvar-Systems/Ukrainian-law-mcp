{
  "id": "ua-law-802-15",
  "type": "statute",
  "title": "Закон України (802-15)",
  "title_en": "",
  "short_name": "802-15",
  "status": "in_force",
  "issued_date": "2003-05-15",
  "url": "https://zakon.rada.gov.ua/laws/show/802-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро ратифікацію Європейської хартії регіональних\nмов або мов меншин\n( Відомості Верховної Ради України (ВВР), 2003, N 30, ст.259 )\n\nВерховна Рада України п о с т а н о в л я є :\n1. Європейську хартію регіональних мов або мов меншин,\nпідписану від імені України 2 травня 1996 року в м. Страсбурзі\n(далі - Хартія) ( 994_014 ), ратифікувати (додається*).\n2. Положення Хартії ( 994_014 ) застосовуються до мов таких\nнаціональних меншин України: білоруської, болгарської, гагаузької,\nгрецької, єврейської, кримськотатарської, молдавської, німецької,\nпольської, російської, румунської, словацької та угорської.\n3. Україна бере на себе зобов'язання відповідно до частин I,\nII, IV, V Хартії ( 994_014 ), крім пункту 5 статті 7 частини II.\n4. Стосовно кожної мови, на яку відповідно до статті 2 цього\nЗакону поширюються положення Хартії ( 994_014 ), застосовуються\nтакі пункти та підпункти статей 8-14 частини III Хартії:\nа) підпункти \"a (iii)\", \"b (iv)\", \"c (iv)\", \"d (iv)\", \"e\n(iii)\", \"f (iii)\", \"g\", \"h\", \"i\" пункту 1 та пункт 2 статті 8;\nб) підпункти \"а (iii)\", \"b (iii)\", \"с (iii)\" пункту 1,\nпідпункт \"с\" пункту 2 та пункт 3 статті 9;\nв) підпункти \"a\", \"c\", \"d\", \"e\", \"f\", \"g\" пункту 2, підпункт\n\"с\" пункту 4 статті 10;\nг) підпункти \"а (iii)\", \"b (ii)\", \"с (ii)\", \"d\", \"е (i)\", \"g\"\nпункту 1, пункти 2 та 3 статті 11;\nґ) підпункти \"а\", \"b\", \"c\", \"d\", \"f\", \"g\" пункту 1 та пункти\n2 і 3 статті 12;\nд) підпункти \"b\", \"c\" пункту 1 статті 13;\nе) підпункти \"а\", \"b\" статті 14.\n5. При застосуванні положень Хартії ( 994_014 ) заходи,\nспрямовані на утвердження української мови як державної, її\nрозвиток і функціонування в усіх сферах суспільного життя на всій\nтериторії України, не вважаються такими, що перешкоджають чи\nстворюють загрозу збереженню або розвитку мов, на які відповідно\nдо статті 2 цього Закону поширюються положення Хартії.\n6. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 15 травня 2003 року\nN 802-IV\n\n___________________\n* Додається до оригіналу.\n\nПро ратифікацію Європейської хартії регіональних мов або мов меншин\nЗакон України від 15.05.2003 № 802-IV\n\nПрийняття від 15.05.2003\nПостійна адреса:\nhttps://zakon.rada.gov.ua/go/802-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}