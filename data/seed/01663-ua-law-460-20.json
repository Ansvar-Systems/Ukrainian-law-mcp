{
  "id": "ua-law-460-20",
  "type": "statute",
  "title": "Закон України (460-20)",
  "title_en": "",
  "short_name": "460-20",
  "status": "in_force",
  "issued_date": "2020-01-15",
  "url": "https://zakon.rada.gov.ua/laws/show/460-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Господарського процесуального кодексу України, Цивільного процесуального кодексу України, Кодексу адміністративного судочинства України щодо вдосконалення порядку розгляду судових справ\n\n(Відомості Верховної Ради України (ВВР), 2020, № 29, ст.194)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Господарському процесуальному кодексі України (Відомості Верховної Ради України, 2017 р., № 48, ст. 436):\n\n1) частину п’яту статті 30 доповнити словами \"незалежно від наявності інших визначених цією статтею підстав для виключної підсудності такого спору іншому господарському суду\";\n\n2) частини третю , шосту та сьому статті 39 викласти в такій редакції:\n\n\"3. Якщо суд доходить висновку про необґрунтованість заявленого відводу і заява про такий відвід надійшла до суду за три робочі дні (або раніше) до наступного засідання, вирішення питання про відвід здійснюється суддею, який не входить до складу суду, що розглядає справу, і визначається у порядку, встановленому частиною першою статті 32 цього Кодексу. Такому судді не може бути заявлений відвід.\n\nЯкщо заява про відвід судді надійшла до суду пізніше ніж за три робочі дні до наступного засідання, така заява не підлягає передачі на розгляд іншому судді, а питання про відвід судді вирішується судом, що розглядає справу\";\n\n\"6. Питання про відвід судді Великої Палати не підлягає передачі на розгляд іншому судді та розглядається Великою Палатою.\n\n7. Питання про відвід вирішується невідкладно. Вирішення питання про відвід суддею, який не входить до складу суду, здійснюється протягом двох робочих днів, але не пізніше призначеного засідання по справі. У разі розгляду заяви про відвід суддею іншого суду - не пізніше десяти днів з дня надходження заяви про відвід. Відвід, який надійшов поза межами судового засідання, розглядається судом у порядку письмового провадження\";\n\n3) у статті 137 :\n\nа) у частині першій:\n\nпункти 3 і 7 виключити;\n\nпункт 10 викласти в такій редакції:\n\n\"10) іншими заходами у випадках, передбачених законами, а також міжнародними договорами, згода на обов’язковість яких надана Верховною Радою України\";\n\nб) доповнити частиною дванадцятою такого змісту:\n\n\"12. Не допускається вжиття заходів забезпечення позову, які полягають в (або мають наслідком) припиненні, відкладенні, зупиненні чи іншому втручанні у проведення конкурсу, аукціону, торгів, тендера чи інших публічних конкурсних процедур, що проводяться від імені держави (державного органу), територіальної громади (органу місцевого самоврядування) або за участю призначеного державним органом суб’єкта у складі комісії, що проводить конкурс, аукціон, торги, тендер чи іншу публічну конкурсну процедуру\";\n\n4) пункт 9 частини першої статті 152 виключити;\n\n5) частину другу статті 170 доповнити абзацом другим такого змісту:\n\n\"До заяви, скарги, клопотання чи заперечення, які подаються на стадії виконання судового рішення, в тому числі в процесі здійснення судового контролю за виконанням судових рішень, додаються докази їх надіслання (надання) іншим учасникам справи (провадження)\";\n\n6) частину першу статті 174 доповнити абзацом другим такого змісту:\n\n\"У разі надходження до суду справи, що підлягає вирішенню в порядку господарського судочинства, після закриття провадження Верховним Судом чи судом апеляційної інстанції в порядку цивільного чи адміністративного судочинства, суд перевіряє наявність підстав для залишення позовної заяви без руху відповідно до вимог господарського процесуального закону, чинного на дату подання позовної заяви\";\n\n7) пункт 5 частини першої статті 228 виключити;\n\n8) пункт 9 частини першої статті 229 виключити;\n\n9) частину другу статті 231 викласти в такій редакції:\n\n\"2. Якщо провадження у справі закривається з підстави, встановленої пунктом 1 частини першої цієї статті, суд повинен роз’яснити позивачеві, до юрисдикції якого суду віднесено розгляд справи. Суд апеляційної або касаційної інстанції повинен також роз’яснити позивачеві про наявність у нього права протягом десяти днів з дня отримання ним відповідної постанови звернутися до суду із заявою про направлення справи за встановленою юрисдикцією, крім випадків об’єднання в одне провадження кількох вимог, які підлягають розгляду в порядку різного судочинства. Заява подається до суду, який прийняв постанову про закриття провадження у справі.\n\nУ разі надходження до суду справи, що підлягає вирішенню в порядку господарського судочинства, після закриття провадження Верховним Судом чи судом апеляційної інстанції в порядку цивільного чи адміністративного судочинства, провадження у справі не може бути закрите з підстави, встановленої пунктом 1 частини першої цієї статті\";\n\n10) перше речення частини другої статті 254 викласти в такій редакції:\n\n\"2. Учасники справи, особи, які не брали участі у справі, якщо суд вирішив питання про їхні права, інтереси та (або) обов’язки, мають право оскаржити в апеляційному порядку ухвали суду першої інстанції окремо від рішення суду лише у випадках, передбачених статтею 255 цього Кодексу\";\n\n11) пункт 21 частини першої статті 255 доповнити словами \"відмову в задоволенні заяви про перегляд судового рішення за нововиявленими або виключними обставинами\";\n\n12) пункт 1 частини першої статті 267 доповнити другим реченням такого змісту: \"У разі встановлення, що рішення господарського суду першої інстанції може вплинути на права та обов’язки особи, яка не брала участі у справі, залучає таку особу до участі у справі як третю особу, яка не заявляє самостійних вимог щодо предмета спору\";\n\n13) пункт 2 частини третьої статті 277 доповнити словами \"якщо апеляційну скаргу обґрунтовано такою підставою\";\n\n14) статтю 278 доповнити частиною четвертою такого змісту:\n\n\"4. У разі закриття судом апеляційної інстанції провадження у справі на підставі пункту 1 частини першої статті 231 цього Кодексу суд за заявою позивача в порядку письмового провадження постановляє ухвалу про передачу справи до суду першої інстанції, до юрисдикції якого віднесено розгляд такої справи, крім випадків об’єднання в одне провадження кількох вимог, які підлягають розгляду в порядку різного судочинства. У разі наявності підстав для підсудності справи за вибором позивача у його заяві має бути зазначено лише один суд, до підсудності якого відноситься вирішення спору\";\n\n15) у статті 287 :\n\nа) пункт 3 частини першої після слів \"про відмову у відкритті провадження за нововиявленими або виключними обставинами\" доповнити словами \"про відмову в задоволенні заяви про перегляд судового рішення за нововиявленими або виключними обставинами\";\n\nб) частину другу викласти в такій редакції:\n\n\"2. Підставами касаційного оскарження судових рішень, зазначених у пунктах 1, 4 частини першої цієї статті, є неправильне застосування судом норм матеріального права чи порушення норм процесуального права виключно в таких випадках:\n\n1) якщо суд апеляційної інстанції в оскаржуваному судовому рішенні застосував норму права без урахування висновку щодо застосування норми права у подібних правовідносинах, викладеного у постанові Верховного Суду, крім випадку наявності постанови Верховного Суду про відступлення від такого висновку;\n\n2) якщо скаржник вмотивовано обґрунтував необхідність відступлення від висновку щодо застосування норми права у подібних правовідносинах, викладеного у постанові Верховного Суду та застосованого судом апеляційної інстанції в оскаржуваному судовому рішенні;\n\n3) якщо відсутній висновок Верховного Суду щодо питання застосування норми права у подібних правовідносинах;\n\n4) якщо судове рішення оскаржується з підстав, передбачених частинами першою, третьою статті 310 цього Кодексу.\n\nПідставами касаційного оскарження судових рішень, зазначених у пунктах 2, 3 частини першої цієї статті, є неправильне застосування судом норм матеріального права чи порушення норм процесуального права\";\n\nв) абзац перший пункту 2 частини третьої викласти в такій редакції:\n\n\"2) судові рішення у малозначних справах та у справах з ціною позову, що не перевищує п’ятиста розмірів прожиткового мінімуму для працездатних осіб, крім випадків, якщо\";\n\nг) перше речення частини четвертої доповнити словами \"крім випадку, коли судове рішення про права, інтереси та (або) обов’язки такої особи було ухвалено безпосередньо судом апеляційної інстанції\";\n\n16) пункт 5 частини другої статті 290 викласти в такій редакції:\n\n\"5) підставу (підстави), на якій (яких) подається касаційна скарга з визначенням передбаченої (передбачених) статтею 287 цього Кодексу підстави (підстав).\n\nУ разі подання касаційної скарги на підставі пункту 1 частини другої статті 287 цього Кодексу в касаційній скарзі зазначається постанова Верховного Суду, в якій викладено висновок про застосування норми права у подібних правовідносинах, що не був врахований в оскаржуваному судовому рішенні.\n\nУ разі подання касаційної скарги на підставі пункту 2 частини другої статті 287 цього Кодексу в касаційній скарзі зазначається обґрунтування необхідності відступлення від висновку щодо застосування норми права у подібних правовідносинах, викладеного у постанові Верховного Суду.\n\nУ разі подання касаційної скарги на судове рішення, зазначене у пунктах 2 і 3 частини першої статті 287 цього Кодексу, в касаційній скарзі зазначається обґрунтування того, в чому полягає неправильне застосування норм матеріального права чи порушення норм процесуального права, що призвело до ухвалення незаконного судового рішення (рішень)\";\n\n17) у частині п’ятій статті 292 слова \"протягом десяти днів\" замінити словами \"протягом двадцяти днів\";\n\n18) у статті 293 :\n\nа) частину першу доповнити пунктом 5 такого змісту:\n\n\"5) Верховний Суд уже викладав у своїй постанові висновок щодо питання застосування норми права у подібних правовідносинах, порушеного в касаційній скарзі на судове рішення, зазначене у пунктах 1, 4 частини першої статті 287 цього Кодексу, і суд апеляційної інстанції переглянув судове рішення відповідно до такого висновку (крім випадку наявності постанови Верховного Суду про відступлення від такого висновку або коли Верховний Суд вважатиме за необхідне відступити від висновку щодо застосування норми права у подібних правовідносинах)\";\n\nб) частину другу викласти в такій редакції:\n\n\"2. У разі оскарження ухвали (крім ухвали, якою закінчено розгляд справи) суд може визнати касаційну скаргу необґрунтованою та відмовити у відкритті касаційного провадження, якщо правильне застосування норми права є очевидним і не викликає розумних сумнівів щодо її застосування чи тлумачення\";\n\nв) у частині п’ятій слова \"через десять днів\" замінити словами \"через двадцять днів\";\n\n19) у статті 294 :\n\nа) у частині третій слова \"не пізніше десяти днів\" замінити словами \"не пізніше двадцяти днів\";\n\nб) в абзаці першому частини четвертої слово \"зазначається\" замінити словами \"зазначаються підстава (підстави) відкриття касаційного провадження та\";\n\n20) частину першу статті 296 доповнити пунктами 4 і 5 такого змісту:\n\n\"4) після відкриття касаційного провадження виявилося, що Верховний Суд у своїй постанові викладав висновок щодо питання застосування норми права у подібних правовідносинах, порушеного в касаційній скарзі, або відступив від свого висновку щодо застосування норми права, наявність якого стала підставою для відкриття касаційного провадження, і суд апеляційної інстанції переглянув судове рішення відповідно до такого висновку (крім випадку, коли Верховний Суд вважає за необхідне відступити від такого висновку). Якщо ухвала про відкриття касаційного провадження мотивована також іншими підставами, за якими відсутні підстави для закриття провадження, касаційне провадження закривається лише в частині підстав, передбачених цим пунктом;\n\n5) після відкриття касаційного провадження на підставі пункту 1 частини другої статті 287 цього Кодексу судом встановлено, що висновок щодо застосування норми права, який викладений у постанові Верховного Суду та на який посилався скаржник у касаційній скарзі, стосується правовідносин, які не є подібними\";\n\n21) у статті 300 :\n\nа) частину першу після слів \"суд касаційної інстанції в межах доводів та вимог касаційної скарги\" доповнити словами \"які стали підставою для відкриття касаційного провадження\";\n\nб) частину четверту викласти в такій редакції:\n\n\"4. Суд не обмежений доводами та вимогами касаційної скарги, якщо під час розгляду справи буде виявлено порушення норм процесуального права, передбачені пунктами 1, 3, 4, 8 частини першої статті 310, частиною другою статті 313 цього Кодексу, а також у разі необхідності врахування висновку щодо застосування норм права, викладеного у постанові Верховного Суду після подання касаційної скарги\";\n\n22) частину першу статті 309 викласти в такій редакції:\n\n\"1. Суд касаційної інстанції залишає касаційну скаргу без задоволення, а судові рішення - без змін, якщо судове рішення, переглянуте в передбачених статтею 300 цього Кодексу межах, ухвалено з додержанням норм матеріального і процесуального права\";\n\n23) у статті 310 :\n\nа) у частині першій:\n\nпункт 2 доповнити словами \"якщо касаційну скаргу обґрунтовано такою підставою\";\n\nпункт 7 виключити;\n\nб) частину третю викласти в такій редакції:\n\n\"3. Підставою для скасування судового рішення та направлення справи на новий розгляд є також порушення норм процесуального права, на які посилається скаржник у касаційній скарзі, що унеможливило встановлення фактичних обставин, які мають значення для правильного вирішення справи, якщо:\n\n1) суд не дослідив зібрані у справі докази, за умови висновку про обґрунтованість заявлених у касаційній скарзі підстав касаційного оскарження, передбачених пунктами 1, 2, 3 частини другої статті 287 цього Кодексу; або\n\n2) суд розглянув у порядку спрощеного позовного провадження справу, яка підлягала розгляду за правилами загального позовного провадження; або\n\n3) суд необґрунтовано відхилив клопотання про витребування, дослідження або огляд доказів або інше клопотання (заяву) учасника справи щодо встановлення обставин, які мають значення для правильного вирішення справи; або\n\n4) суд встановив обставини, що мають суттєве значення, на підставі недопустимих доказів\";\n\n24) частину першу статті 311 викласти в такій редакції:\n\n\"1. Суд скасовує судове рішення повністю або частково і ухвалює нове рішення у відповідній частині або змінює його, якщо таке судове рішення, переглянуте в передбачених статтею 300 цього Кодексу межах, ухвалено з неправильним застосуванням норм матеріального права або порушенням норм процесуального права\";\n\n25) частину першу статті 312 після слів \"і залишає в силі судове рішення суду першої інстанції у відповідній частині, якщо\" доповнити словами і цифрами \"в передбачених статтею 300 цього Кодексу межах\";\n\n26) статтю 313 доповнити частиною четвертою такого змісту:\n\n\"4. У разі закриття судом касаційної інстанції провадження у справі на підставі пункту 1 частини першої статті 231 цього Кодексу суд за заявою позивача постановляє в порядку письмового провадження ухвалу про передачу справи до суду першої інстанції, до юрисдикції якого віднесено розгляд такої справи, крім випадків закриття провадження щодо кількох вимог, які підлягають розгляду в порядку різного судочинства, чи передачі справи частково на новий розгляд або для продовження розгляду. У разі наявності підстав для підсудності справи за вибором позивача у його заяві має бути зазначено лише один суд, до підсудності якого відноситься вирішення спору\";\n\n27) абзац восьмий частини третьої статті 322 викласти в такій редакції:\n\n\"За подання і розгляд заяви про перегляд судового рішення за виключними обставинами судовий збір не сплачується\";\n\n28) абзац перший підпункту 17.10 підпункту 17 пункту 1 розділу XI \"Перехідні положення\" викласти в такій редакції:\n\n\"17.10) у разі подання апеляційної скарги на ухвали суду першої інстанції, передбачені пунктами 1, 6-8, 10, 12-14, 17, 19, 21, 31-33 частини першої статті 255 цього Кодексу (крім ухвал про відмову у прийнятті або повернення зустрічного позову, про відмову у прийнятті або повернення позову третьої особи, яка заявляє самостійні вимоги щодо предмета спору, ухвал про зупинення провадження у справі, які подані з пропуском строку на їх оскарження), чи подання касаційної скарги на ухвали суду апеляційної інстанції (крім ухвал щодо забезпечення позову, зміни заходу забезпечення позову, щодо зустрічного забезпечення, ухвал про зупинення провадження у справі, які подані з пропуском строку на їх оскарження, про накладення штрафу в порядку процесуального примусу, окремих ухвал) - до суду апеляційної або касаційної інстанції передаються всі матеріали\".\n\n2. У Цивільному процесуальному кодексі України (Відомості Верховної Ради України, 2017 р., № 48, ст. 436):\n\n1) у частині шостій статті 19:\n\nа) у пункті 2 слова \"п’ятсот розмірів прожиткового мінімуму для працездатних осіб\" замінити словами \"двісті п’ятдесят розмірів прожиткового мінімуму для працездатних осіб\";\n\nб) доповнити пунктами 3-5 такого змісту:\n\n\"3) справи про стягнення аліментів, збільшення їх розміру, оплату додаткових витрат на дитину, стягнення неустойки (пені) за прострочення сплати аліментів, індексацію аліментів, зміну способу їх стягнення, якщо такі вимоги не пов’язані із встановленням чи оспорюванням батьківства (материнства);\n\n4) справи про розірвання шлюбу;\n\n5) справи про захист прав споживачів, ціна позову в яких не перевищує двохсот п’ятдесяти розмірів прожиткового мінімуму для працездатних осіб\";\n\n2) частини третю , шосту та сьому статті 40 викласти в такій редакції:\n\n\"3. Якщо суд доходить висновку про необґрунтованість заявленого відводу і заява про такий відвід надійшла до суду за три робочі дні (або раніше) до наступного засідання, вирішення питання про відвід здійснюється суддею, який не входить до складу суду, що розглядає справу, і визначається у порядку, встановленому частиною першою статті 33 цього Кодексу. Такому судді не може бути заявлений відвід.\n\nЯкщо заява про відвід судді надійшла до суду пізніше ніж за три робочі дні до наступного засідання, така заява не підлягає передачі на розгляд іншому судді, а питання про відвід судді вирішується судом, що розглядає справу\";\n\n\"6. Питання про відвід судді Великої Палати не підлягає передачі на розгляд іншому судді та розглядається Великою Палатою.\n\n7. Питання про відвід вирішується невідкладно. Вирішення питання про відвід суддею, який не входить до складу суду, здійснюється протягом двох робочих днів, але не пізніше призначеного засідання по справі. У разі розгляду заяви про відвід суддею іншого суду - не пізніше десяти днів з дня надходження заяви про відвід. Відвід, який надійшов поза межами судового засідання, розглядається судом у порядку письмового провадження\";\n\n3) у статті 150 :\n\nа) у частині першій:\n\nпункт 3 викласти в такій редакції:\n\n\"3) встановленням обов’язку вчинити певні дії, у разі якщо спір виник із сімейних правовідносин\";\n\nпункт 7 виключити;\n\nпункт 10 викласти в такій редакції:\n\n\"10) іншими заходами у випадках, передбачених законами, а також міжнародними договорами, згода на обов’язковість яких надана Верховною Радою України\";\n\nб) доповнити частиною одинадцятою такого змісту:\n\n\"11. Не допускається вжиття заходів забезпечення позову, які полягають в (або мають наслідком) припиненні, відкладенні, зупиненні чи іншому втручанні у проведення конкурсу, аукціону, торгів, тендера чи інших публічних конкурсних процедур, що проводяться від імені держави (державного органу), територіальної громади (органу місцевого самоврядування) або за участю призначеного державним органом суб’єкта у складі комісії, що проводить конкурс, аукціон, торги, тендер чи іншу публічну конкурсну процедуру\";\n\n4) частину другу статті 183 доповнити абзацом другим такого змісту:\n\n\"До заяви, скарги, клопотання чи заперечення, які подаються на стадії виконання судового рішення, в тому числі в процесі здійснення судового контролю за виконанням судових рішень, додаються докази їх надіслання (надання) іншим учасникам справи (провадження)\";\n\n5) частину першу статті 185 доповнити абзацом другим такого змісту:\n\n\"У разі надходження до суду справи, що підлягає вирішенню в порядку цивільного судочинства, після закриття провадження Верховним Судом чи судом апеляційної інстанції в порядку господарського чи адміністративного судочинства, суд перевіряє наявність підстав для залишення позовної заяви без руху відповідно до вимог цивільного процесуального закону, чинного на дату подання позовної заяви\";\n\n6) пункт 7 частини першої статті 252 виключити;\n\n7) пункт 11 частини першої статті 253 виключити;\n\n8) частину першу статті 256 викласти в такій редакції:\n\n\"1. Якщо провадження у справі закривається з підстави, визначеної пунктом 1 частини першої статті 255 цього Кодексу, суд повинен роз’яснити позивачеві, до юрисдикції якого суду віднесено розгляд справи. Суд апеляційної або касаційної інстанції повинен також роз’яснити позивачеві про наявність у нього права протягом десяти днів з дня отримання ним відповідної постанови звернутися до суду із заявою про направлення справи за встановленою юрисдикцією, крім випадків об’єднання в одне провадження кількох вимог, які підлягають розгляду в порядку різного судочинства. Заява подається до суду, який прийняв постанову про закриття провадження у справі.\n\nУ разі надходження до суду справи, що підлягає вирішенню в порядку цивільного судочинства, після закриття провадження Верховним Судом чи судом апеляційної інстанції в порядку господарського чи адміністративного судочинства, провадження у справі не може бути закрите з підстави, встановленої пунктом 1 частини першої статті 255 цього Кодексу\";\n\n9) у частині четвертій статті 274:\n\nа) пункт 1 після слів \"крім спорів про стягнення аліментів\" доповнити словами \"збільшення їх розміру, оплату додаткових витрат на дитину, стягнення неустойки (пені) за прострочення сплати аліментів, індексацію аліментів, зміну способу їх стягнення, розірвання шлюбу\";\n\nб) у пункті 5 слова \"п’ятсот розмірів прожиткового мінімуму для працездатних осіб\" замінити словами \"двісті п’ятдесят розмірів прожиткового мінімуму для працездатних осіб\";\n\n10) частину другу статті 352 викласти в такій редакції:\n\n\"2. Учасники справи, особи, які не брали участі у справі, якщо суд вирішив питання про їхні права, свободи, інтереси та (або) обов’язки, мають право оскаржити в апеляційному порядку ухвали суду першої інстанції окремо від рішення суду лише у випадках, передбачених статтею 353 цього Кодексу. Оскарження ухвал суду, які не передбачені статтею 353 цього Кодексу, окремо від рішення суду не допускається\";\n\n11) у частині першій статті 353:\n\nа) пункт 8 виключити;\n\nб) пункт 23 доповнити словами \"відмови в задоволенні заяви про перегляд судового рішення за нововиявленими або виключними обставинами\";\n\n12) пункт 1 частини першої статті 365 доповнити другим реченням такого змісту: \"У разі встановлення, що рішення суду першої інстанції може вплинути на права та обов’язки особи, яка не брала участі у справі, залучає таку особу до участі у справі як третю особу, яка не заявляє самостійних вимог щодо предмета спору\";\n\n13) пункт 2 частини третьої статті 376 доповнити словами \"якщо апеляційну скаргу обґрунтовано такою підставою\";\n\n14) статтю 377 доповнити частиною четвертою такого змісту:\n\n\"4. У разі закриття судом апеляційної інстанції провадження у справі на підставі пункту 1 частини першої статті 255 цього Кодексу суд за заявою позивача в порядку письмового провадження постановляє ухвалу про передачу справи до суду першої інстанції, до юрисдикції якого віднесено розгляд такої справи, крім випадків об’єднання в одне провадження кількох вимог, які підлягають розгляду в порядку різного судочинства. У разі наявності підстав для підсудності справи за вибором позивача у його заяві має бути зазначено лише один суд, до підсудності якого відноситься вирішення спору\";\n\n15) статтю 380 виключити;\n\n16) у статті 389 :\n\nа) у частині першій:\n\nу пункті 2 цифри \"3, 6-8\" замінити цифрами \"3, 6, 7\";\n\nпункт 3 після слів \"про відмову у відкритті провадження за нововиявленими або виключними обставинами\" доповнити словами \"про відмову в задоволенні заяви про перегляд судового рішення за нововиявленими або виключними обставинами\";\n\nб) частину другу викласти в такій редакції:\n\n\"2. Підставами касаційного оскарження судових рішень, зазначених у пункті 1 частини першої цієї статті, є неправильне застосування судом норм матеріального права чи порушення норм процесуального права виключно у таких випадках:\n\n1) якщо суд апеляційної інстанції в оскаржуваному судовому рішенні застосував норму права без урахування висновку щодо застосування норми права у подібних правовідносинах, викладеного у постанові Верховного Суду, крім випадку наявності постанови Верховного Суду про відступлення від такого висновку;\n\n2) якщо скаржник вмотивовано обґрунтував необхідність відступлення від висновку щодо застосування норми права у подібних правовідносинах, викладеного у постанові Верховного Суду та застосованого судом апеляційної інстанції в оскаржуваному судовому рішенні;\n\n3) якщо відсутній висновок Верховного Суду щодо питання застосування норми права у подібних правовідносинах;\n\n4) якщо судове рішення оскаржується з підстав, передбачених частинами першою, третьою статті 411 цього Кодексу.\n\nПідставами касаційного оскарження судових рішень, зазначених у пунктах 2, 3 частини першої цієї статті, є неправильне застосування судом норм матеріального права чи порушення норм процесуального права\";\n\nв) абзац перший пункту 2 частини третьої викласти в такій редакції:\n\n\"2) судові рішення у малозначних справах та у справах з ціною позову, що не перевищує двохсот п’ятдесяти розмірів прожиткового мінімуму для працездатних осіб, крім випадків, якщо\";\n\nг) перше речення частини четвертої доповнити словами \"крім випадку, коли судове рішення про права, свободи, інтереси та (або) обов’язки такої особи було ухвалено безпосередньо судом апеляційної інстанції\";\n\n17) пункт 5 частини другої статті 392 викласти в такій редакції:\n\n\"5) підставу (підстави), на якій (яких) подається касаційна скарга з визначенням передбаченої (передбачених) статтею 389 цього Кодексу підстави (підстав).\n\nУ разі подання касаційної скарги на підставі пункту 1 частини другої статті 389 цього Кодексу в касаційній скарзі зазначається постанова Верховного Суду, в якій викладено висновок про застосування норми права у подібних правовідносинах, що не був врахований в оскаржуваному судовому рішенні.\n\nУ разі подання касаційної скарги на підставі пункту 2 частини другої статті 389 цього Кодексу в касаційній скарзі зазначається обґрунтування необхідності відступлення від висновку щодо застосування норми права у подібних правовідносинах, викладеного у постанові Верховного Суду.\n\nУ разі подання касаційної скарги на судове рішення, зазначене у пунктах 2 і 3 частини першої статті 389 цього Кодексу, в касаційній скарзі зазначається обґрунтування того, в чому полягає неправильне застосування норм матеріального права чи порушення норм процесуального права, що призвело до ухвалення незаконного судового рішення (рішень)\";\n\n18) у статті 393 :\n\nа) в абзаці другому частини третьої слова \"суддя-доповідач\" замінити словом \"суд\";\n\nб) у частині п’ятій слова \"суддя-доповідач\" замінити словами \"суд касаційної інстанції\", а слова \"протягом десяти днів\" - словами \"протягом двадцяти днів\";\n\n19) у статті 394 :\n\nа) у частині першій слова \"суддя-доповідач (колегія суддів)\" замінити словами \"колегія суддів у складі трьох суддів\";\n\nб) у частині другій:\n\nв абзаці першому слова \"Суддя-доповідач\" замінити словом \"Суд\";\n\nпункт 5 викласти в такій редакції:\n\n\"5) у разі подання касаційної скарги на підставі пункту 1 частини другої статті 389 цього Кодексу суд може визнати таку касаційну скаргу необґрунтованою та відмовити у відкритті касаційного провадження, якщо Верховний Суд уже викладав у своїй постанові висновок щодо питання застосування норми права у подібних правовідносинах, порушеного в касаційній скарзі, і суд апеляційної інстанції переглянув судове рішення відповідно до такого висновку (крім випадку наявності постанови Верховного Суду про відступлення від такого висновку або коли Верховний Суд вважатиме за необхідне відступити від висновку щодо застосування норми права у подібних правовідносинах)\";\n\nв) частини четверту і п’яту викласти в такій редакції:\n\n\"4. У разі оскарження ухвали (крім ухвали, якою закінчено розгляд справи) суд може визнати касаційну скаргу необґрунтованою та відмовити у відкритті касаційного провадження, якщо правильне застосування норми права є очевидним і не викликає розумних сумнівів щодо її застосування чи тлумачення.\n\n5. Питання про відкриття касаційного провадження у випадку, передбаченому частиною четвертою цієї статті, вирішує колегія суддів у складі трьох суддів\";\n\nг) в абзаці першому частини восьмої слово \"зазначається\" замінити словами \"зазначаються підстава (підстави) відкриття касаційного провадження та\";\n\nґ) у частині дев’ятій слова \"десять днів\" замінити словами \"двадцять днів\";\n\n20) частину першу статті 396 доповнити пунктами 4 і 5 такого змісту:\n\n\"4) після відкриття касаційного провадження виявилося, що Верховний Суд у своїй постанові вже викладав висновок щодо питання застосування норми права у подібних правовідносинах, порушеного в касаційній скарзі, або відступив від свого висновку щодо застосування норми права, наявність якого стала підставою для відкриття касаційного провадження, і суд апеляційної інстанції переглянув судове рішення відповідно до такого висновку (крім випадку, коли Верховний Суд вважає за необхідне відступити від такого висновку). Якщо ухвала про відкриття касаційного провадження мотивована також іншими підставами, за якими відсутні підстави для закриття провадження, касаційне провадження закривається лише в частині підстав, передбачених цим пунктом;\n\n5) після відкриття касаційного провадження на підставі пункту 1 частини другої статті 389 цього Кодексу судом встановлено, що висновок щодо застосування норми права, який викладений у постанові Верховного Суду та на який посилався скаржник у касаційній скарзі, стосується правовідносин, які не є подібними\";\n\n21) частини першу і третю статті 400 викласти в такій редакції:\n\n\"1. Переглядаючи у касаційному порядку судові рішення, суд касаційної інстанції в межах доводів та вимог касаційної скарги, які стали підставою для відкриття касаційного провадження, перевіряє правильність застосування судом першої або апеляційної інстанції норм матеріального чи процесуального права і не може встановлювати або (та) вважати доведеними обставини, що не були встановлені в рішенні чи відкинуті ним, вирішувати питання про достовірність або недостовірність того чи іншого доказу, про перевагу одних доказів над іншими\";\n\n\"3. Суд не обмежений доводами та вимогами касаційної скарги, якщо під час розгляду справи буде виявлено порушення норм процесуального права, які передбачені пунктами 1, 3, 4, 8 частини першої статті 411, частиною другою статті 414 цього Кодексу, а також у разі необхідності врахування висновку щодо застосування норм права, викладеного у постанові Верховного Суду після подання касаційної скарги\";\n\n22) частину першу статті 410 викласти в такій редакції:\n\n\"1. Суд касаційної інстанції залишає касаційну скаргу без задоволення, а судові рішення - без змін, якщо рішення, переглянуте в передбачених статтею 400 цього Кодексу межах, ухвалено з додержанням норм матеріального і процесуального права\";\n\n23) у статті 411 :\n\nа) у частині першій:\n\nпункт 2 доповнити словами \"якщо касаційну скаргу обґрунтовано такою підставою\";\n\nпункт 7 виключити;\n\nб) частину третю викласти в такій редакції:\n\n\"3. Підставою для скасування судового рішення та направлення справи на новий розгляд є також порушення норм процесуального права, на які посилається заявник у касаційній скарзі, що унеможливило встановлення фактичних обставин, які мають значення для правильного вирішення справи, якщо:\n\n1) суд не дослідив зібрані у справі докази, за умови висновку про обґрунтованість заявлених у касаційній скарзі підстав касаційного оскарження, передбачених пунктами 1, 2, 3 частини другої статті 389 цього Кодексу; або\n\n2) суд розглянув у порядку спрощеного позовного провадження справу, що підлягала розгляду за правилами загального позовного провадження; або\n\n3) суд необґрунтовано відхилив клопотання про витребування, дослідження або огляд доказів або інше клопотання (заяву) учасника справи щодо встановлення обставин, які мають значення для правильного вирішення справи; або\n\n4) суд встановив обставини, що мають суттєве значення, на підставі недопустимих доказів\";\n\n24) частину першу статті 412 викласти в такій редакції:\n\n\"1. Суд скасовує судове рішення повністю або частково і ухвалює нове рішення у відповідній частині або змінює його, якщо таке судове рішення, переглянуте в передбачених статтею 400 цього Кодексу межах, ухвалено з неправильним застосуванням норм матеріального права або порушенням норм процесуального права\";\n\n25) частину першу статті 413 після слів \"і залишає в силі судове рішення суду першої інстанції у відповідній частині, якщо\" доповнити словами і цифрами \"в передбачених статтею 400 цього Кодексу межах\";\n\n26) статтю 414 доповнити частиною четвертою такого змісту:\n\n\"4. У разі закриття судом касаційної інстанції провадження у справі на підставі пункту 1 частини першої статті 255 цього Кодексу суд за заявою позивача постановляє в порядку письмового провадження ухвалу про передачу справи для продовження розгляду до суду першої інстанції, до юрисдикції якого віднесено розгляд такої справи, крім випадків закриття провадження щодо кількох вимог, які підлягають розгляду в порядку різного судочинства, чи передачі справи частково на новий розгляд або для продовження розгляду. У разі наявності підстав для підсудності справи за вибором позивача у його заяві має бути зазначено лише один суд, до підсудності якого відноситься вирішення спору\";\n\n27) абзац восьмий частини третьої статті 426 викласти в такій редакції:\n\n\"За подання і розгляд заяви про перегляд судового рішення за виключними обставинами судовий збір не сплачується\";\n\n28) абзац перший підпункту 15.10 підпункту 15 пункту 1 розділу XIII \"Перехідні положення\" викласти в такій редакції:\n\n\"15.10) у разі подання апеляційної скарги на ухвали суду першої інстанції, передбачені пунктами 1, 6-9, 11, 14-16, 20, 22, 23, 37-39 частини першої статті 353 цього Кодексу (крім ухвал про відмову у прийнятті або повернення зустрічного позову, про відмову у прийнятті або повернення позову третьої особи, яка заявляє самостійні вимоги щодо предмета спору, ухвал про зупинення провадження у справі, які подані з пропуском строку на їх оскарження), чи подання касаційної скарги на ухвали суду апеляційної інстанції (крім ухвал щодо забезпечення позову, зміни заходу забезпечення позову, щодо зустрічного забезпечення, ухвал про зупинення провадження у справі, які подані з пропуском строку на їх оскарження, про накладення штрафу в порядку процесуального примусу, окремих ухвал) - до суду апеляційної або касаційної інстанції передаються всі матеріали\".\n\n3. У Кодексі адміністративного судочинства України (Відомості Верховної Ради України, 2017 р., № 48, ст. 436):\n\n1) у частині четвертій статті 22 слова \"Кваліфікаційно-дисциплінарної комісії прокурорів\" виключити;\n\n2) частину першу статті 27 після слів \"а також адміністративні справи про\" доповнити словами \"оскарження актів, дій чи бездіяльності органу, що здійснює дисциплінарне провадження щодо прокурорів, та про\";\n\n3) частини четверту , сьому та одинадцяту статті 40 викласти в такій редакції:\n\n\"4. Якщо суд доходить висновку про необґрунтованість заявленого відводу і заява про такий відвід надійшла до суду за три робочі дні (або раніше) до наступного засідання, вирішення питання про відвід здійснюється суддею, який не входить до складу суду, що розглядає справу, і визначається у порядку, встановленому частиною першою статті 31 цього Кодексу. Такому судді не може бути заявлений відвід.\n\nЯкщо заява про відвід судді надійшла до суду пізніше ніж за три робочі дні до наступного засідання, така заява не підлягає передачі на розгляд іншому судді, а питання про відвід судді вирішується судом, що розглядає справу\";\n\n\"7. Питання про відвід судді Великої Палати не підлягає передачі на розгляд іншому судді та розглядається Великою Палатою\";\n\n\"11. Питання про відвід вирішується невідкладно. Вирішення питання про відвід суддею, який не входить до складу суду, здійснюється протягом двох робочих днів, але не пізніше призначеного засідання по справі. У разі розгляду заяви про відвід суддею іншого суду - не пізніше десяти днів з дня надходження заяви про відвід. Відвід, який надійшов поза межами судового засідання, розглядається судом у порядку письмового провадження\";\n\n4) у статті 151 :\n\nа) пункт 3 частини першої виключити;\n\nб) пункт 1 частини третьої після слів \"Президента України\" доповнити словами \"Кабінету Міністрів України\", а після слів \"Кваліфікаційно-дисциплінарної комісії прокурорів\" - словами \"органу, що здійснює дисциплінарне провадження щодо прокурорів\";\n\nв) доповнити частиною шостою такого змісту:\n\n\"6. Не допускається вжиття заходів забезпечення позову, які полягають в (або мають наслідком) припиненні, відкладенні, зупиненні чи іншому втручанні у проведення конкурсу, аукціону, торгів, тендера чи інших публічних конкурсних процедур, що проводяться від імені держави (державного органу), територіальної громади (органу місцевого самоврядування) або за участю призначеного державним органом суб’єкта у складі комісії, що проводить конкурс, аукціон, торги, тендер чи іншу публічну конкурсну процедуру\";\n\n5) частину першу статті 167 доповнити абзацом десятим такого змісту:\n\n\"До заяви, скарги, клопотання чи заперечення, які подаються на стадії виконання судового рішення, в тому числі в процесі здійснення судового контролю за виконанням судових рішень, додаються докази їх надіслання (надання) іншим учасникам справи (провадження)\";\n\n6) частину першу статті 169 доповнити абзацом другим такого змісту:\n\n\"У разі надходження до суду справи, що підлягає вирішенню в порядку адміністративного судочинства, після закриття провадження Верховним Судом чи судом апеляційної інстанції в порядку господарського чи цивільного судочинства, суд перевіряє наявність підстав для залишення позовної заяви без руху відповідно до вимог адміністративного процесуального закону, чинного на дату подання позовної заяви\";\n\n7) пункт 8 частини другої статті 236 виключити;\n\n8) частину першу статті 239 викласти в такій редакції:\n\n\"1. Якщо провадження у справі закривається з підстави, встановленої пунктом 1 частини першої статті 238 цього Кодексу, суд повинен роз’яснити позивачеві, до юрисдикції якого суду віднесено розгляд справи. Суд апеляційної або касаційної інстанції повинен також роз’яснити позивачеві про наявність у нього права протягом десяти днів з дня отримання ним відповідної постанови звернутися до суду із заявою про направлення справи за встановленою юрисдикцією, крім випадків об’єднання в одне провадження кількох вимог, які підлягають розгляду в порядку різного судочинства. Заява подається до суду, який прийняв постанову про закриття провадження у справі.\n\nУ разі надходження до суду справи, що підлягає вирішенню в порядку адміністративного судочинства, після закриття провадження Верховним Судом чи судом апеляційної інстанції в порядку цивільного чи господарського судочинства, провадження у справі не може бути закрите з підстави, встановленої пунктом 1 частини першої статті 238 цього Кодексу\";\n\n9) у назві та тексті статті 266 слова \"Кваліфікаційно-дисциплінарна комісія прокурорів\" в усіх відмінках виключити;\n\n10) частини першу і другу статті 293 викласти в такій редакції:\n\n\"1. Учасники справи, особи, які не брали участі у справі, якщо суд вирішив питання про їхні права, свободи, інтереси та (або) обов’язки, мають право подати апеляційну скаргу на рішення суду першої інстанції.\n\n2. Учасники справи, особи, які не брали участі у справі, якщо суд вирішив питання про їхні права, свободи, інтереси та (або) обов’язки, мають право оскаржити в апеляційному порядку ухвали суду першої інстанції окремо від рішення суду лише у випадках, передбачених статтею 294 цього Кодексу. Оскарження ухвал суду, які не передбачені статтею 294 цього Кодексу, окремо від рішення суду не допускається\";\n\n11) у частині першій статті 294:\n\nа) пункт 5 виключити;\n\nб) пункт 17 доповнити словами \"відмови в задоволенні заяви про перегляд судового рішення за нововиявленими або виключними обставинами\";\n\n12) пункт 1 частини першої статті 306 доповнити другим реченням такого змісту: \"У разі встановлення, що рішення суду першої інстанції може вплинути на права та обов’язки особи, яка не брала участі у справі, залучає таку особу до участі у справі як третю особу, яка не заявляє самостійних вимог щодо предмета спору\";\n\n13) в абзаці першому частини другої статті 312 цифри \"5-7\" замінити цифрами \"6, 7\";\n\n14) пункт 2 частини третьої статті 317 доповнити словами \"якщо апеляційну скаргу обґрунтовано такою підставою\";\n\n15) статтю 319 доповнити частиною третьою такого змісту:\n\n\"3. У разі закриття судом апеляційної інстанції провадження у справі на підставі пункту 1 частини першої статті 238 цього Кодексу суд за заявою позивача в порядку письмового провадження постановляє ухвалу про передачу справи до суду першої інстанції, до юрисдикції якого віднесено розгляд такої справи, крім випадків об’єднання в одне провадження кількох вимог, які підлягають розгляду в порядку різного судочинства. У разі наявності підстав для підсудності справи за вибором позивача у його заяві має бути зазначено лише один суд, до підсудності якого відноситься вирішення спору\";\n\n16) у статті 328 :\n\nа) частину другу викласти в такій редакції:\n\n\"2. У касаційному порядку можуть бути оскаржені ухвали суду першої інстанції про забезпечення позову, заміну заходу забезпечення позову, ухвали, зазначені у пунктах 3, 4, 12, 13, 17, 20 частини першої статті 294 цього Кодексу, після їх перегляду в апеляційному порядку\";\n\nб) частину третю після слів \"про відмову у відкритті провадження за нововиявленими або виключними обставинами\" доповнити словами \"про відмову в задоволенні заяви про перегляд судового рішення за нововиявленими або виключними обставинами\";\n\nв) частину четверту викласти в такій редакції:\n\n\"4. Підставами касаційного оскарження судових рішень, зазначених у частині першій цієї статті, є неправильне застосування судом норм матеріального права чи порушення норм процесуального права виключно в таких випадках:\n\n1) якщо суд апеляційної інстанції в оскаржуваному судовому рішенні застосував норму права без урахування висновку щодо застосування норми права у подібних правовідносинах, викладеного у постанові Верховного Суду, крім випадку наявності постанови Верховного Суду про відступлення від такого висновку;\n\n2) якщо скаржник вмотивовано обґрунтував необхідність відступлення від висновку щодо застосування норми права у подібних правовідносинах, викладеного у постанові Верховного Суду та застосованого судом апеляційної інстанції в оскаржуваному судовому рішенні;\n\n3) якщо відсутній висновок Верховного Суду щодо питання застосування норми права у подібних правовідносинах;\n\n4) якщо судове рішення оскаржується з підстав, передбачених частинами другою і третьою статті 353 цього Кодексу.\n\nПідставами касаційного оскарження судових рішень, зазначених у частинах другій і третій цієї статті, є неправильне застосування судом норм матеріального права чи порушення норм процесуального права\";\n\nг) абзац перший пункту 2 частини п’ятої після слів \"у справах незначної складності\" доповнити словами \"та інших справах, розглянутих за правилами спрощеного позовного провадження (крім справ, які відповідно до цього Кодексу розглядаються за правилами загального позовного провадження)\";\n\nґ) перше речення частини шостої доповнити словами \"крім випадку, коли судове рішення про права, свободи, інтереси та (або) обов’язки такої особи було ухвалено безпосередньо судом апеляційної інстанції\";\n\n17) пункт 4 частини другої статті 330 викласти в такій редакції:\n\n\"4) підставу (підстави), на якій (яких) подається касаційна скарга з визначенням передбаченої (передбачених) статтею 328 цього Кодексу підстави (підстав).\n\nУ разі подання касаційної скарги на підставі пункту 1 частини четвертої статті 328 цього Кодексу в касаційній скарзі зазначається постанова Верховного Суду, в якій викладено висновок про застосування норми права у подібних правовідносинах, що не був врахований в оскаржуваному судовому рішенні.\n\nУ разі подання касаційної скарги на підставі пункту 2 частини четвертої статті 328 цього Кодексу в касаційній скарзі зазначається обґрунтування необхідності відступлення від висновку щодо застосування норми права у подібних правовідносинах, викладеного у постанові Верховного Суду.\n\nУ разі подання касаційної скарги на судове рішення, зазначене у частинах другій і третій статті 328 цього Кодексу, в касаційній скарзі зазначається обґрунтування того, в чому полягає неправильне застосування норм матеріального права чи порушення норм процесуального права, що призвело до ухвалення незаконного судового рішення (рішень)\";\n\n18) у частині шостій статті 332:\n\nа) у першому реченні слова \"суддя-доповідач вирішує протягом десяти днів\" замінити словами \"вирішується колегією суддів у складі трьох суддів не пізніше двадцяти днів\";\n\nб) у другому реченні слово \"десяти\" замінити словом \"двадцяти\";\n\n19) у статті 333 :\n\nа) частину першу доповнити пунктом 6 такого змісту:\n\n\"6) Верховний Суд уже викладав у своїй постанові висновок щодо питання застосування норми права у подібних правовідносинах, порушеного в касаційній скарзі на судове рішення, зазначене у частині першій статті 328 цього Кодексу, і суд апеляційної інстанції переглянув судове рішення відповідно до такого висновку (крім випадку наявності постанови Верховного Суду про відступлення від такого висновку або коли Верховний Суд вважатиме за необхідне відступити від висновку щодо застосування норми права у подібних правовідносинах)\";\n\nб) частини другу і третю викласти в такій редакції:\n\n\"2. У разі оскарження ухвали (крім ухвали, якою закінчено розгляд справи) суд може визнати касаційну скаргу необґрунтованою та відмовити у відкритті касаційного провадження, якщо правильне застосування норми права є очевидним і не викликає розумних сумнівів щодо її застосування чи тлумачення.\n\n3. Суд відмовляє у відкритті касаційного провадження з перегляду ухвали про повернення заяви позивачеві (заявникові), а також судових рішень у справах, визначених статтями 280, 281, 287, 288 цього Кодексу, якщо рішення касаційного суду за наслідками розгляду такої скарги не може мати значення для формування єдиної правозастосовної практики\";\n\nв) у частині шостій слово \"десяти\" замінити словом \"двадцяти\";\n\n20) у статті 334 :\n\nа) у частині другій слово \"десяти\" замінити словом \"двадцяти\";\n\nб) у частині третій слово \"зазначається\" замінити словами \"зазначаються підстава (підстави) відкриття касаційного провадження та\";\n\n21) частину першу статті 339 доповнити пунктами 4 і 5 такого змісту:\n\n\"4) після відкриття касаційного провадження виявилося, що Верховний Суд у своїй постанові вже викладав висновок щодо питання застосування норми права у подібних правовідносинах, порушеного в касаційній скарзі, або відступив від свого висновку щодо застосування норми права, наявність якого стала підставою для відкриття касаційного провадження, і суд апеляційної інстанції переглянув судове рішення відповідно до такого висновку (крім випадку, коли Верховний Суд вважає за необхідне відступити від такого висновку). Якщо ухвала про відкриття касаційного провадження мотивована також іншими підставами, за якими відсутні підстави для закриття провадження, касаційне провадження закривається лише в частині підстав, передбачених цим пунктом;\n\n5) після відкриття касаційного провадження на підставі пункту 1 частини четвертої статті 328 цього Кодексу судом встановлено, що висновок щодо застосування норми права, який викладений у постанові Верховного Суду та на який посилався скаржник у касаційній скарзі, стосується правовідносин, які не є подібними\";\n\n22) у статті 341 :\n\nа) частину першу після слів \"в межах доводів та вимог касаційної скарги\" доповнити словами \"які стали підставою для відкриття касаційного провадження\";\n\nб) частину третю викласти в такій редакції:\n\n\"3. Суд не обмежений доводами та вимогами касаційної скарги, якщо під час розгляду справи буде виявлено порушення норм процесуального права, передбачені пунктами 1, 4-7 частини третьої статті 353, абзацом другим частини першої статті 354 цього Кодексу, а також у разі необхідності врахування висновку щодо застосування норм права, викладеного у постанові Верховного Суду після подання касаційної скарги\";\n\n23) частину першу статті 350 викласти в такій редакції:\n\n\"1. Суд касаційної інстанції залишає касаційну скаргу без задоволення, а судові рішення - без змін, якщо рішення, переглянуте в передбачених статтею 341 цього Кодексу межах, ухвалено з додержанням норм матеріального і процесуального права\";\n\n24) частину першу статті 351 викласти в такій редакції:\n\n\"1. Суд скасовує судове рішення повністю або частково і ухвалює нове рішення у відповідній частині або змінює його, якщо таке судове рішення, переглянуте в передбачених статтею 341 цього Кодексу межах, ухвалено з неправильним застосуванням норм матеріального права або порушенням норм процесуального права\";\n\n25) частину першу статті 352 після слів \"і залишає в силі судове рішення суду першої інстанції у відповідній частині, якщо\" доповнити словами і цифрами \"в передбачених статтею 341 цього Кодексу межах\";\n\n26) у статті 353 :\n\nа) частину другу викласти в такій редакції:\n\n\"2. Підставою для скасування судових рішень судів першої та (або) апеляційної інстанцій і направлення справи на новий судовий розгляд є порушення норм процесуального права, на які посилається скаржник у касаційній скарзі, яке унеможливило встановлення фактичних обставин, що мають значення для правильного вирішення справи, якщо:\n\n1) суд не дослідив зібрані у справі докази, за умови висновку про обґрунтованість заявлених у касаційній скарзі підстав касаційного оскарження, передбачених пунктами 1, 2, 3 частини другої статті 328 цього Кодексу; або\n\n2) суд розглянув у порядку спрощеного позовного провадження справу, яка підлягала розгляду за правилами загального позовного провадження; або\n\n3) суд необґрунтовано відхилив клопотання про витребування, дослідження або огляд доказів або інше клопотання (заяву) учасника справи щодо встановлення обставин, які мають значення для правильного вирішення справи;\n\n4) суд встановив обставини, що мають істотне значення, на підставі недопустимих доказів\";\n\nб) у частині третій:\n\nпункт 2 доповнити словами \"якщо касаційну скаргу обґрунтовано такою підставою\";\n\nпункт 8 виключити;\n\n27) статтю 354 доповнити частиною третьою такого змісту:\n\n\"3. У разі закриття судом касаційної інстанції провадження у справі на підставі пункту 1 частини першої статті 238 цього Кодексу суд за заявою позивача постановляє в порядку письмового провадження ухвалу про передачу справи до суду першої інстанції, до юрисдикції якого віднесено розгляд такої справи, крім випадків закриття провадження щодо кількох вимог, які підлягають розгляду в порядку різного судочинства, чи передачі справи частково на новий розгляд або для продовження розгляду. У разі наявності підстав для підсудності справи за вибором позивача у його заяві має бути зазначено лише один суд, до підсудності якого відноситься вирішення спору\";\n\n28) частину четверту статті 364 викласти в такій редакції:\n\n\"4. За подання і розгляд заяви про перегляд судового рішення за виключними обставинами судовий збір не сплачується\";\n\n29) у розділі VII \"Перехідні положення\":\n\nа) абзац перший підпункту 15.11 підпункту 15 пункту 1 викласти в такій редакції:\n\n\"15.11) у разі подання апеляційної скарги на ухвали суду першої інстанції, визначені пунктами 3-6, 8, 11-13, 15, 17 статті 294 цієї редакції Кодексу (крім ухвал про відмову у прийнятті або повернення зустрічного позову, про відмову у прийнятті або повернення позову третьої особи, яка заявляє самостійні вимоги щодо предмета спору, ухвал про зупинення провадження у справі, які подані з пропуском строку на їх оскарження), чи подання касаційної скарги на ухвали суду апеляційної інстанції (крім ухвал щодо забезпечення позову, зміни заходу забезпечення позову, ухвал про зупинення провадження у справі, які подані з пропуском строку на їх оскарження, про накладення штрафу в порядку процесуального примусу, окремих ухвал) - до суду апеляційної або касаційної інстанції передаються всі матеріали\";\n\nб) у пункті 2 слова \"Кваліфікаційно-дисциплінарної комісії прокурорів\" замінити словами \"органу, що здійснює дисциплінарне провадження щодо прокурорів\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Установити, що касаційні скарги на судові рішення, які подані і розгляд яких не закінчено до набрання чинності цим Законом, розглядаються в порядку, що діяв до набрання чинності цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n15 січня 2020 року\n\n№ 460-IX\n\nПро внесення змін до Господарського процесуального кодексу України, Цивільного процесуального кодексу України, Кодексу адміністративного судочинства України щодо вдосконалення порядку розгляду судових справ\nЗакон України від 15.01.2020 № 460-IX\n\nПрийняття від 15.01.2020\nПостійна адреса:\nhttps://zakon.rada.gov.ua/go/460-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}