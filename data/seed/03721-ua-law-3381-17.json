{
  "id": "ua-law-3381-17",
  "type": "statute",
  "title": "Закон України (3381-17)",
  "title_en": "",
  "short_name": "3381-17",
  "status": "in_force",
  "issued_date": "2011-05-19",
  "url": "https://zakon.rada.gov.ua/laws/show/3381-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Сімейного кодексу України\nщодо особливостей усиновлення окремих категорій дітей\n( Відомості Верховної Ради України (ВВР), 2011, N 45, ст.490 )\n\nВерховна Рада України п о с т а н о в л я є :\nI. Внести до Сімейного кодексу України ( 2947-14 ) (Відомості\nВерховної Ради України, 2002 р., N 21-22, ст. 135) такі зміни:\n1. Частину першу статті 212 доповнити пунктами 11-13 такого\nзмісту:\n\"11) за станом здоров'я потребують постійного стороннього\nдогляду;\n12) є особами без громадянства;\n13) перебувають у шлюбі з особою, яка відповідно до пунктів\n3-6, 8 і 10 цієї статті не може бути усиновлювачем\".\n2. У частині третій статті 214 слова \"урядового органу\nдержавного управління з усиновлення та захисту прав дитини у\nскладі центрального органу виконавчої влади з питань сім'ї та\nмолоді (далі - урядовий орган державного управління з усиновлення\nта захисту прав дитини)\" замінити словами \"центрального органу\nвиконавчої влади, до повноважень якого належать питання\nусиновлення та захисту прав дітей\".\n3. У статті 215:\nу частині першій слова \"урядовим органом державного\nуправління з усиновлення та захисту прав дитини\" замінити словами\n\"центральним органом виконавчої влади, до повноважень якого\nналежать питання усиновлення та захисту прав дітей\";\nчастину другу викласти в такій редакції:\n\"2. Облік громадян України, які проживають за межами України,\nта іноземців, які бажають усиновити дітей, ведеться виключно\nцентральним органом виконавчої влади, до повноважень якого\nналежать питання усиновлення та захисту прав дітей, у порядку,\nвстановленому Кабінетом Міністрів України\".\n4. У частині першій статті 216 слова \"або осіб без\nгромадянства\" виключити.\n5. Частину першу статті 219 доповнити пунктом 5 такого\nзмісту:\n\"5) протягом двох місяців після народження дитини не забрали\nїї на виховання до себе в сім'ю та запис про них у Книзі\nреєстрації народжень вчинено відповідно до статті 135 цього\nКодексу\".\n6. Назву розділу VI викласти в такій редакції:\n\" Розділ VI\nОСОБЛИВОСТІ УСИНОВЛЕННЯ ДІТЕЙ ГРОМАДЯНАМИ УКРАЇНИ,\nЯКІ ПРОЖИВАЮТЬ ЗА ЇЇ МЕЖАМИ,\nТА ІНОЗЕМЦЯМИ\".\n7. У статті 283:\nчастину другу викласти в такій редакції:\n\"2. Дитина, яка є громадянином України, може бути усиновлена\nіноземцем, якщо вона перебуває не менш як один рік на обліку в\nцентральному органі виконавчої влади, до повноважень якого\nналежать питання усиновлення та захисту прав дітей, і досягла\nп'яти років.\nУсиновлення може бути здійснено до закінчення зазначеного\nстроку, а також до досягнення дитиною п'яти років, якщо:\n1) усиновлювач є родичем дитини;\n2) дитина страждає на хворобу, що внесена до спеціального\nпереліку хвороб, затвердженого Міністерством охорони здоров'я\nУкраїни;\n3) здійснюється усиновлення усіх рідних братів і сестер в\nодну сім'ю, якщо один з них досяг п'яти років і перебуває на\nобліку в центральному органі виконавчої влади, до повноважень\nякого належать питання усиновлення та захисту прав дітей, не менш\nяк один рік;\n4) іноземці виявили бажання усиновити дитину, яка є братом\nабо сестрою раніше усиновленої ними дитини\";\nабзац перший частини третьої викласти в такій редакції:\n\"3. Дитина може бути усиновлена іноземцем, якщо не виявилося\nгромадянина України, який бажав би її усиновити або взяти на\nвиховання до себе в сім'ю\";\nчастину четверту викласти в такій редакції:\n\"4. На усиновлення дитини іноземцем потрібна згода\nцентрального органу виконавчої влади, до повноважень якого\nналежать питання усиновлення та захисту прав дітей.\nЦентральний орган виконавчої влади, до повноважень якого\nналежать питання усиновлення та захисту прав дітей, направляє в\nпорядку, встановленому Кабінетом Міністрів України, запит до\nМіністерства внутрішніх справ України щодо перевірки іноземців, що\nусиновлюють дитину, яка є громадянином України, на наявність або\nвідсутність інформації компрометуючого характеру в правоохоронних\nорганах інших держав та Генеральному секретаріаті Інтерполу\".\n8. Текст статті 286 викласти в такій редакції:\n\"1. Усиновлення іноземцем дитини, яка є іноземцем або особою\nбез громадянства, здійснюється в Україні відповідно до законів\nУкраїни, якщо інше не встановлено міжнародними договорами\nУкраїни\".\nII. Прикінцеві положення\n1. Цей Закон набирає чинності через місяць з дня його\nопублікування.\n2. Кабінету Міністрів України у тримісячний строк з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити приведення органами виконавчої влади їх\nнормативно-правових актів у відповідність із цим Законом.\n\nПрезидент України В.ЯНУКОВИЧ\n\nм. Київ, 19 травня 2011 року\nN 3381-VI\n\nПро внесення змін до Сімейного кодексу України щодо особливостей усиновлення окремих категорій дітей\nЗакон України від 19.05.2011 № 3381-VI\n\nПрийняття від 19.05.2011\nПостійна адреса:\nhttps://zakon.rada.gov.ua/go/3381-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}