{
  "id": "ua-law-685-20",
  "type": "statute",
  "title": "Закон України (685-20)",
  "title_en": "",
  "short_name": "685-20",
  "status": "in_force",
  "issued_date": "2020-06-05",
  "url": "https://zakon.rada.gov.ua/laws/show/685-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення та Кримінального кодексу України щодо посилення відповідальності за невиконання законних вимог та перешкоджання діяльності народного депутата України, Рахункової палати, члена Рахункової палати, депутата місцевої ради\n\n(Відомості Верховної Ради (ВВР), 2020, № 42, ст.350)\n\nВерховна Рада України постановляє :\n\nI. Внести зміни до таких законодавчих актів України:\n\n1. Статтю 188 -19 Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) викласти в такій редакції:\n\n\" Стаття 188 -19 . Невиконання законних вимог народного депутата України, Рахункової палати, члена Рахункової палати\n\nНедодержання встановлених законом строків надання відповіді на звернення народного депутата України, ненадання, надання неправдивої або неповної інформації на таке звернення -\n\nтягнуть за собою накладення штрафу на посадових осіб від трьохсот п’ятдесяти до п’ятисот неоподатковуваних мінімумів доходів громадян.\n\nПовторне протягом року вчинення порушення, передбаченого частиною першою цієї статті, за яке особу вже було піддано адміністративному стягненню, -\n\nтягне за собою накладення штрафу на посадових осіб від п’ятисот до семисот неоподатковуваних мінімумів доходів громадян.\n\nНедодержання встановлених законом строків надання відповіді на запит народного депутата України, ненадання, надання неправдивої або неповної інформації на такий запит -\n\nтягнуть за собою накладення штрафу на посадових осіб від п’ятисот до восьмисот неоподатковуваних мінімумів доходів громадян.\n\nПовторне протягом року вчинення порушення, передбаченого частиною третьою цієї статті, за яке особу вже було піддано адміністративному стягненню, -\n\nтягне за собою накладення штрафу на посадових осіб від восьмисот до однієї тисячі неоподатковуваних мінімумів доходів громадян.\n\nНевиконання законних вимог Рахункової палати, члена Рахункової палати, створення перешкод у їх роботі під час здійснення ними своїх повноважень, надання неправдивої або неповної інформації або ненадання інформації у строк, встановлений законом, -\n\nтягнуть за собою накладення штрафу на посадових осіб від двохсот до трьохсот п’ятдесяти неоподатковуваних мінімумів доходів громадян.\n\nПовторне протягом року вчинення порушення, передбаченого частиною п’ятою цієї статті, за яке особу вже було піддано адміністративному стягненню, -\n\nтягне за собою накладення штрафу на посадових осіб від трьохсот п’ятдесяти до шестисот неоподатковуваних мінімумів доходів громадян\".\n\n2. У статті 351 Кримінального кодексу України (Відомості Верховної Ради України, 2001 р., № 25-26, ст. 131):\n\n1) в абзаці другому частини першої слова \"від ста до однієї тисячі\" замінити словами \"від однієї тисячі до двох тисяч\";\n\n2) в абзаці другому частини другої слова \"від п’ятисот до двох тисяч\" замінити словами \"від двох тисяч до трьох тисяч\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n5 червня 2020 року\n\n№ 685-IX\n\nПро внесення змін до Кодексу України про адміністративні правопорушення та Кримінального кодексу України щодо посилення відповідальності за невиконання законних вимог та перешкоджання діяльності народного депутата України, Рахункової палати, члена Рахункової палати, депутата місцевої ради\nЗакон України від 05.06.2020 № 685-IX\n\nПрийняття від 05.06.2020\nПостійна адреса:\nhttps://zakon.rada.gov.ua/go/685-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}