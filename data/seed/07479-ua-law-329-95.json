{
  "id": "ua-law-329-95",
  "type": "statute",
  "title": "Закон України (329/95-ВР)",
  "title_en": "",
  "short_name": "329/95-ВР",
  "status": "in_force",
  "issued_date": "1995-09-15",
  "url": "https://zakon.rada.gov.ua/laws/show/329/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються в такому\nзначенні:\nмарка акцизного збору - спеціальний знак, яким маркуються\nалкогольні напої та тютюнові вироби. Її наявність на цих товарах\nпідтверджує сплату акцизного збору, легальність ввезення та\nреалізації на території України цих виробів. Марки акцизного збору\nдля алкогольних напоїв та тютюнових виробів, вироблених в Україні,\nвідрізняються від марок для імпортованих алкогольних напоїв та\nтютюнових виробів дизайном та кольором відповідно до зразків\n( 486а-2008-п ), затверджених Кабінетом Міністрів України; { Абзац\nдругий статті 1 в редакції Закону N 195-IV ( 195-15 ) від\n24.10.2002 - набирає чинності з 01.01.2003 року }\nплата за марки акцизного збору - плата, що вноситься\nукраїнськими виробниками та імпортерами алкогольних напоїв і\nтютюнових виробів на покриття витрат на виробництво, зберігання та\nреалізацію марок акцизного збору. Розмір плати за марки акцизного\nзбору ( 926-2003-п ) встановлюється Кабінетом Міністрів України;\n{ Абзац третій статті 1 в редакції Законів N 195-IV ( 195-15 ) від\n24.10.2002 - набирає чинності 01.01.2003 року, N 849-IV ( 849-15 )\nвід 22.05.2003 }\nмаркування алкогольних напоїв та тютюнових виробів -\nнаклеювання марки акцизного збору в порядку, передбаченому\nПоложенням про виробництво, зберігання, продаж марок акцизного\nзбору, маркування алкогольних напоїв та тютюнових виробів;\nалкогольні напої - продукти, одержані шляхом спиртового\nбродіння цукромістких матеріалів або виготовлені на основі\nхарчових спиртів з вмістом спирту етилового понад 1,2 відсотка\nоб'ємних одиниць, які відносяться до товарних груп Гармонізованої\nсистеми опису та кодування товарів під кодами 22 04, 22 05, 22 06,\n22 08; { Абзац п'ятий статті 1 в редакції Закону N 182/98-ВР від\n05.03.98 }\nтютюнові вироби - сигарети, цигарки, сигари, сигарили, а\nтакож люльковий, нюхальний, смоктальний, жувальний тютюн та інші\nвироби з тютюну і його замінники, які впливають на фізіологічний\nстан людини під час вживання;\nпродавець марок - державні податкові інспекції."
    },
    {
      "provision_ref": "art2",
      "section": "2",
      "title": "Стаття 2. Платники акцизного збору",
      "content": "Платниками акцизного збору на алкогольні напої та тютюнові\nвироби є:\nсуб'єкти підприємницької діяльності - українські виробники\nалкогольних напоїв та тютюнових виробів, а також замовники, за\nдорученням яких виготовляється ця продукція на давальницьких\nумовах;\nсуб'єкти підприємницької діяльності, включаючи підприємства з\nіноземними інвестиціями, незалежно від дати їх реєстрації, та\nгромадяни, що займаються підприємницькою діяльністю без створення\nюридичної особи, які ввозять алкогольні напої та тютюнові вироби\nна митну територію України як для власних, так і для виробничих\nпотреб з метою продажу або реалізації на умовах комісії та\nреекспорту;\nфізичні особи, які ввозять на митну територію України\nалкогольні напої та тютюнові вироби в обсягах, що підлягають\nобкладенню ввізним (імпортним) митом;\nюридичні та фізичні особи, міжнародні організації, їх філії,\nвідділення та інші відокремлені підрозділи, які здійснюють\nреалізацію алкогольних напоїв та тютюнових виробів на митній\nтериторії України, включаючи операції щодо ввезення (імпорту) в\nУкраїну алкогольних напоїв та тютюнових виробів, якщо їх\nреалізація на території України здійснюється зазначеними\nсуб'єктами через постійні представництва, розташовані на\nтериторії України."
    },
    {
      "provision_ref": "art3",
      "section": "3",
      "title": "Стаття 3. Об'єкти оподаткування",
      "content": "1. Об'єкти оподаткування визначаються відповідно до Декрету\nКабінету Міністрів України \"Про акцизний збір\" ( 18-92 ).\n{ Частина перша статті 3 в редакції Закону N 849-IV ( 849-15 ) від\n22.05.2003 }\n2. Не підлягають оподаткуванню:\nа) вартість та обсяги ввезених і конфіскованих на території\nУкраїни алкогольних напоїв та тютюнових виробів, щодо яких не\nвизначено власника, а також тих, що перейшли у власність держави\nза правом спадкоємства;\nб) вартість та обсяги алкогольних напоїв та тютюнових\nвиробів, що перевозяться через територію України транзитом;\nв) вартість та обсяги імпортованої чи обороти з реалізації\n(передачі) української сировини, що ввозиться або використовується\nдля виробництва підакцизних товарів;\nг) вартість алкогольних напоїв та тютюнових виробів,\nекспортованих за межі митної території України, якщо їх вивезення\nу митному режимі експорту (реекспорту) було засвідчено вантажною\nмитною декларацією з належною відміткою митного органу; { Пункт\n\"г\" частини другої статті 3 із змінами, внесеними згідно із\nЗаконом N 2275-VI ( 2275-17 ) від 20.05.2010 }\nд) вартість та обсяги алкогольних напоїв та тютюнових\nвиробів, що ввозяться (пересилаються) фізичними особами на\nтериторію України в межах норм, визначених законодавством України\nдля безмитного ввезення цих видів товарів;\nе) вартість та обсяги зразків алкогольних напоїв та тютюнових\nвиробів, ввезених на територію України з метою показу чи\nдемонстрації, якщо вони залишаються власністю іноземних юридичних\nосіб і їх використання на території України не має комерційного\nхарактеру. При цьому зразки алкогольних напоїв та тютюнових\nвиробів, ввезені в Україну і призначені для показу чи демонстрації\nпід час проведення виставок, конкурсів, нарад, семінарів, ярмарків\nтощо, пропускаються через митний кордон за рішенням митного органу\nв достатній кількості з урахуванням мети переміщення;\nж) вартість та обсяги алкогольних напоїв та тютюнових\nвиробів, які призначені для реалізації магазинами безмитної\nторгівлі, при відвантаженні їх безпосередньо українськими\nвиробниками цієї продукції. Підставою для звільнення від сплати\nакцизного збору продукції, яка призначена для реалізації\nмагазинами безмитної торгівлі, є належно оформлена вантажна митна\nдекларація, яка оформляється при відвантаженні цієї продукції від\nтакого виробника. { Частину другу статті 3 доповнено пунктом \"ж\"\nзгідно із Законом N 2505-IV ( 2505-15 ) від 25.03.2005 }"
    },
    {
      "provision_ref": "art5",
      "section": "5",
      "title": "Стаття 5. Ставки акцизного збору",
      "content": "Ставки акцизного збору на алкогольні напої та тютюнові\nвироби встановлюються Верховною Радою України і є єдиними на всій\nтериторії України."
    },
    {
      "provision_ref": "art6",
      "section": "6",
      "title": "Стаття 6. Порядок обчислення акцизного збору",
      "content": "1. Суми акцизного збору, що підлягають сплаті, визначаються\nплатниками самостійно за встановленими ставками.\n5. Ввезення алкогольних напоїв у автомобільних та\nзалізничних цистернах, а також у баках, бачках та інших ємкостях\nмісткістю більше 5 літрів з метою реалізації або обміну на\nтериторії України здійснюється без обклеювання їх марками\nакцизного збору. При цьому акцизний збір справляється відповідно\nдо чинного законодавства. ( Частина п'ята статті 6 в редакції\nЗакону N 527/97-ВР від 11.09.97 )\nСтаття 7. Порядок і термін сплати акцизного збору\nта подання розрахунків\n1. Марки акцизного збору виготовляються, зберігаються та\nпродаються відповідно до Положення про виробництво, зберігання,\nпродаж марок акцизного збору, маркування алкогольних напоїв та\nтютюнових виробів ( 567-2003-п ), затвердженого Кабінетом\nМіністрів України.\nВиробники алкогольних напоїв та тютюнових виробів проводять\nмаркування кожної пляшки (упаковки) алкогольних напоїв та кожної\nпачки (упаковки) тютюнових виробів у такий спосіб, щоб марка\nрозривалася під час відкупорювання (розкривання) товару\nвідповідно до Положення про виробництво, зберігання, продаж марок\nакцизного збору, маркування алкогольних напоїв та тютюнових\nвиробів.\nМаркування алкогольних напоїв здійснюється марками акцизного\nзбору, зразки яких затверджуються Кабінетом Міністрів України.\nМаркуванню підлягають усі алкогольні напої з вмістом спирту\nетилового понад 8,5% об'ємних одиниць. Кожна марка акцизного збору\nна алкогольні напої повинна мати окремий номер, місяць і рік\nвипуску марки та позначення про суму сплаченого акцизного збору за\nодиницю маркованої продукції. Порядок запровадження марок\nакцизного збору нового зразка встановлюється Кабінетом Міністрів\nУкраїни. { Абзаци третій-дев'ятий частини першої статті 7 замінено\nабзацом згідно із Законом N 107-VI ( 107-17 ) від 28.12.2007; в\nредакції Закону N 309-VI ( 309-17 ) від 03.06.2008 }\nМаркування тютюнових виробів здійснюється марками акцизного\nзбору. { Частину першу статті 7 доповнено абзацом згідно із\nЗаконом N 195-IV ( 195-15 ) від 24.10.2002 - набирає чинності\n01.07.2003 року }\nКожна марка акцизного збору на тютюнові вироби повинна мати\nокремий номер. { Частину першу статті 7 доповнено абзацом згідно\nіз Законом N 195-IV ( 195-15 ) від 24.10.2002 - набирає чинності\n01.07.2003 року }\nНе підлягають маркуванню марками акцизного збору алкогольні\nнапої та тютюнові вироби, які поставляються для реалізації\nмагазинами безмитної торгівлі безпосередньо українськими\nвиробниками цієї продукції за прямими договорами, укладеними між\nукраїнськими виробниками алкогольних напоїв та тютюнових виробів і\nвласниками магазинів безмитної торгівлі. При цьому митне\nоформлення алкогольних напоїв та тютюнових виробів, що\nспрямовуються до магазинів безмитної торгівлі, здійснюється у\nмомент відвантаження такої продукції від виробника. { Частину\nпершу статті 7 доповнено абзацом згідно із Законом N 2505-IV\n( 2505-15 ) від 25.03.2005 }\n2. Наявність марки акцизного збору на пляшці (упаковці)\nалкогольних напоїв та пачці (упаковці) тютюнових виробів є однією\nз умов для ввезення на митну територію України і реалізації їх\nспоживачам.\nЗабороняється ввезення, зберігання, транспортування,\nприйняття на комісію з метою продажу та реалізації на території\nУкраїни алкогольних напоїв та тютюнових виробів, на яких немає\nмарок акцизного збору встановленого зразка. { Абзац другий частини\nдругої статті 7 в редакції Закону N 527/97-ВР від 11.09.97 }\n3. Продаж марок акцизного збору українським виробникам\nалкогольних напоїв проводиться на підставі: { Абзац перший частини\nтретьої статті 7 в редакції Закону N 2505-IV ( 2505-15 ) від\n25.03.2005 }\nдовідок про сплату суми акцизного збору, яка розрахована за\nставками на готову продукцію; { Абзац другий частини третьої\nстатті 7 в редакції Закону N 2505-IV ( 2505-15 ) від 25.03.2005 }\nзаявки-розрахунку кількості марок акцизного збору, що може\nотримати суб'єкт підприємницької діяльності відповідно до\nсплаченої суми акцизного збору. { Абзац третій частини третьої\nстатті 7 в редакції Закону N 2505-IV ( 2505-15 ) від 25.03.2005 }\nФорми довідок та заявки-розрахунку затверджуються центральним\nорганом державної податкової служби.\nПродаж марок акцизного збору українським виробникам\nалкогольних напоїв, для виробництва яких не використовується спирт\nетиловий неденатурований, а також тютюнових виробів проводиться\nвиходячи з планових щомісячних обсягів реалізації такої продукції\nвідповідно до заявки-розрахунку на необхідну кількість марок.\n4. Українські підприємства-виробники, що реалізують\nпродукцію, сплачують акцизний збір до відповідного бюджету після\nздійснення обороту з реалізації:\nалкогольних напоїв - на третій робочий день, крім випадків,\nпередбачених частиною двадцятою статті 7 цього Закону; { Абзац\nдругий частини четвертої статті 7 в редакції Закону N 3032-III\n( 3032-14 ) від 07.02.2002; із змінами, внесеними згідно із\nЗаконом N 2189-IV ( 2189-15 ) від 18.11.2004 }\nтютюнових виробів - до 16 числа наступного за звітним\nмісяця.\nВласник готової продукції, виготовленої з використанням\nдавальницької сировини, сплачує акцизний збір не пізніше дня\nодержання готової продукції.\nПри цьому сплата акцизного збору в інший спосіб та інші\nтерміни не допускається. { Частину четверту статті 7 доповнено\nабзацом згідно із Законом N 2189-IV ( 2189-15 ) від 18.11.2004 }\n5. Суб'єкт підприємницької діяльності (замовник), що укладає\nдоговір (контракт) з переробним підприємством (виконавцем) для\nвиготовлення алкогольних напоїв або тютюнових виробів з\nвикористанням давальницької сировини за його місцезнаходженням,\nреєструється у продавця марок акцизного збору та купує необхідну\nкількість марок акцизного збору для маркування готової продукції.\nВиконавцю забороняється приймати сировину на давальницьких умовах\nдля виготовлення підакцизних товарів без марок акцизного збору та\nпосвідчення про реєстрацію в державній податковій інспекції.\nУ разі реалізації алкогольних напоїв та тютюнових виробів на\nекспорт чи обміну їх на іншу продукцію у зовнішньоекономічних\nвідносинах, яка відповідно до чинного законодавства не підлягає\nоподаткуванню акцизним збором, платнику податку повертається з\nбюджету сплачена сума акцизного збору за умови наявності митної\nдекларації з належною відміткою митного органу або оприбуткування\nпродукції, одержаної в результаті товарообмінної операції,\nпред'явлення підтверджувальних документів (договору на\nтоварообмінні операції, вантажної митної декларації). { Абзац\nдругий частини п'ятої статті 7 із змінами, внесеними згідно із\nЗаконом N 2275-VI ( 2275-17 ) від 20.05.2010 }\n6. Українські підприємства-виробники подають відповідним\nдержавним податковим інспекціям у строки, визначені законом для\nмісячного звітного періоду розрахунок суми акцизного збору за\nминулий місяць виходячи з фактичних обсягів реалізації та\nмаксимальних роздрібних цін. Не сплачена до визначеного строку\nсума акцизного збору стягується з підприємства-виробника\nвідповідно до чинного законодавства. { Частина шоста статті 7 із\nзмінами, внесеними згідно із Законами N 2181-III ( 2181-14 ) від\n21.12.2000 - набирає чинності з 1 квітня 2001 року, N 849-IV\n( 849-15 ) від 22.05.2003 }\n7. Фізичні особи, які ввозять на митну територію України\nалкогольні напої та тютюнові вироби в обсягах, що підпадають під\nвизначення товарної партії і підлягають обкладенню ввізним\n(імпортним) митом, сплачують акцизний збір під час митного\nоформлення товарів на підставі вантажної митної декларації з\nпред'явленням товарних чеків, а в разі їх відсутності - виходячи\nз індикативних цін.\n8. Суб'єкти підприємницької діяльності, включаючи громадян,\nякі займаються підприємницькою діяльністю без створення юридичної\nособи і уклали контракт з іноземними виробниками на поставку в\nУкраїну алкогольних напоїв та тютюнових виробів, повинні\nзареєструватись у продавця марок акцизного збору як імпортери з\nодержанням посвідчення відповідно до Положення про виробництво,\nзберігання, продаж марок акцизного збору, маркування алкогольних\nнапоїв та тютюнових виробів.\n9. Для одержання марок імпортер подає продавцю марок\nакцизного збору заявку-розрахунок у трьох примірниках за\nвстановленою продавцем марок формою, платіжні документи, що\nпідтверджують внесення плати за марки та сплату акцизного збору.\n{ Абзац перший частини дев'ятої статті 7 із змінами, внесеними\nзгідно із Законом N 527/97-ВР від 11.09.97 }\nОдин примірник заявки-розрахунку залишається у продавця\nмарок, другий - з відміткою продавця марок про сплату акцизного\nзбору повертається імпортеру для передачі митним органам під час\nоформлення вантажної митної декларації, третій - з відміткою\nпродавця марок залишається в покупця (імпортера).\n10. Сума акцизного збору визначається платниками\n(імпортерами) самостійно виходячи з вартості імпортованих\nалкогольних напоїв та тютюнових виробів, діючих ставок ввізного\nмита і митних зборів та встановлених ставок акцизного збору і\nсплачується до Державного бюджету України. { Абзац перший частини\nдесятої статті 7 із змінами, внесеними згідно із Законом N 849-IV\n( 849-15 ) від 22.05.2003 }\nСтроки одержання марок акцизного збору для кожного контракту\nвизначаються покупцями марок (імпортерами) за погодженням з\nпродавцем марок залежно від обсягів товарів, що імпортуються.\nУ разі ввезення імпортером на територію України за\nконтрактом алкогольних напоїв та тютюнових виробів кількома\nпартіями у контракті на поставку робиться відмітка про кількість\nвиданих марок акцизного збору і зазначається дата їх видачі.\nПродаж марок акцизного збору для ввезення наступних товарних\nпартій виробів проводиться після подання продавцю марок копії\nввізної вантажної митної декларації на ввезення попередньої\nпартії товарів.\n11. Придбані марки акцизного збору передаються імпортерами\nіноземним виробникам для маркування імпортованих алкогольних\nнапоїв та тютюнових виробів у процесі їх виробництва.\n12. Імпортери мають право ввозити на територію України\nімпортні алкогольні напої та тютюнові вироби лише через митниці,\nпопередньо обумовлені з продавцем марок під час придбання марок\nакцизного збору.\n14. Акцизний збір із суми перевищення вартості імпортованих\nалкогольних напоїв та тютюнових виробів над вартістю, врахованою\nпід час обчислення акцизного збору на момент одержання марок,\nімпортер визначає і сплачує до Державного бюджету України до або\nпід час митного оформлення імпортованих алкогольних напоїв та\nтютюнових виробів. { Абзац перший частини чотирнадцятої статті 7\nіз змінами, внесеними згідно із Законом N 849-IV ( 849-15 ) від\n22.05.2003 }\nПри цьому ціни на алкогольні напої та тютюнові вироби, що\nввозяться на митну територію України, зазначені у вантажній\nмитній декларації, не можуть бути нижчими індикативних цін.\nПісля сплати до Державного бюджету України повної суми\nакцизного збору з імпортованих товарів продавець марок робить\nвідмітку на кожному примірнику заявки-розрахунку на одержання\nмарок акцизного збору.\n15. Умовою для митного оформлення імпортованих алкогольних\nнапоїв та тютюнових виробів є наявність на пляшці (упаковці),\nпачці (упаковці) марок акцизного збору встановленого зразка, а\nтакож подання органам митного контролю примірника\nзаявки-розрахунку на одержання марок з відміткою продавця марок\nпро повну сплату сум акцизного збору і засвідченої імпортером\nкопії декларації про встановлені ним чинні максимальні роздрібні\nціни на алкогольні напої або тютюнові вироби.\n16. У разі порушення порядку маркування імпортованих\nалкогольних напоїв та тютюнових виробів, встановленого Положенням\nпро виробництво, зберігання, продаж марок акцизного збору,\nмаркування алкогольних напоїв та тютюнових виробів, або неповної\nсплати акцизного збору товар не допускається до митного\nоформлення і ввезення його на митну територію України не\nдозволяється.\n17. Марки акцизного збору, не використані для маркування\nтоварів через їх пошкодження, приймаються від покупців марок для\nутилізації з відшкодуванням фактично сплачених сум акцизного\nзбору відповідно до Положення про виробництво, зберігання, продаж\nмарок акцизного збору, маркування алкогольних напоїв та тютюнових\nвиробів. Плата за марки акцизного збору поверненню не підлягає.\n18. Продаж (передача) придбаних марок акцизного збору одним\nпокупцем марок іншому забороняється, крім випадків, передбачених\nчастиною одинадцятою цієї статті.\n19. Транзитні перевезення алкогольних напоїв та тютюнових\nвиробів через митну територію України здійснюються відповідно до\nчинного законодавства України.\n20. До отримання суб'єктом підприємницької діяльності з\nакцизного складу спирту етилового неденатурованого, призначеного\nдля переробки на іншу підакцизну продукцію (за винятком\nвиноматеріалів), такий платник акцизного збору зобов'язаний надати\nоргану державної податкової служби України за своїм\nмісцезнаходженням податковий вексель, авальований банком\n(податкову розписку), який є забезпеченням виконання зобов'язання\nцього платника у термін до 90 календарних днів починаючи від дня\nвидачі векселя (податкової розписки), сплатити суму акцизного\nзбору, розраховану за ставками для цієї продукції.\nПри отриманні спирту етилового неденатурованого\nпідприємство-векселедавець за участю представника державної\nподаткової служби на акцизному складі складає акт про фактично\nотриману кількість спирту та розрахунок акцизного збору виходячи\nіз фактично отриманої кількості спирту. Цей акт є коригуванням вже\nнаданого податкового векселя, авальованого банком (податкової\nрозписки), із зазначенням остаточної суми акцизного збору, яка\nпідлягає сплаті.\nУ разі якщо передбачений цією статтею податковий вексель,\nавальований банком (податкова розписка), не погашається у\nвизначений термін, векселедержатель здійснює протест такого\nвекселя (податкової розписки) у неплатежі згідно з чинним\nзаконодавством та протягом одного робочого дня з дня здійснення\nпротесту звертається до банку, який здійснив аваль цього векселя\n(податкової розписки), з опротестованим векселем (податковою\nрозпискою). Банк-аваліст зобов'язаний не пізніше операційного дня,\nнаступного за днем звернення векселедержателя з опротестованим\nвекселем (податковою розпискою), переказати суму, яка вказана у\nцьому векселі (податковій розписці), векселедержателю.\nПорядок випуску, обігу та погашення передбачених цією статтею\nподаткових векселів, авальованих банком (податкових розписок),\nвстановлюється Кабінетом Міністрів України ( 498-2005-п ).\nПідприємства, які здійснюють виробництво вин виноградних з\nдоданням спирту та міцних (крім марочних) та зброджених плодових і\nягідних напоїв (сидр, перрі та інші) з доданням спирту, напоїв\nзмішаних, які містять алкоголь, та сумішей алкогольних напоїв з\nбезалкогольними (крім зброджених плодових та ягідних напоїв\n(сидру, перрі та інших) без додання спирту), сплачують акцизний\nзбір при придбанні марок акцизного збору на суму, розраховану із\nставок акцизного збору на готову продукцію, вироблену з\nвиноматеріалів чи сусла, при виготовленні яких використовується\nспирт етиловий.\nПідприємства, які здійснюють виробництво вин виноградних\nнатуральних з вмістом цукру не більш як 3 г/куб. дм (сухих), вин\nвиноградних натуральних з вмістом цукру більш як 3 г/куб. дм\n(напівсухих, напівсолодких), вин марочних та зброджених плодових і\nягідних напоїв (сидр, перрі та інші) без додання спирту, сплачують\nакцизний збір на третій робочий день після здійснення обороту з\nреалізації такої виноробної продукції.\nПорядок отримання суб'єктами підприємницької діяльності -\nпідприємствами первинного виноробства спирту етилового\nнеденатурованого та його цільового використання встановлюється\nКабінетом Міністрів України.\nСтаття 8. Відповідальність за порушення\nзаконодавства про сплату акцизного збору\nВідповідальність за недодержання порядку маркування,\nреалізації алкогольних напоїв та тютюнових виробів, несвоєчасну\nсплату акцизного збору несуть виробники, імпортери, продавці цих\nтоварів та їх посадові особи у порядку, передбаченому чинним\nзаконодавством України.\nСтаття 9. Порядок контролю за надходженням\nакцизного збору\n1. Контроль за сплатою акцизного збору на території України\nз алкогольних напоїв та тютюнових виробів здійснюється державними\nподатковими інспекціями.\n2. Державні податкові інспекції організовують роботу щодо\nвиготовлення марок акцизного збору, їх зберігання і продажу,\nконтролюють своєчасність подання платниками розрахунків та інших\nдокументів, пов'язаних з обчисленням акцизного збору, ведуть\nоблік та складають звіти про надходження акцизного збору до\nвідповідного бюджету, здійснюють реєстрацію імпортерів, видають\nїм посвідчення за встановленою формою на право ввезення в Україну\nалкогольних напоїв та тютюнових виробів.\n3. Контроль за наявністю марок на пляшці (упаковці)\nалкогольних напоїв та на пачці (упаковці) тютюнових виробів під\nчас їх реалізації здійснюють державні податкові інспекції,\nконтрольно-ревізійна служба та органи внутрішніх справ, а під час\nввезення цих товарів на митну територію України - митні органи.\nУ разі виявлення фактів порушення порядку ввезення,\nзберігання, транспортування, реалізації або торгівлі алкогольними\nнапоями та тютюновими виробами без наявності марок акцизного збору\nзазначені контролюючі органи складають і передають державним\nподатковим органам протокол та опис товарів, на яких немає марок\nакцизного збору встановленого зразка, для прийняття відповідної\nпостанови.\n4. Начальники державних податкових інспекцій України та їх\nзаступники мають право приймати постанови про конфіскацію\nалкогольних напоїв та тютюнових виробів, що реалізуються\nторговельними підприємствами без наявності на пляшці (упаковці),\nпачці (упаковці) марок акцизного збору.\n5. Виконання постанови про конфіскацію алкогольних напоїв та\nтютюнових виробів здійснюється відповідно до чинного\nзаконодавства.\n6. Конфісковані алкогольні напої підлягають знищенню або\nпромисловій переробці. Порядок знищення або промислової переробки\nконфіскованих алкогольних напоїв встановлюється Кабінетом\nМіністрів України. Конфісковані тютюнові вироби підлягають\nзнищенню. Порядок знищення конфіскованих тютюнових виробів\nвстановлюється Кабінетом Міністрів України."
    }
  ],
  "definitions": []
}