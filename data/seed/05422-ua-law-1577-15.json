{
  "id": "ua-law-1577-15",
  "type": "statute",
  "title": "Закон України (1577-15)",
  "title_en": "",
  "short_name": "1577-15",
  "status": "in_force",
  "issued_date": "2004-03-04",
  "url": "https://zakon.rada.gov.ua/laws/show/1577-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 309-VI ( 309-17 ) від 03.06.2008, ВВР, 2008, N 27-28, ст.253 }\n{ Закон втратив чинність на підставі Закону\nN 107-VI ( 107-17 ) від 28.12.2007, ВВР, 2008, N 5-6, N 7-8,\nст.78 - зміну визнано неконституційною згідно з Рішенням\nКонституційного Суду N 10-рп/2008 ( v010p710-08 ) від\n22.05.2008 }\n{ Дію Закону зупинено на 2007 рік згідно із Законом\nN 489-V ( 489-16 ) від 19.12.2006, ВВР, 2007, N 7-8, ст.66 }\n{ Дію Закону зупинено на 2006 рік згідно із Законом\nN 3235-IV ( 3235-15 ) від 20.12.2005, ВВР, 2006, N 9, N 10-11,\nст.96 }\n{ Дію Закону зупинено на 2005 рік згідно із Законами\nN 2285-IV ( 2285-15 ) від 23.12.2004, ВВР, 2005, N 7-8, ст.162\nN 2505-IV ( 2505-15 ) від 25.03.2005, ВВР, 2005, N 17, N 18-19,\nст.267 }\nПро внесення змін до деяких законодавчих актів\nУкраїни щодо місцевої міліції\n( Відомості Верховної Ради України (ВВР), 2004, N 23, ст.323 )\n\nВерховна Рада України п о с т а н о в л я є :\nI. Внести до законодавчих актів України такі зміни:\n1. У Бюджетному кодексі України ( 2542-14 ) (Відомості\nВерховної Ради України, 2001 р., N 37-38, ст. 189; 2004 р., N 8,\nст. 67):\n1) статтю 88 доповнити пунктом 5 такого змісту:\n\"5) місцеву міліцію\";\n2) статті 89 і 90 доповнити пунктом 7 такого змісту:\n\"7) місцеву міліцію\";\n3) статтю 91 доповнити пунктом 1-1 такого змісту:\n\"1-1) місцеву міліцію\".\n2. У Законі України \"Про міліцію\" ( 565-12 ) (Відомості\nВерховної Ради УРСР, 1991 р., N 4, ст. 20; Відомості Верховної\nРади України, 1992 р., N 36, ст. 526; 1993 р., N 11, ст. 83;\n1994 р., N 26, ст. 216; 1995 р., N 15, ст. 102; 1999 р., N 4,\nст. 35; 2000 р., N 10, ст. 79, N 27, ст. 213; 2001 р., N 10,\nст. 44, N 40, ст. 113; 2002 р., N 17, ст. 117, N 26, ст. 176;\n2003 р., N 29, ст. 233, N 30, ст. 247; 2004 р., N 10, ст. 95):\n1) у статті 7:\nа) частину першу після абзацу третього доповнити новим\nабзацом такого змісту:\n\"місцевої міліції\".\nУ зв'язку з цим абзаци четвертий - восьмий вважати відповідно\nабзацами п'ятим - дев'ятим;\nб) частини третю і четверту виключити;\nв) частину одинадцяту після слів \"на транспорті\" доповнити\nсловами \"та їх заступники\";\n2) доповнити статтею 7-1 такого змісту:\n\" Стаття 7-1. Місцева міліція\nМісцева міліція утворюється за рішенням органів місцевого\nсамоврядування на підставі подання місцевих державних\nадміністрацій та виконавчих органів рад, погодженого з\nМіністерством внутрішніх справ України.\nЗавданням місцевої міліції є забезпечення захисту життя,\nздоров'я, прав, свобод і законних інтересів громадян та охорони\nгромадського порядку на відповідній території.\nДо складу місцевої міліції входять підрозділи\nдорожньо-патрульної служби, патрульно-постової служби, служби\nдільничних інспекторів міліції, а також приймальники-розподільники\nдля неповнолітніх, приймальники-розподільники для осіб, затриманих\nза бродяжництво, спеціальні приймальники для осіб, підданих\nадміністративному арешту. У складі місцевої міліції можуть\nутворюватися й інші підрозділи.\nМісцеву міліцію очолює керівник, який є заступником\nначальника відповідного управління (відділу) внутрішніх справ з\nгромадської безпеки. Керівник місцевої міліції у встановлені\nвідповідною радою строки звітує перед нею про стан охорони\nгромадського порядку та громадської безпеки на відповідній\nтериторії.\nПризначення і звільнення з посад керівника місцевої міліції,\nначальників структурних підрозділів і дільничних інспекторів\nпроводиться начальниками головних управлінь, управлінь\nМіністерства внутрішніх справ України в Автономній Республіці\nКрим, областях, містах Києві та Севастополі за погодженням з\nвідповідною радою.\nЧисельність місцевої міліції визначається органом місцевого\nсамоврядування виходячи з нормативів, затверджених Міністерством\nвнутрішніх справ України.\nМісцева міліція утримується за рахунок коштів місцевих\nбюджетів\";\n3) частину третю статті 24 виключити;\n4) у тексті Закону слова \"Республіці Крим\" та \"Криму\"\nзамінити словами \"Автономній Республіці Крим\".\n3. У Законі України \"Про місцеве самоврядування в Україні\"\n( 280/97-ВР ) (Відомості Верховної Ради України, 1997 р., N 24,\nст. 170; 1998 р., N 48, ст. 292; 1999 р., N 41, ст. 372; 2000 р.,\nN 9, ст. 67, N 46, ст. 393; 2001 р., N 9, ст. 39, N 32, ст. 172,\nN 49, ст. 259; 2003 р., N 24, ст. 159, N 28, ст. 216, N 45,\nст. 360; 2004 р., N 19, ст. 259):\n1) у статті 26:\nа) у частині першій:\nпункт 39 виключити;\nпункт 40 викласти в такій редакції:\n\"40) заслуховування звітів начальників органів внутрішніх\nсправ про стан боротьби зі злочинністю, а також керівників\nмісцевої міліції про стан громадської безпеки та охорони\nгромадського порядку на відповідній території, порушення перед\nвідповідними органами питання про звільнення з посад цих\nкерівників у разі визнання їх діяльності незадовільною\";\nб) доповнити статтю частинами третьою і четвертою такого\nзмісту:\n\"3. Виключно на пленарних засіданнях міських (міст, де\nутворені органи внутрішніх справ) рад, крім питань, зазначених у\nчастині першій цієї статті, вирішуються такі питання:\n1) утворення, реорганізації або ліквідації за погодженням з\nвідповідними головними управліннями, управліннями Міністерства\nвнутрішніх справ України в Автономній Республіці Крим, областях,\nмістах Києві та Севастополі місцевої міліції;\n2) погодження призначення на посади і звільнення з посад\nкерівника місцевої міліції, начальників структурних підрозділів та\nдільничних інспекторів цієї міліції, пропозицій щодо їх заохочення\nабо притягнення до відповідальності.\n4. Виключно на пленарних засіданнях сільських, селищних та\nміських (міст, де відсутні органи внутрішніх справ) рад, крім\nпитань, зазначених у частині першій цієї статті, вирішуються такі\nпитання:\n1) внесення на розгляд районної, обласної ради пропозицій про\nвведення або скорочення посад працівників місцевої міліції,\nпогодження призначення на посади і звільнення з посад начальників\nструктурних підрозділів та дільничних інспекторів цієї міліції;\n2) внесення в установленому порядку до відповідних органів\nвнутрішніх справ пропозицій про призначення на посади і звільнення\nз посад начальників структурних підрозділів та дільничних\nінспекторів місцевої міліції, їх заохочення або притягнення до\nвідповідальності\";\n2) у статті 38:\nа) підпункт 1 пункту \"а\" частини першої викласти в такій\nредакції:\n\"1) підготовка і внесення на розгляд ради пропозицій про\nвведення або скорочення посад працівників місцевої міліції\nвиходячи з нормативів, затверджених Міністерством внутрішніх справ\nУкраїни, витрат на утримання та матеріально-технічне забезпечення\nдіяльності місцевої міліції, навчання її працівників, створення\nдля них необхідних житлово-побутових умов\";\nб) доповнити частиною третьою такого змісту:\n\"3. До відання виконавчих органів міських (міст, де утворені\nоргани внутрішніх справ) рад належить підготовка і внесення разом\nз відповідними місцевими державними адміністраціями на розгляд\nради пропозицій, погоджених з відповідними головними управліннями,\nуправліннями Міністерства внутрішніх справ України в Автономній\nРеспубліці Крим, областях, містах Києві та Севастополі, щодо\nутворення, реорганізації або ліквідації місцевої міліції,\nчисельності її працівників згідно з нормативами, затвердженими\nМіністерством внутрішніх справ України, витрат на утримання та\nматеріально-технічне забезпечення діяльності місцевої міліції,\nнавчання її працівників, створення для них необхідних\nжитлово-побутових умов\";\n3) частину другу статті 41 після слів \"контролюють їх\nвиконання\" доповнити словами \"утворюють за погодженням з\nвідповідними головними управліннями, управліннями Міністерства\nвнутрішніх справ України в Автономній Республіці Крим, областях,\nмістах Києві та Севастополі місцеву міліцію; погоджують\nпризначення на посади і звільнення з посад керівника місцевої\nміліції, начальників структурних підрозділів та дільничних\nінспекторів цієї міліції; вносять у встановленому порядку\nпропозиції щодо їх заохочення або притягнення до відповідальності;\nзаслуховують звіти начальників органів внутрішніх справ про стан\nборотьби зі злочинністю, а також керівників місцевої міліції про\nстан громадської безпеки та охорони громадського порядку на\nвідповідній території; порушують перед відповідними органами\nпитання про звільнення з посад цих керівників у разі визнання їх\nдіяльності незадовільною\";\n4) частину третю статті 42 доповнити пунктами 21 і 22 такого\nзмісту:\n\"21) забезпечує в межах повноважень, визначених\nзаконодавством, організацію охорони громадського порядку і\nгромадську безпеку на відповідній території, дотримання законності\nта належну організацію роботи місцевої міліції;\n22) вносить до головних управлінь, управлінь Міністерства\nвнутрішніх справ України в Автономній Республіці Крим, областях,\nмістах Києві та Севастополі пропозиції щодо призначення на посади\nі звільнення з посад працівників місцевої міліції, їх заохочення\nабо притягнення до відповідальності\";\n5) у статті 43:\nа) частину першу доповнити пунктами 33 і 34 такого змісту:\n\"33) утворення за погодженням з відповідними головними\nуправліннями, управліннями Міністерства внутрішніх справ України в\nАвтономній Республіці Крим, областях, містах Києві та Севастополі\nмісцевої міліції; погодження призначення на посади і звільнення з\nпосад керівника місцевої міліції та начальників структурних\nпідрозділів цієї міліції й дільничних інспекторів міліції,\nвнесення пропозицій щодо їх заохочення або притягнення до\nвідповідальності;\n34) заслуховування звітів начальників органів внутрішніх\nсправ про стан боротьби зі злочинністю, а також керівників\nмісцевої міліції про стан громадської безпеки та охорони\nгромадського порядку на відповідній території, порушення перед\nвідповідними органами питання про звільнення з посад цих\nкерівників у разі визнання їх діяльності незадовільною\";\nб) доповнити частиною четвертою такого змісту:\n\"4. Виключно на пленарних засіданнях районних рад, крім\nпитань, зазначених у частині першій цієї статті, вирішуються\nпитання про внесення до обласної ради погоджених з відповідними\nголовними управліннями, управліннями Міністерства внутрішніх справ\nУкраїни в Автономній Республіці Крим, областях, містах Києві та\nСевастополі пропозицій про введення або скорочення посад\nпрацівників місцевої міліції\".\n4. Статтю 25 Закону України \"Про місцеві державні\nадміністрації\" ( 586-14 ) (Відомості Верховної Ради України,\n1999 р., N 20-21, ст. 190; 2001 р., N 31, ст. 149, N 32, ст. 172;\n2003 р., N 24, ст. 159; 2004 р., N 10, ст. 103, N 19, ст. 259)\nдоповнити пунктом 16 такого змісту:\n\"16) здійснює разом з відповідними виконавчими органами рад\nпідготовку і внесення в установленому порядку на розгляд ради\nпропозицій, погоджених з відповідними головними управліннями,\nуправліннями Міністерства внутрішніх справ України в Автономній\nРеспубліці Крим, областях, містах Києві та Севастополі, щодо\nутворення, реорганізації або ліквідації місцевої міліції,\nчисельності її працівників згідно з нормативами, затвердженими\nМіністерством внутрішніх справ України, витрат на утримання та\nматеріально-технічне забезпечення діяльності місцевої міліції,\nнавчання її працівників, створення для них необхідних\nжитлово-побутових умов\".\nII. Прикінцеві та перехідні положення\n1. Цей Закон набирає чинності з дня його опублікування.\n2. Після набрання чинності цим Законом до утворення\nвідповідних підрозділів у складі місцевої міліції у складі міліції\nгромадської безпеки продовжують діяти підрозділи, які утримуються\nза рахунок коштів державного бюджету.\n\nПрезидент України Л.КУЧМА\n\nм. Київ, 4 березня 2004 року\nN 1577-IV\n\nПро внесення змін до деяких законодавчих актів України щодо місцевої міліції\nЗакон України від 04.03.2004 № 1577-IV\n\nВтрата чинності від 04.06.2008 , підстава — 309-VI\nПостійна адреса:\nhttps://zakon.rada.gov.ua/go/1577-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}