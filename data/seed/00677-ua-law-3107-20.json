{
  "id": "ua-law-3107-20",
  "type": "statute",
  "title": "Закон України (3107-20)",
  "title_en": "",
  "short_name": "3107-20",
  "status": "in_force",
  "issued_date": "2023-05-29",
  "url": "https://zakon.rada.gov.ua/laws/show/3107-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро День пам’яті та перемоги над нацизмом у Другій світовій війні 1939-1945 років\n\n(Відомості Верховної Ради (ВВР), 2023, № 73, ст.258)\n\nВерховна Рада України постановляє:\n\nI. Установити в Україні День пам’яті та перемоги над нацизмом у Другій світовій війні 1939-1945 років, який відзначати щорічно 8 травня.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Внести зміни до таких законодавчих актів України:\n\n1) абзац шостий частини першої статті 73 Кодексу законів про працю України (Відомості Верховної Ради УРСР, 1971 р., додаток до № 50, ст. 375) викласти в такій редакції:\n\n\"8 травня - День пам’яті та перемоги над нацизмом у Другій світовій війні 1939-1945 років\";\n\n2) у Законі України \"Про увічнення перемоги над нацизмом у Другій світовій війні 1939-1945 років\" (Відомості Верховної Ради України, 2015 р., № 25, ст. 191):\n\nтекст статті 1 викласти в такій редакції:\n\n\"1. Шанобливе ставлення до пам’яті про перемогу над нацизмом у Другій світовій війні 1939-1945 років, про ветеранів війни, учасників українського визвольного руху та жертв нацизму є священним обов’язком держави та громадян України.\n\n2. З метою вшанування пам’яті всіх жертв Другої світової війни 1939-1945 років і відзначення перемоги над нацизмом щороку 8 травня в Україні відзначається День пам’яті та перемоги над нацизмом у Другій світовій війні 1939-1945 років\";\n\nу пункті 1 частини першої статті 2 слова \"Дня пам’яті та примирення, Дня перемоги\" замінити словами та цифрами \"Дня пам’яті та перемоги над нацизмом у Другій світовій війні 1939-1945 років\";\n\nу частині першій статті 3 слова \"Дня пам’яті та примирення, Дня перемоги і Дня захисника України\" замінити словами та цифрами \"Дня пам’яті та перемоги над нацизмом у Другій світовій війні 1939-1945 років, Дня захисників і захисниць України\".\n\n3. Кабінету Міністрів України забезпечити приведення нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n29 травня 2023 року\n\n№ 3107-IX\n\nПро День пам'яті та перемоги над нацизмом у Другій світовій війні 1939-1945 років\nЗакон України від 29.05.2023 № 3107-IX\n\nПрийняття від 29.05.2023\nПостійна адреса:\nhttps://zakon.rada.gov.ua/go/3107-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}