{
  "id": "ua-law-2359-14",
  "type": "statute",
  "title": "Закон України (2359-14)",
  "title_en": "",
  "short_name": "2359-14",
  "status": "in_force",
  "issued_date": "2001-04-05",
  "url": "https://zakon.rada.gov.ua/laws/show/2359-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про адміністративні\nправопорушення щодо встановлення відповідальності\nза порушення законодавства про племінну справу\nу тваринництві\n\n( Відомості Верховної Ради України (ВВР), 2001, N 23, ст.115 )\n\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Доповнити Кодекс статтею 107-1 такого змісту:\n\" Стаття 107-1. Порушення законодавства про племінну справу у\nтваринництві\nПорушення законодавства про племінну справу у тваринництві:\nоформлення племінних свідоцтв (сертифікатів) на племінні\n(генетичні) ресурси без урахування даних офіційного обліку\nпродуктивності тварин, офіційної класифікації (оцінки) за типом,\nімуногенетичного контролю, внесення до документів з племінної\nсправи недостовірних даних, використання для відтворення\nнеатестованих та недопущених до відтворення плідників,\nнедодержання встановлених технологічних та ветеринарно-санітарних\nвимог і правил щодо отримання, зберігання та використання\nплемінних (генетичних) ресурсів -\nтягне за собою накладення штрафу на громадян від п'яти до\nдесяти неоподатковуваних мінімумів доходів громадян, а на\nпосадових осіб - від тридцяти до п'ятдесяти неоподатковуваних\nмінімумів доходів громадян.\nДії, передбачені частиною першою цієї статті, вчинені особою,\nяку протягом року було піддано адміністративному стягненню за такі\nж порушення, -\nтягнуть за собою накладення штрафу на громадян від десяти до\nтридцяти неоподатковуваних мінімумів доходів громадян, а на\nпосадових осіб - від п'ятдесяти до ста п'ятдесяти\nнеоподатковуваних мінімумів доходів громадян\".\n2. У статті 221 та частині першій статті 294 слово і цифри\n\"статтею 106-2\" замінити словом та цифрами \"статтями 106-2,\n107-1\".\n3. Пункт 1 частини першої статті 255 доповнити абзацом такого\nзмісту:\n\"державних органів управління племінною справою у\nтваринництві (стаття 107-1)\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 5 квітня 2001 року\nN 2359-III\n\nПро внесення змін до Кодексу України про адміністративні правопорушення щодо встановлення відповідальності за порушення законодавства про племінну справу у тваринництві\nЗакон України від 05.04.2001 № 2359-III\n\nПрийняття від 05.04.2001\nПостійна адреса:\nhttps://zakon.rada.gov.ua/go/2359-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}