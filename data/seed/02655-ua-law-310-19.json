{
  "id": "ua-law-310-19",
  "type": "statute",
  "title": "Закон України (310-19)",
  "title_en": "",
  "short_name": "310-19",
  "status": "in_force",
  "issued_date": "2015-04-09",
  "url": "https://zakon.rada.gov.ua/laws/show/310-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо організації харчування особового складу Збройних Сил України\n\n(Відомості Верховної Ради (ВВР), 2015, № 24, ст.185)\n\nВерховна Рада України постановляє:\n\nI. Внести зміни до таких законодавчих актів України:\n\n1. Частину другу статті 179 Господарського кодексу України (Відомості Верховної Ради України, 2003 р., №№ 18-22, ст. 144) після слів \"уповноважені ним\" доповнити словами \"або законом\".\n\n2. У статті 7 Закону України \"Про господарську діяльність у Збройних Силах України\" (Відомості Верховної Ради України, 1999 p., № 48, ст. 408):\n\n1) назву після слів \"в оренду\" доповнити словами \"чи на умовах позички\";\n\n2) доповнити частинами сьомою - одинадцятою такого змісту:\n\n\"Рухоме та нерухоме майно, необхідне для організації харчування особового складу Збройних Сил України в стаціонарних та польових умовах, передається військовими частинами на безоплатній основі переможцям процедур закупівель послуг з організації харчування особового складу Збройних Сил України, визначеним відповідно до Закону України \"Про здійснення державних закупівель\". Передача такого рухомого та нерухомого майна здійснюється виключно за договором (договорами) позички.\n\nПерелік рухомого та нерухомого майна, необхідного для організації харчування особового складу Збройних Сил України, яке планується передати за договором (договорами) позички переможцю процедур закупівель послуг з організації харчування особового складу Збройних Сил України, зазначається в оголошенні про проведення процедури закупівлі.\n\nДоговір (договори) позички рухомого, нерухомого майна, необхідного для організації харчування особового складу Збройних Сил України, укладається (укладаються) на той самий строк, що й відповідний договір (договори) про закупівлю послуг з організації харчування особового складу Збройних Сил України.\n\nТиповий договір позички рухомого , нерухомого майна, необхідного для організації харчування особового складу Збройних Сил України, затверджується Міністерством оборони України.\n\nРухоме та нерухоме майно, передане на безоплатній основі на умовах позички відповідно до частин сьомої - дев’ятої цієї статті, використовується користувачем виключно для організації харчування особового складу Збройних Сил України в стаціонарних, польових умовах. Використання цього майна в інших цілях забороняється\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк:\n\nзатвердити механізм контролю за якістю послуг із харчування особового складу Збройних Сил України;\n\nзабезпечити затвердження Міністерством оборони України типового договору позички рухомого, нерухомого майна, необхідного для організації харчування особового складу Збройних Сил України.\n\nПрезидент України\n\nП.ПОРОШЕНКО\n\nм. Київ\n\n9 квітня 2015 року\n\n№ 310-VIII\n\nПро внесення змін до деяких законодавчих актів України щодо організації харчування особового складу Збройних Сил України\nЗакон України від 09.04.2015 № 310-VIII\n\nПрийняття від 09.04.2015\nПостійна адреса:\nhttps://zakon.rada.gov.ua/go/310-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}