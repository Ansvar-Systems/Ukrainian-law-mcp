{
  "id": "ua-law-1512-17",
  "type": "statute",
  "title": "Закон України (1512-17)",
  "title_en": "",
  "short_name": "1512-17",
  "status": "in_force",
  "issued_date": "2009-06-11",
  "url": "https://zakon.rada.gov.ua/laws/show/1512-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких\nзаконодавчих актів України щодо вдосконалення\nрегулювання відносин у сфері попередження\nта зменшення вживання тютюнових виробів\nі їх шкідливого впливу на здоров'я населення\n( Відомості Верховної Ради України (ВВР), 2009, N 49, ст.730 )\n{ Із змінами, внесеними згідно із Законом\nN 3817-IX ( 3817-20 ) від 18.06.2024 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) в абзаці другому частини другої статей 110 і 115 слова\n\"від одного до трьох\" замінити словами \"від п'яти до двадцяти\";\n2) в абзаці другому частини третьої статей 117 і 119 слова\n\"від одного до трьох\" замінити словами \"від п'яти до двадцяти\";\n3) у статті 156:\nв абзаці другому частини першої слова \"від двадцяти до ста\"\nзамінити словами \"від п'ятдесяти до двохсот\";\nу частині другій:\nабзац перший доповнити словами \"або продаж тютюнових виробів\nв упаковках, що містять менш як 20 сигарет, або цигарок, чи\nпоштучно (крім сигар)\";\nв абзаці другому слова \"від п'яти до двадцяти\" замінити\nсловами \"від тридцяти до ста\";\nв абзаці другому частини третьої слова \"від трьох до десяти\"\nзамінити словами \"від тридцяти до п'ятдесяти\";\nв абзаці другому частини четвертої слова \"від двадцяти до\nтридцяти\" замінити словами \"від ста п'ятдесяти до двохсот\nп'ятдесяти\";\n4) у статті 164-5:\nв абзаці другому частини першої слова \"від двадцяти до ста\"\nзамінити словами \"від п'ятдесяти до двохсот\";\nв абзаці другому частини другої слова \"від ста до трьохсот\"\nзамінити словами \"від двохсот до п'ятисот\";\nв абзаці другому частини третьої слова \"від трьох до\nп'ятнадцяти\" замінити словами \"від п'ятнадцяти до двадцяти\";\n5) в абзаці другому статті 168-2 слова \"від п'яти до\nтридцяти\" замінити словами \"від тридцяти до ста\";\n6) у статті 175-1:\nв абзаці другому частини першої слова \"від одного до п'яти\"\nзамінити словами \"від трьох до десяти\";\nв абзаці другому частини другої слова \"від п'яти до семи\"\nзамінити словами \"від десяти до двадцяти\";\n7) у пункті 1 частини другої статті 229 слова \"до трьох\"\nзамінити словами \"до десяти\".\n\n{ Пункт 2 розділу I втратив чинність на підставі Закону\nN 3817-IX ( 3817-20 ) від 18.06.2024 }\n\n3. У Законі України \"Про заходи щодо попередження та\nзменшення вживання тютюнових виробів і їх шкідливого впливу на\nздоров'я населення\" ( 2899-15 ) (Відомості Верховної Ради України,\n2005 р., N 52, ст. 565; 2006 р., N 26, ст. 213):\n1) абзаци третій, сьомий та десятий статті 1 викласти в такій\nредакції:\n\"залежність від тютюну (нікотинова залежність) -\nпсихофізичний стан, зумовлений залежністю особи від нікотину та\nінших інгредієнтів тютюнового виробу, що потрапляють в її організм\nвнаслідок вживання нею тютюнових виробів\";\n\"медичне попередження споживачів тютюнових виробів -\nінформація, що міститься на упаковках тютюнових виробів, про\nшкідливий вплив вживання цих виробів на здоров'я людини. Медичні\nпопередження споживачів тютюнових виробів складаються із основного\nта додаткового попереджень\";\n\"робоче місце - простір, відведений у будівлі чи споруді для\nперебування працівника в процесі трудової діяльності\";\n2) в абзаці шостому статті 3, в абзацах четвертому та\nвосьмому статті 5, в абзацах четвертому, восьмому, одинадцятому та\nтринадцятому статті 7, у назві та абзаці п'ятому частини першої\nстатті 15 та в абзаці четвертому частини першої статті 17 слова\n\"залежності від вживання тютюнових виробів\" та \"залежності від\nтютюнових виробів\" замінити словами \"залежності від тютюну\n(нікотинової залежності)\";\n3) у статті 4:\nабзаци четвертий та п'ятий викласти в такій редакції:\n\"поступовості та поетапності заходів, спрямованих на охорону\nздоров'я населення від впливу тютюнового диму, запобігання початку\nкуріння тютюнових виробів чи інших способів їх вживання,\nнасамперед серед дітей та молоді, та зменшення вживання тютюнових\nвиробів;\nучасті фізичних осіб, об'єднань громадян, діяльність яких не\nпов'язана з тютюновою промисловістю, у заходах щодо попередження\nта зменшення вживання тютюнових виробів і їх шкідливого впливу на\nздоров'я населення\";\nдоповнити абзацом восьмим такого змісту:\n\"пріоритетності політики у сфері охорони здоров'я у\nпорівнянні з фінансовими, податковими та корпоративними інтересами\nсуб'єктів господарювання, діяльність яких пов'язана з тютюновою\nпромисловістю\";\n4) абзац третій статті 6 викласти в такій редакції:\n\"розробляє та забезпечує виконання відповідних\nзагальнодержавних програм попередження та зменшення вживання\nтютюнових виробів і їх шкідливого впливу на здоров'я населення,\nзабезпечує ефективне використання бюджетних коштів на їх\nреалізацію\";\n5) абзац другий статті 7 викласти в такій редакції:\n\"реалізує державну політику щодо попередження та зменшення\nвживання тютюнових виробів і їх шкідливого впливу на здоров'я\nнаселення відповідно до закону, бере участь у розробленні та\nвиконанні відповідних загальнодержавних програм попередження та\nзменшення вживання тютюнових виробів і їх шкідливого впливу на\nздоров'я населення\";\n6) абзац шостий статті 8 викласти в такій редакції:\n\"сприяють вирішенню питань щодо фінансового забезпечення\nлікувально-профілактичних заходів та робіт, пов'язаних з\nпрофілактикою захворюваності, спричиненої вживанням тютюнових\nвиробів і шкідливим впливом тютюнового диму, а також лікуванням\nзалежності від тютюну (нікотинової залежності), у тому числі\nщорічно при формуванні відповідних бюджетів\";\n7) абзац третій статті 9 викласти в такій редакції:\n\"сприяють вирішенню питань фінансового та\nматеріально-технічного забезпечення заходів і робіт, спрямованих\nна обмеження вживання тютюнових виробів, а також зменшення їх\nшкідливого впливу на здоров'я населення, у тому числі щорічно при\nформуванні відповідних бюджетів\";\n8) абзац третій частини другої та частину четверту статті 10\nвикласти в такій редакції:\n\"на упаковці яких відсутні медичні попередження споживачів\nтютюнових виробів і інформаційний напис про вміст нікотину та\nсмоли, що входять до складу тютюнових виробів і виділяються з\nтютюновим димом під час їх куріння\";\n\"Забороняється включення тютюнових виробів і предметів,\nпов'язаних з їх вживанням, до гуманітарної допомоги, а також\nпоширення тютюнових виробів серед населення безоплатно\";\n9) статтю 12 викласти в такій редакції:\n\" Стаття 12. Медичні попередження споживачів тютюнових виробів\nі інформаційний напис про вміст нікотину\nта смоли, що входять до складу тютюнових виробів\nі виділяються з тютюновим димом під час\nїх куріння\nНа кожній упаковці тютюнових виробів мають бути зазначені\nосновне медичне попередження споживачів тютюнових виробів та\nдодаткове медичне попередження, що супроводжується відповідним\nкольоровим малюнком (малюнками) та (або) піктограмою\n(піктограмами), а також має бути інформаційний напис про вміст\nнікотину та смоли, що входять до складу тютюнових виробів і\nвиділяються з тютюновим димом під час куріння тютюнових виробів.\nНа одній більшій зовнішній стороні упаковки тютюнових виробів\nзазначається основне медичне попередження споживачів тютюнових\nвиробів - \"Куріння вбиває\".\nНа другій більшій зовнішній стороні упаковки тютюнових\nвиробів зазначають додаткове медичне попередження у вигляді одного\nз десяти текстових написів такого змісту: \"Куріння викликає рак\nлегень\", \"Куріння викликає залежність від тютюну (нікотинову\nзалежність) - не починайте курити!\", \"Курці помирають рано\",\n\"Куріння викликає старіння шкіри\", \"Куріння знижує здатність жінок\nдо народження дітей\", \"Відмова від куріння значно зменшує ризик\nнебезпечних серцевих захворювань і захворювань легенів\", \"Куріння\nруйнує артерії, викликає серцеві напади та інсульт\", \"Куріння може\nвикликати повільну та болісну смерть\", \"Куріння під час вагітності\nзавдає шкоди вашій дитині\", \"Куріння пошкоджує сперму і може\nпризвести до імпотенції\" і малюнку (малюнків) та (або) піктограми\n(піктограм). Кожен варіант текстових написів додаткових медичних\nпопереджень наноситься виробником тютюнових виробів на упаковки\nтютюнових виробів почергово.\nЗазначені малюнок (малюнки) та (або) піктограма (піктограми)\nзатверджуються Кабінетом Міністрів України за поданням\nцентрального органу виконавчої влади у сфері охорони здоров'я і\nпідлягають перегляду (перезатвердженню) Кабінетом Міністрів\nУкраїни у такому ж порядку один раз на три роки.\nМалюнок (малюнки) та (або) піктограма (піктограми) наносяться\nвиробником тютюнових виробів на упаковки тютюнових виробів не\nпізніше ніж через шість місяців з дня оприлюднення акта про їх\nзатвердження (перезатвердження).\nОсновне та додаткове медичні попередження споживачів\nтютюнових виробів мають бути розміщені в рамці чорного кольору\nшириною не менше ніж три міліметри. Площа, обмежена рамкою,\nвключаючи площу самої рамки, має становити не менше ніж\n50 відсотків площі зовнішньої поверхні більшої зовнішньої сторони\nупаковки тютюнових виробів.\nТексти основного та додаткового медичних попереджень\nспоживачів тютюнових виробів, що зазначаються на кожній упаковці\nтютюнових виробів, мають бути чіткими, надрукованими чорним жирним\nшрифтом на білому фоні, рядковими літерами, за винятком першої\nлітери попередження, і розміщуватися таким чином, щоб забезпечити\nцілісність тексту при відкриванні тютюнового виробу у спосіб,\nзазначений на його упаковці, та не перекриватися іншою друкованою\nінформацією або марками акцизного збору.\nІнформаційний напис про вміст нікотину та смоли, що входять\nдо складу тютюнових виробів і виділяються з тютюновим димом під\nчас їх куріння, зазначається на зовнішній поверхні однієї меншої\nсторони упаковки тютюнових виробів і повинен займати не менше\n15 відсотків площі цієї сторони\";\n10) статтю 13 викласти в такій редакції:\n\" Стаття 13. Обмеження щодо реалізації (продажу) та вживання\nтютюнових виробів\nРеалізація (продаж) тютюнових виробів, предметів, пов'язаних\nз їх вживанням, особам, які не досягли 18 років, а також\nреалізація (продаж) тютюнових виробів в упаковках, що містять\nменше ніж 20 сигарет або цигарок, чи поштучно (крім сигар)\nзабороняються. Законом можуть встановлюватися й інші обмеження\nщодо реалізації (продажу) тютюнових виробів.\nЗабороняється куріння тютюнових виробів у громадських місцях,\nу тому числі:\nу закладах охорони здоров'я, навчальних закладах незалежно\nвід форми власності і підпорядкування;\nу спортивних спорудах;\nу закладах, підприємствах та організаціях культури;\nу залах чекання пасажирів на залізничних, авто- і\nаеровокзалах;\nу вагонах поїздів, автобусах, таксі, включаючи маршрутні\nтаксі, тролейбусах, трамваях, метрополітені;\nу ліфтах жилих будинків.\nКуріння тютюнових виробів забороняється на територіях дитячих\nмайданчиків.\nВ інших місцях та на робочих місцях куріння тютюнових виробів\nдозволяється лише у спеціально відведених для цього місцях.\nВласник або уповноважені ним особи чи орендарі відповідних споруд,\nокремих приміщень зобов'язані відвести місця для куріння,\nобладнані витяжною вентиляцією чи іншими засобами для видалення\nтютюнового диму, а також розмістити наочну інформацію про\nрозташування таких місць та про шкоду, якої завдають здоров'ю\nлюдини куріння тютюнових виробів чи інші способи їх вживання.\nЗаконом можуть встановлюватися й інші обмеження щодо місць\nвживання тютюнових виробів.\nНа підприємствах (організаціях) громадського харчування для\nосіб, які не курять, відводиться не менше ніж половина площі цих\nгромадських місць, розміщеної так, щоб тютюновий дим не\nпоширювався на цю територію.\nУ готелях та інших місцях тимчасового розміщення громадян для\nосіб, які не курять, відводиться не менше ніж 50 відсотків номерів\nцих готелів та (або) місць розміщення\";\n11) у статті 20:\nчастини другу - п'яту викласти в такій редакції:\n\"За порушення норм цього Закону спеціально уповноважений\nцентральний орган виконавчої влади у сфері захисту прав\nспоживачів, стандартизації, метрології, підтвердження\nвідповідності застосовує фінансові санкції до суб'єктів\nгосподарювання у разі:\nроздрібної реалізації тютюнових виробів без медичних\nпопереджень споживачів тютюнових виробів і інформаційного напису\nпро вміст нікотину та смоли, що входять до складу тютюнових\nвиробів і виділяються з тютюновим димом під час їх куріння, - від\nп'ятдесяти гривень до десяти тисяч гривень;\nроздрібної реалізації тютюнових виробів, у яких вміст\nшкідливих речовин перевищує встановлені цим Законом допустимі\nрівні, - від ста гривень до двадцяти тисяч гривень;\nроздрібної реалізації тютюнових виробів з використанням на їх\nупаковці слів, що містять додаткові характеристики тютюнових\nвиробів: \"з низьким вмістом смоли\", \"легкі\", \"суперлегкі\",\n\"ультралегкі\", аналоги таких слів іноземними мовами, які створюють\nвраження про те, що такий тютюновий виріб менш шкідливий для\nздоров'я, - від п'ятдесяти гривень до десяти тисяч гривень;\nімпорту, оптової реалізації тютюнових виробів на території\nУкраїни без медичних попереджень споживачів тютюнових виробів і\nінформаційного напису про вміст нікотину та смоли, що входять до\nскладу тютюнових виробів і виділяються з тютюновим димом під час\nїх куріння, - від п'ятисот гривень до десяти тисяч гривень;\nімпорту, оптової реалізації тютюнових виробів на території\nУкраїни, у яких вміст шкідливих речовин перевищує встановлені цим\nЗаконом допустимі рівні, - від тисячі гривень до двадцяти тисяч\nгривень;\nімпорту, оптової реалізації тютюнових виробів з використанням\nна їх упаковці слів, що містять додаткові характеристики тютюнових\nвиробів: \"з низьким вмістом смоли\", \"легкі\", \"суперлегкі\",\n\"ультралегкі\", аналоги таких слів іноземними мовами, які створюють\nвраження про те, що такий тютюновий виріб менш шкідливий для\nздоров'я, - від п'ятисот гривень до десяти тисяч гривень;\nвиробництва та введення в обіг на території України тютюнових\nвиробів без медичних попереджень споживачів тютюнових виробів і\nінформаційного напису про вміст нікотину та смоли, що входять до\nскладу тютюнових виробів і виділяються з тютюновим димом під час\nїх куріння, - від двох тисяч гривень до двадцяти тисяч гривень;\nвиробництва та введення в обіг на території України тютюнових\nвиробів, у яких вміст шкідливих речовин перевищує встановлені цим\nЗаконом допустимі рівні, - від п'яти тисяч гривень до п'ятдесяти\nтисяч гривень;\nвиробництва та введення в обіг на території України тютюнових\nвиробів з використанням на їх упаковці слів, що містять додаткові\nхарактеристики тютюнових виробів: \"з низьким вмістом смоли\",\n\"легкі\", \"суперлегкі\", \"ультралегкі\", аналоги таких слів\nіноземними мовами, які створюють враження про те, що такий\nтютюновий виріб менш шкідливий для здоров'я, - від двох тисяч\nгривень до двадцяти тисяч гривень;\nневідведення на підприємствах (організаціях) громадського\nхарчування для осіб, які не курять, не менше ніж половини площі\nцих громадських місць, розміщеної так, щоб тютюновий дим не\nпоширювався на цю територію, - від однієї тисячі гривень до десяти\nтисяч гривень;\nневідведення у готелях та в інших місцях тимчасового\nрозміщення громадян для осіб, які не курять, не менше ніж 50\nвідсотків номерів цих готелів та (або) місць розміщення - від\nоднієї тисячі гривень до десяти тисяч гривень.\nРішення спеціально уповноваженого центрального органу\nвиконавчої влади у сфері захисту прав споживачів, стандартизації,\nметрології, підтвердження відповідності може бути оскаржено до\nсуду.\nФінансові санкції, накладені спеціально уповноваженим\nцентральним органом виконавчої влади у сфері захисту прав\nспоживачів, стандартизації, метрології, підтвердження\nвідповідності, стягуються у встановленому законом порядку.\nФінансові санкції, передбачені частиною другою цієї статті,\nнакладаються керівником, заступниками керівника спеціально\nуповноваженого центрального органу виконавчої влади у сфері\nзахисту прав споживачів, стандартизації, метрології, підтвердження\nвідповідності, керівником чи заступниками керівника управлінь в\nАвтономній Республіці Крим, областях, містах Києві та Севастополі\nпісля розгляду матеріалів, які засвідчують факт порушення\";\nу частині шостій слова \"органу з питань технічного\nрегулювання та споживчої політики\" замінити словами \"спеціально\nуповноваженого центрального органу виконавчої влади у сфері\nзахисту прав споживачів, стандартизації, метрології, підтвердження\nвідповідності\".\nII. Прикінцеві положення\n1. Цей Закон набирає чинності з дня його опублікування, крім:\nпідпункту 1 пункту 2 та підпункту 9 пункту 3 розділу І цього\nЗакону, які набирають чинності з 1 січня 2011 року;\nпідпункту 3 пункту 2 і підпункту 10 пункту 3 розділу І цього\nЗакону щодо реалізації (продажу) тютюнових виробів в упаковках, що\nмістять менше ніж 20 сигарет або цигарок, які набирають чинності з\n1 січня 2011 року.\n2. Кабінету Міністрів України у тримісячний строк з дня\nопублікування цього Закону:\nзатвердити кольорові малюнки і піктограми, що входять до\nдодаткових медичних попереджень;\nзабезпечити приведення підзаконних нормативно-правових актів\nу відповідність із цим Законом.\n\nПрезидент України В.ЮЩЕНКО\n\nм. Київ, 11 червня 2009 року\nN 1512-VI\n\nПро внесення змін до деяких законодавчих актів України щодо вдосконалення регулювання відносин у сфері попередження та зменшення вживання тютюнових виробів і їх шкідливого впливу на здоров'я населення\nЗакон України від 11.06.2009 № 1512-VI\n\nРедакція від 01.01.2025 , підстава — 3817-IX\nПостійна адреса:\nhttps://zakon.rada.gov.ua/go/1512-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}