{
  "id": "ua-law-2197-20",
  "type": "statute",
  "title": "Закон України (2197-20)",
  "title_en": "",
  "short_name": "2197-20",
  "status": "in_force",
  "issued_date": "2022-04-14",
  "url": "https://zakon.rada.gov.ua/laws/show/2197-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про військовий обов’язок і військову службу\" щодо окремих питань проходження військової служби іноземцями та особами без громадянства\n\nВерховна Рада України постановляє:\n\n1. Внести до Закону України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами) такі зміни:\n\n1) статтю 21 -2 після частини першої доповнити двома новими частинами такого змісту:\n\n\"2. Для військовослужбовців із числа іноземців та осіб без громадянства, які приймаються на військову службу за контрактом та призначаються на посади, встановлюються такі строки військової служби в календарному обчисленні:\n\nдля осіб рядового складу - 3 роки;\n\nдля осіб сержантського і старшинського складу - від 3 до 5 років.\n\n3. Під час дії особливого періоду військовослужбовцям із числа іноземців та осіб без громадянства, які проходять військову службу за контрактом, гарантується можливість припинення (розірвання) контракту за власним бажанням\".\n\nУ зв’язку з цим частини другу і третю вважати відповідно частинами четвертою і п’ятою;\n\n2) пункт 3 частини п’ятої статті 26 доповнити підпунктом \"ґ\" такого змісту:\n\n\"ґ) за власним бажанням (для військовослужбовців із числа іноземців та осіб без громадянства, які проходять військову службу за контрактом у Збройних Силах України)\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n14 квітня 2022 року\n\n№ 2197-IX\n\nПро внесення змін до Закону України \"Про військовий обов'язок і військову службу\" щодо окремих питань проходження військової служби іноземцями та особами без громадянства\nЗакон України від 14.04.2022 № 2197-IX\n\nПрийняття від 14.04.2022\nПостійна адреса:\nhttps://zakon.rada.gov.ua/go/2197-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}