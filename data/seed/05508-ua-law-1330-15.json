{
  "id": "ua-law-1330-15",
  "type": "statute",
  "title": "Закон України (1330-15)",
  "title_en": "",
  "short_name": "1330-15",
  "status": "in_force",
  "issued_date": "2003-11-25",
  "url": "https://zakon.rada.gov.ua/laws/show/1330-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\nПро внесення змін до Закону України\n\"Про електроенергетику\"\n( Відомості Верховної Ради України (ВВР), 2004, N 15, ст.210 )\n\nВерховна Рада України п о с т а н о в л я є :\nI. Внести до Закону України \"Про електроенергетику\"\n( 575/97-ВР ) (Відомості Верховної Ради України, 1998 р., N 1,\nст. 1; 2000 р., N 38, ст. 319, ст. 321; 2002 р., N 16, ст. 114;\n2003 р., N 29, ст. 231, ст. 236, N 52, ст. 378; 2004 р., N 8,\nст. 67) такі зміни:\n1. Статтю 1 доповнити абзацами такого змісту:\n\"заборонена зона гідроелектротехнічних споруд - земельна\nділянка, яка прилягає до основної огорожі з внутрішньої сторони\nтериторії гідроелектротехнічної споруди, обладнана\nінженерно-технічними засобами та позначена попереджувальними\nзнаками, а також ділянка водної акваторії верхнього і нижнього\nб'єфів на відстані 500 метрів від греблі гідроелектростанції,\nпозначена знаками, які попереджають про заборону доступу на її\nтериторію сторонніх осіб, суден та плавучих об'єктів;\nконтрольована зона гідроелектротехнічних споруд - позначена\nпопереджувальними знаками територія бетонних та земельних гребель\nгідроелектротехнічних споруд і земельних ділянок, розташованих між\nводосховищами і дренажними каналами;\nособливо важливі об'єкти електроенергетики - об'єкти, які\nзабезпечують стале функціонування об'єднаної енергетичної системи\nУкраїни, руйнація або пошкодження яких призведе до порушення\nелектропостачання господарюючих суб'єктів і населення, можливих\nлюдських жертв і значних матеріальних збитків\".\n2. Доповнити статтею 19-1 такого змісту:\n\" Стаття 19-1. Установлення особливого режиму охорони\nна території забороненої зони та контрольованої\nзони гідроелектротехнічних споруд\nНа території забороненої зони та контрольованої зони\nгідроелектротехнічних споруд установлюється особливий режим\nохорони.\nДоступ сторонніх осіб та всіх видів транспорту на цю\nтериторію можливий лише в порядку, встановленому власником\nгідроелектротехнічних споруд або уповноваженим ним органом.\nВиконання сторонніми особами робіт на території забороненої\nзони гідроелектротехнічних споруд здійснюється в порядку,\nвстановленому Кабінетом Міністрів України, а на території\nконтрольованої зони гідроелектротехнічних споруд - у порядку,\nвстановленому власником гідроелектротехнічних споруд або\nуповноваженим ним органом.\nТериторія забороненої зони та контрольованої зони\nгідроелектротехнічних споруд охороняється відомчою воєнізованою\nохороною. На території забороненої зони гідроелектротехнічних\nспоруд діє особливий (внутрішньооб'єктний та перепускний) режим.\nОсобливості режиму території забороненої зони та\nконтрольованої зони гідроелектротехнічних споруд визначаються\nКабінетом Міністрів України\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України в тримісячний строк після\nнабрання чинності цим Законом:\nпривести свої нормативно-правові акти у відповідність з цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади своїх нормативно-правових\nактів, що суперечать цьому Закону.\n\nПрезидент України Л.КУЧМА\n\nм. Київ, 25 листопада 2003 року\nN 1330-IV\n\nПро внесення змін до Закону України \"Про електроенергетику\"\nЗакон України від 25.11.2003 № 1330-IV\n\nВтрата чинності від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/1330-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}