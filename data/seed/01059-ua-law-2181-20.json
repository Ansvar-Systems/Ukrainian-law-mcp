{
  "id": "ua-law-2181-20",
  "type": "statute",
  "title": "Закон України (2181-20)",
  "title_en": "",
  "short_name": "2181-20",
  "status": "in_force",
  "issued_date": "2022-04-01",
  "url": "https://zakon.rada.gov.ua/laws/show/2181-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про оренду державного та комунального майна\"\n\nВерховна Рада України постановляє:\n\n1. Розділ \"Прикінцеві та перехідні положення\" Закону України \"Про оренду державного та комунального майна\" (Відомості Верховної Ради України, 2020 р., № 4, ст. 25) доповнити пунктами 6 -1 і 6 -2 такого змісту:\n\n\"6 -1 . Під час дії воєнного стану Кабінет Міністрів України може встановити інші правила передачі в оренду державного та комунального майна, ніж ті, що передбачені цим Законом, зокрема щодо:\n\nстроків надання згоди на включення об’єкта оренди до одного з Переліків;\n\nстартової орендної плати у випадках, якщо інформація про залишкову балансову вартість об’єкта оренди є меншою 10 відсотків первісної балансової вартості об’єкта оренди;\n\nнеобхідності здійснення оцінки об’єкта оренди для цілей передачі його в оренду орендарям, передбаченим абзацом першим частини першої статті 15 цього Закону;\n\nстроків проведення аукціону і затвердження протоколу результатів аукціону;\n\nнеобхідності та строків завантаження орендодавцем договору оренди та акта приймання-передачі до ЕТС;\n\nможливості підписання документів за допомогою кваліфікованого електронного підпису та переліку таких документів;\n\nпродовження договору оренди, зокрема щодо запровадження можливості автоматичного продовження договорів оренди, строк дії яких закінчується під час дії воєнного стану, на строк до припинення чи скасування та на чотири місяці після припинення чи скасування воєнного стану;\n\nприпинення орендарем договору оренди;\n\nнезастосування окремих обмежень на передачу майна в суборенду, передбачених абзацами дев’ятим і десятим частини першої статті 3 та статтею 22 цього Закону, при цьому строк дії укладеного відповідно до цієї статті договору суборенди не може перевищувати строк дії воєнного стану, збільшений на чотири місяці;\n\nможливості застосування пільгової орендної плати на строк, що не перевищує шість місяців, для орендарів, які беруть участь в аукціоні з оренди державного майна з метою переміщення виробництв, активів і потужностей для здійснення господарської діяльності, розміщених на території, визначеній Кабінетом Міністрів України, а також механізму підтвердження права на застосування пільгової орендної плати;\n\nповноважень військової адміністрації з питань, визначених цим пунктом.\n\n6 -2 . Строк дії договорів оренди державного майна, які укладаються під час дії воєнного стану, не може перевищувати 12 місяців після припинення чи скасування воєнного стану\".\n\n2. Цей Закон набирає чинності з дня, наступного за днем його опублікування, і діє під час дії воєнного стану та протягом одного року з дня припинення чи скасування дії воєнного стану.\n\nПрезидент України\n\nВ. ЗЕЛЕНСЬКИЙ\n\nм. Київ\n\n1 квітня 2022 року\n\n№ 2181-IX\n\nПро внесення змін до Закону України \"Про оренду державного та комунального майна\"\nЗакон України від 01.04.2022 № 2181-IX\n\nПрийняття від 01.04.2022\nПостійна адреса:\nhttps://zakon.rada.gov.ua/go/2181-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}