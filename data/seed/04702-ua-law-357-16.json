{
  "id": "ua-law-357-16",
  "type": "statute",
  "title": "Закон України (357-16)",
  "title_en": "",
  "short_name": "357-16",
  "status": "in_force",
  "issued_date": "2006-11-16",
  "url": "https://zakon.rada.gov.ua/laws/show/357-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 1909-IX ( 1909-20 ) від 18.11.2021 }\nПро внесення змін до\nЗакону України \"Про страхування\"\n( Відомості Верховної Ради України (ВВР), 2007, N 2, ст.14 )\n{ Із змінами, внесеними згідно із Законами\nN 1110-V ( 1110-16 ) від 31.05.2007, ВВР, 2007, N 44, ст.511\nN 251-VI ( 251-17 ) від 10.04.2008, ВВР, 2008, N 23, ст.214 }\n\nВерховна Рада України п о с т а н о в л я є :\nI. Внести до Закону України \"Про страхування\" ( 85/96-ВР )\n(Відомості Верховної Ради України, 2002 р., N 7, ст. 50; 2005 р.,\nN 37, ст. 447) такі зміни:\n1. У статті 2:\n1) останнє речення частини першої виключити;\n2) після частини першої доповнити новою частиною такого\nзмісту:\n\"Забороняється здійснювати страхову діяльність на території\nУкраїни страховиками-нерезидентами, крім таких видів страхової\nдіяльності:\nвиключно із страхування ризиків, пов'язаних з морськими\nперевезеннями, комерційною авіацією, запуском космічних ракет і\nфрахтом (включаючи супутники), у разі, якщо об'єктом страхування є\nмайнові інтереси, пов'язані з товарами, які транспортуються,\nта/або транспортним засобом, яким вони транспортуються, та/або\nбудь-яка відповідальність, що виникає у зв'язку з таким\nтранспортуванням товарів;\nперестрахування;\nстрахове посередництво, таке як брокерські та агентські\nоперації стосовно: перестрахування, виключно із страхуванням\nризиків, пов'язаних з морськими перевезеннями, комерційною\nавіацією, запуском космічних ракет і фрахтом (включаючи\nсупутники), у разі, якщо об'єктом страхування є майнові інтереси,\nпов'язані з товарами, які транспортуються, та/або транспортним\nзасобом, яким вони транспортуються, та/або будь-яка\nвідповідальність, що виникає у зв'язку з таким транспортуванням\nтоварів;\nдопоміжні послуги із страхування, такі як консультаційні\nпослуги, оцінка актуарного ризику та задоволення претензій\".\nУ зв'язку з цим частини другу - тринадцяту вважати відповідно\nчастинами третьою - чотирнадцятою; { Підпункт 2 пункту 1 в редакції Закону N 1110-V ( 1110-16 ) від\n31.05.2007 }\n3) після частини одинадцятої доповнити новою частиною такого\nзмісту:\n\"Страховик-нерезидент має право здійснювати страхову\nдіяльність в Україні за таких умов:\n1) держава, в якій зареєстрований страховик-нерезидент,\nналежить до держав - членів Світової організації торгівлі, не\nналежить до держав, які не беруть участі в міжнародному\nспівробітництві у сфері запобігання та протидії легалізації\n(відмиванню) доходів, одержаних злочинним шляхом, і фінансуванню\nтероризму, а також співпрацює із Групою з розробки фінансових\nзаходів боротьби з відмиванням грошей (FATF);\n2) між уповноваженим органом із здійснення нагляду за\nстраховими компаніями країни, в якій зареєстрований\nстраховик-нерезидент, та Уповноваженим органом підписано\nмеморандум (укладено угоду) про обмін інформацією;\n3) за страховою діяльністю відповідно до законодавства країни\nреєстрації страховика-нерезидента здійснюється державний нагляд;\n4) між Україною та країною, в якій зареєстрований\nстраховик-нерезидент, укладено міжнародний договір про запобігання\nподатковим ухиленням та уникнення подвійного оподаткування;\n5) страховик-нерезидент розташований на території країн або\nокремих територій, які згідно з рішенням Організації економічного\nспівробітництва та розвитку ООН не мають офшорного статусу, або на\nтериторії інших країн, якщо неофшорний статус такого страховика\nпідтверджений висновком відповідної торгово-економічної місії;\n6) страховик-нерезидент має відповідну ліцензію на здійснення\nстрахової діяльності відповідно до законодавства держави, в якій\nвін зареєстрований;\n7) рейтинг фінансової надійності (стійкості)\nстраховика-нерезидента відповідає вимогам, установленим\nУповноваженим органом\".\nУ зв'язку з цим частини дванадцяту - чотирнадцяту вважати\nвідповідно частинами тринадцятою - п'ятнадцятою.\n\n{ Пункт 2 виключено на підставі Закону N 1110-V ( 1110-16 )\nвід 31.05.2007 }\n\n3. У статті 15:\n1) частину шосту після слів \"перестрахових брокерів\"\nдоповнити словами \"(за винятком страхових та перестрахових\nброкерів-нерезидентів)\";\n2) частини восьму і дев'яту замінити трьома частинами такого\nзмісту:\n\"Посередницька діяльність на території України з укладання\nдоговорів страхування з іноземними страховиками не допускається,\nкрім:\nдоговорів страхування ризиків, пов'язаних з морськими\nперевезеннями, комерційною авіацією, запуском космічних ракет і\nфрахтом (включаючи супутники), в разі коли об'єктом страхування є\nмайнові інтереси, пов'язані з товарами, які транспортуються,\nта/або транспортним засобом, яким вони транспортуються, та/або\nбудь-яка відповідальність, що виникає у зв'язку з таким\nтранспортуванням товарів;\nдоговорів перестрахування з додержанням вимог цього Закону.\nПосередницька діяльність на території України з укладання\nдоговорів страхування зі страховиками-нерезидентами може\nздійснюватися відповідно до порядку та вимог, установлених\nУповноваженим органом з урахуванням вимог частини дванадцятої\nстатті 2 цього Закону.\nСтрахові та/або перестрахові брокери-нерезиденти зобов'язані\nписьмово повідомити Уповноваженому органу за встановленою ним\nформою про намір здійснювати діяльність на території України.\nУповноважений орган оприлюднює в триденний термін зазначену\nінформацію на своїй офіційній веб-сторінці в Інтернеті та в\nдрукованих засобах масової інформації. { Пункт 3 розділу I в редакції Закону N 251-VI ( 251-17 ) від\n10.04.2008 }\n4. Статтю 16 після частини шостої доповнити новою частиною\nтакого змісту:\n\"Уповноважений орган встановлює вимоги до порядку укладання\nдоговорів із страховиками-нерезидентами\".\nУ зв'язку з цим частину сьому вважати частиною восьмою.\nII. Прикінцеві положення\n1. Цей Закон набирає чинності з дня вступу України до\nСвітової організації торгівлі.\n2. Восьма частина статті 15 Закону України \"Про страхування\"\n( 85/96-ВР ) втрачає чинність через п'ять років з дня вступу\nУкраїни до Світової організації торгівлі.\n3. Уповноваженому органу у п'ятимісячний термін з дня\nопублікування цього Закону розробити та затвердити\nнормативно-правові акти, що випливають із цього Закону.\n\nПрезидент України В.ЮЩЕНКО\n\nм. Київ, 16 листопада 2006 року\nN 357-V\n\nПро внесення змін до Закону України \"Про страхування\"\nЗакон України від 16.11.2006 № 357-V\n\nВтрата чинності від 01.01.2024 , підстава — 1909-IX\nПостійна адреса:\nhttps://zakon.rada.gov.ua/go/357-16\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}