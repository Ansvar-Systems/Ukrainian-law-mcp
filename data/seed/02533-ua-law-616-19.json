{
  "id": "ua-law-616-19",
  "type": "statute",
  "title": "Закон України (616-19)",
  "title_en": "",
  "short_name": "616-19",
  "status": "in_force",
  "issued_date": "2015-07-15",
  "url": "https://zakon.rada.gov.ua/laws/show/616-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про ідентифікацію та реєстрацію тварин\"\n\n(Відомості Верховної Ради (ВВР), 2015, № 36, ст.363)\n\nВерховна Рада України постановляє :\n\nI. Внести до Закону України \"Про ідентифікацію та реєстрацію тварин\" (Відомості Верховної Ради України, 2009 р., № 42, ст. 635; 2014 р., № 6-7, ст. 80, № 41-42, ст. 2025) такі зміни:\n\n1. У пункті 9 статті 1 слова \"центральним органом виконавчої влади, що забезпечує формування державної аграрної політики\" замінити словами \"центральним органом виконавчої влади, що забезпечує формування та реалізує державну аграрну політику\".\n\n2. У статті 5:\n\nабзац другий частини сьомої доповнити словами і цифрами \"а щодо коней - протягом 25 робочих днів\";\n\nчастини дев’яту і десяту виключити.\n\n3. Доповнити статтею 5 -1 такого змісту:\n\n\" Стаття 5 -1 . Оплата послуг з ідентифікації та реєстрації тварин\n\nПослуги з ідентифікації та реєстрації тварин сплачуються за рахунок юридичних і фізичних осіб - власників цих тварин.\n\nОплата послуг з ідентифікації та реєстрації тварин, власником яких є фізична особа, може також здійснюватися третьою (будь-якою юридичною або фізичною) особою.\n\nФізична особа - власник тварин, яка здійснила витрати на оплату послуг з їх ідентифікації та реєстрації, має право на обов’язкове відшкодування державою таких витрат.\n\nРежим цінового регулювання вартості послуг з ідентифікації та реєстрації тварин встановлюється Кабінетом Міністрів України відповідно до Закону України \"Про державну підтримку сільського господарства України\".\n\n4. У статті 6 слова \"центральний орган виконавчої влади, що забезпечує формування державної аграрної політики, та центральний орган виконавчої влади, що реалізує державну аграрну політику\" замінити словами \"центральний орган виконавчої влади, що забезпечує формування та реалізує державну аграрну політику\".\n\n5. У статті 8:\n\nназву викласти в такій редакції:\n\n\" Стаття 8. Повноваження центрального органу виконавчої влади, що забезпечує формування та реалізує державну аграрну політику\";\n\nабзац перший частини першої викласти в такій редакції:\n\n\"До повноважень центрального органу виконавчої влади, що забезпечує формування та реалізує державну аграрну політику, належать\";\n\nчастину другу виключити.\n\n6. Статтю 10 викласти в такій редакції:\n\n\" Стаття 10. Державна підтримка у сфері ідентифікації та реєстрації тварин\n\nДержавна підтримка у сфері ідентифікації та реєстрації тварин здійснюється за рахунок коштів Державного бюджету України шляхом обов’язкового відшкодування державою витрат на оплату послуг з ідентифікації та реєстрації тварин фізичним особам - власникам цих тварин.\n\nВидатки на фінансування системи ідентифікації та реєстрації тварин і на відшкодування витрат на оплату послуг з ідентифікації та реєстрації тварин фізичним особам - власникам цих тварин, передбачаються у Державному бюджеті України окремим рядком.\n\nПорядок використання коштів, передбачених у Державному бюджеті України на фінансування системи ідентифікації та реєстрації тварин і на відшкодування витрат на оплату послуг з ідентифікації та реєстрації тварин фізичним особам - власникам цих тварин, встановлюється Кабінетом Міністрів України.\n\nЗаконами можуть бути передбачені інші види державної підтримки у сфері ідентифікації та реєстрації тварин\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України:\n\nпри підготовці проектів законів України про Державний бюджет України на відповідний рік передбачати кошти на відшкодування витрат на оплату послуг з ідентифікації та реєстрації тварин, здійснених фізичними особами - власниками таких тварин, а також кошти на фінансування системи ідентифікації та реєстрації тварин;\n\nпротягом місяця з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n15 липня 2015 року\n\n№ 616-VIII\n\nПро внесення змін до Закону України \"Про ідентифікацію та реєстрацію тварин\"\nЗакон України від 15.07.2015 № 616-VIII\n\nПрийняття від 15.07.2015\nПостійна адреса:\nhttps://zakon.rada.gov.ua/go/616-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}