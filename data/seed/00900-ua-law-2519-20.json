{
  "id": "ua-law-2519-20",
  "type": "statute",
  "title": "Закон України (2519-20)",
  "title_en": "",
  "short_name": "2519-20",
  "status": "in_force",
  "issued_date": "2022-08-15",
  "url": "https://zakon.rada.gov.ua/laws/show/2519-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про волонтерську діяльність\" щодо підтримки волонтерської діяльності\n\nВерховна Рада України постановляє:\n\nІ. Внести до Закону України \"Про волонтерську діяльність\" (Відомості Верховної Ради України, 2011 р., № 42, ст. 435 із наступними змінами) такі зміни:\n\n1. У статті 1 :\n\n1) частину третю викласти в такій редакції:\n\n\"3. Волонтерська діяльність здійснюється за такими напрямами:\n\nнадання волонтерської допомоги з метою підтримки малозабезпечених, безробітних, багатодітних, бездомних, безпритульних, осіб, які потребують соціальної реабілітації, осіб, які перебувають у складних життєвих обставинах;\n\nздійснення догляду за хворими, особами з інвалідністю, одинокими, людьми похилого віку та іншими особами, які через свої фізичні, матеріальні чи інші особливості потребують підтримки та допомоги;\n\nнадання волонтерської допомоги громадянам, які постраждали внаслідок надзвичайної ситуації техногенного чи природного характеру, дії особливого періоду, правових режимів надзвичайного чи воєнного стану, проведення антитерористичної операції, здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, здійснення заходів, необхідних для забезпечення оборони України, захисту безпеки населення та інтересів держави у зв’язку з військовою агресію Російської Федерації проти України та/або іншої країни проти України, у результаті соціальних конфліктів, нещасних випадків, а також жертвам кримінальних правопорушень, біженцям, внутрішньо переміщеним особам;\n\nнадання волонтерської допомоги особам, які через свої фізичні або інші вади обмежені в реалізації своїх прав і законних інтересів;\n\nпроведення заходів, пов’язаних з охороною навколишнього природного середовища, збереженням культурної спадщини, історико-культурного середовища, пам’яток історії та культури, місць поховання;\n\nсприяння проведенню заходів національного та міжнародного значення, пов’язаних з організацією спортивних, культурних, молодіжних та інших видовищних і громадських заходів;\n\nнадання волонтерської допомоги для ліквідації наслідків надзвичайних ситуацій техногенного або природного характеру;\n\nнадання волонтерської допомоги Збройним Силам України, іншим військовим формуванням, правоохоронним органам, органам державної влади під час дії особливого періоду, дії правового режиму надзвичайного чи воєнного стану, проведення антитерористичної операції, здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, здійснення заходів, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України та/або іншої країни проти України;\n\nнадання волонтерської допомоги для подолання наслідків бойових дій, терористичного акту, збройного конфлікту, тимчасової окупації;\n\nнадання волонтерської допомоги для подолання наслідків збройної агресії Російської Федерації проти України та/або іншої країни проти України, а також для післявоєнного відновлення і розвитку України;\n\nнадання волонтерської допомоги особам/сім’ям, які опинилися у складних життєвих обставинах через шкоду, завдану бойовими діями, терористичним актом, збройним конфліктом, тимчасовою окупацією, збройною агресією Російської Федерації проти України та/або іншої країни проти України;\n\nсприяння уповноваженому органу з питань пробації у здійсненні нагляду за засудженими та проведенні з ними соціально-виховної роботи;\n\nсприяння центральним і місцевим органам виконавчої влади, органам місцевого самоврядування, підприємствам, установам та організаціям, об’єднанням громадян, а також фізичним особам, які здійснюють соціальний патронаж, у проведенні заходів, спрямованих на соціальну адаптацію осіб, які відбули покарання у виді обмеження волі або позбавлення волі на певний строк, а також звільнені від подальшого відбування зазначених видів покарань на підставах, передбачених законом;\n\nнадання волонтерської допомоги особам, які постраждали внаслідок інфекційних (небезпечно інфекційних, особливо небезпечних інфекційних) хвороб та епідемій;\n\nнадання волонтерської допомоги, пов’язаної із захистом та рятуванням тварин;\n\nнадання волонтерської допомоги за іншими напрямами, не забороненими законодавством.\n\nВолонтерська допомога за зазначеними напрямами може здійснюватися в онлайн-режимі за допомогою мережі Інтернет та інших телекомунікаційних мереж\";\n\n2) частину четверту доповнити абзацами другим - шостим такого змісту:\n\n\"Органи державної влади та місцевого самоврядування, їх посадові особи забезпечують сприятливі умови для здійснення волонтерської діяльності, підвищення суспільного престижу такої діяльності та створення передумов для її розвитку, підтримки та заохочення діяльності волонтерів в Україні.\n\nДержавна підтримка волонтерської діяльності може здійснюватися шляхом:\n\nнадання правової, організаційної, методичної, інформаційної допомоги волонтерам, організаціям та установам, що залучають волонтерів до провадження волонтерської діяльності на території України;\n\nрозроблення та імплементації загальнодержавних цільових програм з підтримки розвитку волонтерства;\n\nнадання інших видів державної підтримки відповідно до законодавства\".\n\n2. Статтю 4 доповнити частиною другою такого змісту:\n\n\"2. Центральні органи виконавчої влади у партнерстві з неприбутковими організаціями та установами, які залучають до своєї діяльності волонтерів, іншими організаціями, що сприяють розвитку волонтерства, з метою сприяння розвитку волонтерського руху в Україні створюють, розробляють, запускають, адмініструють та розвивають інформаційно-аналітичну платформу для інформування про можливості волонтерства в Україні та за її межами, підтримки інститутів громадянського суспільства у залученні волонтерів та для розміщення іншої інформації з метою сприяння розвитку волонтерського руху в Україні\".\n\n3. Частину першу статті 5 доповнити словами \"та внесені до Реєстру неприбуткових установ та організацій\".\n\n4. У назві та тексті статті 6 слова \"в районі проведення антитерористичних операцій, здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\" та \"у районі проведення антитерористичної операції, здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\" замінити словами \"в районі проведення антитерористичної операції, здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, здійснення заходів, необхідних для забезпечення оборони України, захисту безпеки населення та інтересів держави у зв’язку з військовою агресією Російської Федерації проти України та/або іншої країни проти України\".\n\n5. Абзац другий частини першої статті 7 викласти в такій редакції:\n\n\"Волонтерами можуть стати громадяни України, іноземці та особи без громадянства, які перебувають в Україні на законних підставах, які є дієздатними. Неповнолітні особи здійснюють волонтерську діяльність за згодою батьків (усиновлювачів), прийомних батьків, батьків-вихователів або піклувальника. Неповнолітні особи не можуть надавати волонтерську допомогу за напрямами, визначеними абзацами восьмим, десятим, тринадцятим - п’ятнадцятим частини третьої статті 1 цього Закону, а також у медичних закладах\".\n\n6. У статті 9 :\n\n1) у частині першій:\n\nабзац перший доповнити словами \"у письмовій формі\";\n\nдоповнити абзацом четвертим такого змісту:\n\n\"у разі відшкодування витрат, пов’язаних із наданням волонтерської допомоги\";\n\n2) частину п’яту доповнити абзацом сьомим такого змісту:\n\n\"умови та порядок відшкодування витрат, пов’язаних із наданням волонтерської допомоги, що визначені частиною першою статті 11 цього Закону\".\n\n7. Абзац сьомий частини першої статті 11 викласти в такій редакції:\n\n\"витрати на поштові та телефонні послуги, пов’язані із здійсненням волонтерської діяльності\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n15 серпня 2022 року\n\n№ 2519-IX\n\nПро внесення змін до Закону України \"Про волонтерську діяльність\" щодо підтримки волонтерської діяльності\nЗакон України від 15.08.2022 № 2519-IX\n\nПрийняття від 15.08.2022\nПостійна адреса:\nhttps://zakon.rada.gov.ua/go/2519-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}