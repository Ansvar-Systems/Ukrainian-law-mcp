{
  "id": "ua-law-1284-12",
  "type": "statute",
  "title": "Закон України (1284-12)",
  "title_en": "",
  "short_name": "1284-12",
  "status": "in_force",
  "issued_date": "1991-07-03",
  "url": "https://zakon.rada.gov.ua/laws/show/1284-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Мінімальний споживчий бюджет",
      "content": "Мінімальний споживчий бюджет - це набір продовольчих і\nнепродовольчих товарів та послуг у натуральному і вартісному\nвираженні, що забезпечує задоволення основних фізіологічних і\nсоціально-культурних потреб людини.\nСтаття 2. Принципи формування мінімального споживчого\nбюджету\nМінімальний споживчий бюджет формується нормативним методом\nна основі системи споживчих кошиків.\nДо споживчих кошиків включаються науково обгрунтовані,\nзбалансовані за потребою стандартні набори товарів і послуг,\nосновані на мінімальних нормах і нормативах споживання, що\nрозробляються науковими установами та організаціями відповідного\nпрофілю. При цьому набори продуктів харчування для дітей віком до\n18 років формуються на основі рекомендованих для відповідного віку\nраціональних норм.\nМінімальний споживчий бюджет розробляється для основних\nсоціально-демографічних груп у середньому на душу населення та на\nодного члена сім'ї різного складу.\nСтаття 3. Структура і величина мінімального споживчого\nбюджету\nНатурально-речова структура мінімального споживчого бюджету\nформується із споживчих кошиків за такими основними статтями\nвидатків людини або сім'ї:\nпродукти харчування:\nм'ясо і м'ясопродукти\nмолоко і молокопродукти\nмасло тваринне\nяйця\nриба і рибопродукти\nкартопля\nовочі і баштанні культури\nфрукти і ягоди\nхліб і хлібопродукти\nолія та маргарин\nцукор та кондитерські вироби\nінші продовольчі товари;\nодяг, білизна, взуття;\nпредмети санітарії, гігієни, ліки та медикаменти;\nмеблі, посуд, культтовари та інші предмети\nкультурно-побутового та господарського призначення;\nвитрати на житло та комунальні послуги;\nвитрати на культурно-освітні заходи та відпочинок;\nвитрати на побутові послуги, транспорт, зв'язок;\nвитрати на перебування дітей в дошкільних закладах;\nвитрати населення на ведення особистого підсобного\nгосподарства в межах, що забезпечують задоволення\nособистих потреб;\nобов'язкові платежі.\nСклад споживчих кошиків затверджується Кабінетом Міністрів\nУкраїни і періодично, але не рідше одного разу на п'ять років,\nпереглядається з урахуванням реальних можливостей економіки\nреспубліки та зміни стандартів споживання.\nВеличина вартості мінімального споживчого бюджету\nвизначається виходячи із середніх цін купівлі відповідних товарів\nі послуг з урахуванням усіх видів торгівлі.\nВартісна оцінка мінімального споживчого бюджету\nпереглядається з урахуванням індексу цін на споживчі товари та\nпослуги, але не рідше одного разу на рік.\nВідомості про структуру та величину вартості мінімального\nспоживчого бюджету регулярно публікуються в офіційних виданнях і\nдоводяться до відома населення іншими засобами масової інформації.\nСтаття 4. Порядок розробки та затвердження мінімального\nспоживчого бюджету\nРеспубліканський мінімальний споживчий бюджет розробляється\nцентральними економічними органами України. При розробці\nмінімального споживчого бюджету розглядаються альтернативні\nваріанти розрахунків складу споживчих кошиків, що вносяться\nпрофспілками та Товариством захисту прав споживачів.\nОбчислений мінімальний споживчий бюджет підлягає\nнауково-громадській експертизі, результати якої розглядаються при\nформуванні та затвердженні цього бюджету. Склад експертів для\nрозгляду мінімального споживчого бюджету затверджується Кабінетом\nМіністрів України.\nКабінет Міністрів України затверджує мінімальний споживчий\nбюджет і переглядає величину його вартості з урахуванням індексу\nцін на споживчі товари й послуги.\nВ умовах кризового стану економіки та спаду виробництва\nрозробляється соціальний норматив - межа малозабезпеченості,\nструктура і розмір якої визначаються законодавством. ( Статтю 4\nдоповнено частиною четвертою згідно із Законом N 191/94-ВР від\n04.10.94 ).\nГолова Верховної Ради Української РСР Л. КРАВЧУК\n\nм. Київ, 3 липня 1991 року\nN 1284-XII"
    }
  ],
  "definitions": []
}