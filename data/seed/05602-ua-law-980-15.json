{
  "id": "ua-law-980-15",
  "type": "statute",
  "title": "Закон України (980-15)",
  "title_en": "",
  "short_name": "980-15",
  "status": "in_force",
  "issued_date": "2003-06-19",
  "url": "https://zakon.rada.gov.ua/laws/show/980-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України\n( Відомості Верховної Ради України (ВВР), 2004, N 2, ст. 6 )\n{ Із змінами, внесеними згідно із Законом\nN 1344-IV ( 1344-15 ) від 27.11.2003, ВВР, 2004, N 17-18, ст.250\nКодексом\nN 1618-IV ( 1618-15 ) від 18.03.2004, ВВР, 2004, N 40-41, 42,\nст.492\nЗаконами\nN 2285-IV ( 2285-15 ) від 23.12.2004, ВВР, 2005, N 7-8, ст.162\nN 997-V ( 997-16 ) від 27.04.2007, ВВР, 2007, N 33, ст.440\nN 5178-VI ( 5178-17 ) від 06.07.2012, ВВР, 2013, N 39, ст.517\nN 1404-VIII ( 1404-19 ) від 02.06.2016, ВВР, 2016, N 30, ст.542\nN 1909-IX ( 1909-20 ) від 18.11.2021 }\n\nУ зв'язку з прийняттям Закону України \"Про іпотечне\nкредитування, операції з консолідованим іпотечним боргом та\nіпотечні сертифікати\" ( 979-15 ), Закону України \"Про\nфінансово-кредитні механізми і управління майном при будівництві\nжитла та операціях з нерухомістю\" ( 978-15 ) Верховна Рада України\nп о с т а н о в л я є :\nI. Внести зміни до таких законодавчих актів України:\n1. У Цивільному кодексі України ( 435-15 ) від 16 січня\n2003 року:\n1) частину першу статті 249 викласти у такій редакції:\n\"1. Особа, яка видала довіреність, за винятком безвідкличної\nдовіреності, може в будь-який час скасувати довіреність або\nпередоручення. Відмова від цього права є нікчемною\";\n2) статтю 316 доповнити частиною другою такого змісту:\n\"2. Особливим видом права власності є право довірчої\nвласності, яке виникає внаслідок закону або договору управління\nмайном\";\n3) статтю 1029 доповнити частиною другою такого змісту:\n\"2. Договір управління майном може засвідчувати виникнення в\nуправителя права довірчої власності на отримане в управління\nмайно.\nЗаконом чи договором управління майном можуть бути\nпередбачені обмеження права довірчої власності управителя\";\n4) статтю 1030 доповнити частиною четвертою такого змісту:\n\"4. Майно, набуте управителем у результаті управління майном,\nвключається до складу отриманого в управління майна\";\n5) статтю 1033 доповнити частинами четвертою і п'ятою такого\nзмісту:\n\"4. Управитель діє без довіреності.\n5. Управитель, якщо це визначено договором про управління\nмайном, є довірчим власником цього майна, яким він володіє,\nкористується і розпоряджається відповідно до закону та договору\nуправління майном\";\n6) частину першу статті 1044 доповнити пунктами 9 і 10 такого\nзмісту:\n\"9) повного завершення виконання сторонами договору\nуправління майном;\n10) дострокового припинення управління майном, якщо це\nпередбачено цим договором, або за рішенням суду\".\n\n( Пункт 2 розділу I втратив чинність на підставі Кодексу\nN 1618-IV ( 1618-15 ) від 18.03.2004 )\n\n3. Кодекс України про адміністративні правопорушення\n( 80731-10 ) (Відомості Верховної Ради УРСР, 1984 р., додаток до\nN 51, ст. 1122) доповнити статтею 163 такого змісту:\n\" Стаття 163. Порушення вимог законодавчих та інших\nнормативних актів з емісії цінних паперів\nПорушення вимог законодавчих та інших нормативних актів з\nемісії цінних паперів тягне за собою накладення штрафу на\nпосадових осіб емітента цінних паперів, незалежно від форм\nвласності - від десяти до ста неоподатковуваних мінімумів доходів\nгромадян, на власників емітента чи уповноважених ними осіб - від\nп'ятдесяти до двохсот неоподатковуваних мінімумів доходів\nгромадян\".\n\n{ Пункт 4 втратив чинність на підставі Закону N 997-V\n( 997-16 ) від 27.04.2007 }\n\n5. У Законі України \"Про нотаріат\" ( 3425-12 ) (Відомості\nВерховної Ради України, 1993 р., N 39, ст. 383):\n1) пункт 5 частини першої статті 34 доповнити підпунктом 5-1\nтакого змісту:\n\"5-1) видаються свідоцтва про придбання нерухомого майна, яке\nбуло предметом іпотеки\";\n2) пункт 1 частини першої статті 38 викласти у такій\nредакції:\n\"1) посвідчують угоди (договори, заповіти, доручення тощо),\nкрім іпотечних договорів, угод про відчуження та заставу жилих\nбудинків, квартир, дач, садових будинків, гаражів, земельних\nділянок, іншого нерухомого майна, що знаходиться в Україні\";\n3) у статті 55:\nчастину п'яту викласти у такій редакції:\n\"Угоди про відчуження жилого будинку, стороною в яких є\nфізична особа, та будівництво якого не закінчено і здійснюється з\nвикористанням коштів місцевих бюджетів, посвідчуються за наявності\nрішення виконавчого комітету місцевої ради або відповідної\nмісцевої державної адміністрації про згоду на таке відчуження\";\nдоповнити частинами шостою - дев'ятою такого змісту:\n\"Іпотечні договори, предметом іпотеки за якими є нерухомість,\nяка належить третім особам і стане власністю іпотекодавця після\nукладання такого договору, посвідчуються до моменту оформлення\nвстановленого законодавством документа про право власності\nіпотекодавця на нерухомість.\nПісля оформлення встановленого законодавством документа про\nправо власності іпотекодавця на нерухомість, що є предметом\nіпотеки, іпотекодержатель реєструє у встановленому законом порядку\nобтяження прав власника на нерухомість. Якщо іпотечним договором\nпередбачено, нотаріус накладає заборону на відчуження нерухомості,\nяка є предметом іпотеки, з повідомленням про це іпотекодержателя.\nІпотечні договори, іпотекою за якими є майнові права на\nнерухомість, будівництво якої не завершено, посвідчуються за умови\nподання документів, які підтверджують майнові права на\nнерухомість.\nПісля закінчення будівництва збудована нерухомість продовжує\nбути предметом іпотеки відповідно до умов іпотечного договору. У\nцьому разі іпотекодержатель на підставі документа про право\nвласності реєструє у встановленому законом порядку обтяження прав\nвласника на збудовану нерухомість. Якщо іпотечним договором\nпередбачено, нотаріус накладає заборону на відчуження нерухомості,\nяка є предметом іпотеки, за повідомленням іпотекодержателя. У разі\nзміни характеристик нерухомості, яка є предметом іпотеки (зміна\nплощі нерухомості, зміни у плануванні приміщень тощо), нотаріус на\nпідставі документа, який підтверджує право власності на\nнерухомість, зобов'язаний зробити відмітку на примірнику\nіпотечного договору, що належить іпотекодержателю. При цьому\nнотаріус не має права вимагати додаткових документів та згоди\nіпотекодавця\";\n4) статтю 72 викласти у такій редакції:\n\" Стаття 72. Видача свідоцтва про придбання нерухомості, яка\nбула предметом застави (іпотеки)\nПридбання жилого будинку з прилюдних торгів оформлюється\nнотаріусом за місцезнаходженням будинку шляхом видачі набувачу\nсвідоцтва про придбання жилого будинку. Якщо торги не відбулися,\nсвідоцтво про придбання жилого будинку видається стягувачеві.\nПридбання нерухомого майна, яке було предметом застави\n(іпотеки), оформлюється нотаріусом за місцезнаходженням цього\nнерухомого майна шляхом видачі набувачу свідоцтва про придбання\nнерухомого майна.\nСвідоцтва про придбання жилого будинку з прилюдних торгів\nвидаються на підставі відповідної копії акта про продаж будинку з\nприлюдних торгів чи копії акта про те, що будинок залишено за\nстягувачем у зв'язку з тим, що торги не відбулися.\nСвідоцтва про придбання нерухомого майна видаються на\nпідставі відповідної копії акта про придбання нерухомого майна\";\n5) статтю 73 після абзацу четвертого доповнити новим абзацом\nтакого змісту:\n\"за повідомленням іпотекодержателя\".\nУ зв'язку з цим абзац п'ятий вважати абзацом шостим;\n6) статтю 74 викласти у такій редакції:\n\" Стаття 74. Зняття заборони\nОдержавши повідомлення установи банку, підприємства чи\nорганізації про погашення позички, повідомлення про припинення\nіпотечного договору або договору застави, а також припинення чи\nрозірвання договору довічного утримання, нотаріус або посадова\nособа виконавчого комітету сільської, селищної, міської ради\nзнімає заборону відчуження жилого будинку, квартири, дачі,\nсадового будинку, гаража, земельної ділянки, іншого нерухомого\nмайна\".\n( Дію пункту 6 розділу I зупинено на 2005 рік щодо платників\nзбору на обов'язкове державне пенсійне страхування згідно із\nЗаконом N 2285-IV ( 2285-15 ) від 23.12.2004 ) ( Дію пункту 6\nрозділу I зупинено на 2004 рік щодо платників збору на обов'язкове\nдержавне пенсійне страхування згідно із Законом N 1344-IV\n( 1344-15 ) від 27.11.2003 ) 6. Абзац перший пункту 9 статті 1\nЗакону України \"Про збір на обов'язкове державне пенсійне\nстрахування\" ( 400/97-ВР ) (Відомості Верховної Ради України, 1997\nр., N 37, ст. 237; 1999 р., N 38, ст. 349; 2001 р., N 2-3, ст.\n101; 2002 р., N 12-13, ст. 92; 2003 р., N 10-11, ст. 86) доповнити\nреченням такого змісту: \"Управителі фондів операцій з нерухомістю\nне є платниками збору на обов'язкове пенсійне страхування при\nпридбанні нерухомого майна за рахунок коштів та в інтересах\nучасників відповідних фондів згідно з Законом України \"Про\nфінансово-кредитні механізми і управління майном при будівництві\nжитла та операцій з нерухомістю\" ( 978-15 ).\n\n{ Пункт 7 розділу I втратив чинність на підставі Закону\nN 5178-VI ( 5178-17 ) від 06.07.2012 }\n\n{ Пункт 8 розділу I втратив чинність на підставі Закону\nN 1404-VIII ( 1404-19 ) від 02.06.2016 }\n\n9. Абзац дев'ятий частини другої статті 7 Закону України \"Про\nоцінку майна, майнових прав та професійну оціночну діяльність\"\n( 2658-14 ) (Відомості Верховної Ради України, 2001 р., N 47,\nст. 251) виключити.\n\n{ Пункт 10 розділу I втратив чинність на підставі Закону\nN 1909-IX ( 1909-20 ) від 18.11.2021 }\n\n11. У Декреті Кабінету Міністрів України \"Про державне мито\"\n( 7-93 ) (Відомості Верховної Ради України, 1993 р., N 13,\nст. 113; 1999 р., N 25, ст. 211, N 44, ст. 386; 2000 р., N 29,\nст. 229, N 38, ст. 317):\n1) пункт 9 статті 2 викласти у такій редакції:\n\"9) за операції з випуску (емісії) цінних паперів, крім\nоблігацій державних та місцевих позик, іпотечних сертифікатів,\nсертифікатів фондів операцій з нерухомістю та з видачі\nприватизаційних паперів\";\n2) пункт 3 статті 3 доповнити підпунктом \"ф\" такого змісту:\n\"ф) за посвідчення іпотечних договорів - 0,01 відсотка\nвартості предмета іпотеки, зазначеної в іпотечному договорі\".\nII. Цей Закон набирає чинності з 1 січня 2004 року.\n\nПрезидент України Л.КУЧМА\n\nм. Київ, 19 червня 2003 року\nN 980-IV\n\nПро внесення змін до деяких законодавчих актів України\nЗакон України від 19.06.2003 № 980-IV\n\nРедакція від 01.01.2024 , підстава — 1909-IX\nПостійна адреса:\nhttps://zakon.rada.gov.ua/go/980-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}