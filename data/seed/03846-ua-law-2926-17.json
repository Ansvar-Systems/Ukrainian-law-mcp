{
  "id": "ua-law-2926-17",
  "type": "statute",
  "title": "Закон України (2926-17)",
  "title_en": "",
  "short_name": "2926-17",
  "status": "in_force",
  "issued_date": "2011-01-13",
  "url": "https://zakon.rada.gov.ua/laws/show/2926-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо виконання військового обов'язку\n( Відомості Верховної Ради України (ВВР), 2011, N 31, ст.303 )\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про мобілізаційну підготовку та\nмобілізацію\" ( 3543-12 ) (Відомості Верховної Ради України,\n2005 р., N 16, ст. 255; 2010 р., N 46, ст. 538):\n1) абзац другий статті 1 після слів \"інших утворених\nвідповідно до законів України військових формувань\" доповнити\nсловами \"а також правоохоронних органів спеціального призначення\nта Державної спеціальної служби транспорту\";\n2) абзац тринадцятий частини першої статті 21 після слів\n\"облік військовозобов'язаних\" доповнити словами \"у тому числі\nрезервістів\";\n3) у статті 22:\nабзац другий частини першої після слів \"військових\nкомісаріатів\" доповнити словами \"(військовозобов'язані Служби\nбезпеки України - за викликом Центрального управління або\nрегіонального органу Служби безпеки України)\";\nчастини третю і п'яту викласти в такій редакції:\n\"3. Під час мобілізації громадяни, які підлягають призову на\nвійськову службу (крім тих, що проходять службу у військовому\nрезерві), зобов'язані з'явитися на збірні пункти у строки,\nзазначені в отриманих ними документах (мобілізаційних\nпосвідченнях, повістках або розпорядженнях військових комісарів\n(військовозобов'язані Служби безпеки України - керівників органів,\nде вони перебувають на військовому обліку). Резервісти зобов'язані\nз'явитися до військових частин у строки, визначені командирами\nвійськових частин, в яких вони проходять службу у військовому\nрезерві\";\n\"5. Призов громадян на військову службу (крім тих, що\nпроходять службу у військовому резерві) під час мобілізації або\nзалучення їх для використання як працівників Збройних Сил України,\nінших військових формувань здійснюють місцеві органи виконавчої\nвлади через військові комісаріати (військовозобов'язаних Служби\nбезпеки України - Центральне управління або регіональні органи\nСлужби безпеки України). Резервістів на військову службу під час\nоголошення мобілізації призивають командири військових частин, в\nяких вони проходять службу у військовому резерві\".\n2. У Законі України \"Про військовий обов'язок і військову\nслужбу\" ( 2232-12 ) (Відомості Верховної Ради України, 2006 р.,\nN 38, ст. 324; 2009 р., N 36-37, ст. 511; 2010 р., N 12, ст. 117):\n1) у статті 37:\nабзац перший частин п'ятої і шостої після слів \"військових\nкомісаріатах\" доповнити словами \"(військовозобов'язаних Служби\nбезпеки України у Центральному управлінні або регіональних органах\nСлужби безпеки України)\";\nдоповнити частиною сьомою такого змісту:\n\"7. Взяття на військовий облік військовозобов'язаних Служби\nбезпеки України здійснюється з урахуванням особливостей,\nвизначених Законом України \"Про Службу безпеки України\"\n( 2229-12 );\n2) частину другу статті 39 виключити.\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України забезпечити приведення\nнормативно-правових актів центральних органів виконавчої влади у\nвідповідність із цим Законом.\n3. Рекомендувати Президенту України привести свої\nнормативно-правові акти у відповідність із цим Законом.\n\nПрезидент України В.ЯНУКОВИЧ\n\nм. Київ, 13 січня 2011 року\nN 2926-VI\n\nПро внесення змін до деяких законів України щодо виконання військового обов'язку\nЗакон України від 13.01.2011 № 2926-VI\n\nПрийняття від 13.01.2011\nПостійна адреса:\nhttps://zakon.rada.gov.ua/go/2926-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}