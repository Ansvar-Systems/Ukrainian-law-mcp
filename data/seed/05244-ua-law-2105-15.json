{
  "id": "ua-law-2105-15",
  "type": "statute",
  "title": "Закон України (2105-15)",
  "title_en": "",
  "short_name": "2105-15",
  "status": "in_force",
  "issued_date": "2004-10-21",
  "url": "https://zakon.rada.gov.ua/laws/show/2105-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро деякі питання фінансування соціальних виплат\nта пов'язаних з ними адміністративних витрат\n( Відомості Верховної Ради України (ВВР), 2005, N 2, ст.32 )\n{ Із змінами, внесеними згідно із Законами\nN 2285-IV ( 2285-15 ) від 23.12.2004, ВВР, 2005, N 7-8, ст.162\nN 2505-IV ( 2505-15 ) від 25.03.2005, ВВР, 2005, N 17, N 18-19,\nст.267\nN 3235-IV ( 3235-15 ) від 20.12.2005, ВВР, 2006, N 9, N 10-11,\nст.96\nN 489-V ( 489-16 ) від 19.12.2006, ВВР, 2007, N 7-8, ст.66\nN 107-VI ( 107-17 ) від 28.12.2007, ВВР, 2008, N 5-6, N 7-8, ст.78\n- зміни діють по 31 грудня 2008 року }\n{ Додатково див. Рішення Конституційного Суду\nN 10-рп/2008 ( v010p710-08 ) від 22.05.2008 }\n{ Із змінами, внесеними згідно із Законами\nN 1697-VII ( 1697-18 ) від 14.10.2014, ВВР, 2015, N 2-3, ст.12\nN 2449-VIII ( 2449-19 ) від 07.06.2018, ВВР, 2018, N 26, ст.219 }\n\nЗ метою завершення розмежування джерел фінансування деяких\nвидів соціальних виплат, звільнення Пенсійного фонду України від\nневластивих йому витрат Верховна Рада України\nп о с т а н о в л я є :\nI. Внести зміни до таких законів України:\n\n{ Пункт 1 розділу I втратив чинність на підставі Закону\nN 1697-VII ( 1697-18 ) від 14.10.2014 }\n\n2. У статті 37 Закону України \"Про державну службу\"\n( 3723-12 ) (Відомості Верховної Ради України, 1993 р., N 52,\nст. 490; 1995 р., N 34, ст. 268; 2003 р., N 14, ст. 97):\nчастину першу виключити;\nдоповнити після частини другої новою частиною такого змісту:\n\"Пенсія державним службовцям у частині, що не перевищує\nрозміру пенсії із солідарної системи, що призначається відповідно\nдо Закону України \"Про загальнообов'язкове державне пенсійне\nстрахування\" ( 1058-15 ), виплачується за рахунок коштів\nПенсійного фонду України. Частина пенсії, що перевищує цей розмір,\nвиплачується за рахунок коштів Державного бюджету України\".\nУ зв'язку з цим частини третю - сьому вважати відповідно\nчастинами четвертою - восьмою.\n3. Друге речення частини сьомої статті 21 Закону України \"Про\nслужбу в органах місцевого самоврядування\" ( 2493-14 ) (Відомості\nВерховної Ради України, 2001 р., N 33, ст. 175; 2004 р., N 10,\nст. 104) викласти у такій редакції: \"Пенсія в частині, що не\nперевищує розміру пенсії із солідарної системи, що призначається\nвідповідно до Закону України \"Про загальнообов'язкове державне\nпенсійне страхування\" ( 1058-15 ), виплачується за рахунок коштів\nПенсійного фонду України\".\n\n{ Пункт 4 розділу I втратив чинність на підставі Закону\nN 2449-VIII ( 2449-19 ) від 07.06.2018 }\n\nII. Прикінцеві положення\n1. Цей Закон набирає чинності з дня його опублікування.\n\n{ Пункт 2 розділу II виключено на підставі Закону N 107-VI\n( 107-17 ) від 28.12.2007 - зміну визнано неконституційною згідно\nз Рішенням Конституційного Суду N 10-рп/2008 ( v010p710-08 ) від\n22.05.2008 }\n\n{ Пункт 3 розділу II виключено на підставі Закону N 107-VI\n( 107-17 ) від 28.12.2007 - зміну визнано неконституційною згідно\nз Рішенням Конституційного Суду N 10-рп/2008 ( v010p710-08 ) від\n22.05.2008 }\n\n4. Кабінету Міністрів України:\nу трьохмісячний термін з дня опублікування цього Закону\nподати до Верховної Ради України пропозиції щодо внесення змін до\nзаконодавчих актів, що випливають із цього Закону;\nпротягом двох тижнів з дня опублікування цього Закону\nпривести свої нормативно-правові акти у відповідність із цим\nЗаконом;\nзабезпечити приведення нормативно-правових актів міністерств,\nінших центральних органів виконавчої влади у відповідність із цим\nЗаконом.\n\nПрезидент України Л.КУЧМА\n\nм. Київ, 21 жовтня 2004 року\nN 2105-IV\n\nПро деякі питання фінансування соціальних виплат та пов'язаних з ними адміністративних витрат\nЗакон України від 21.10.2004 № 2105-IV\n\nРедакція від 19.12.2018 , підстава — 2449-VIII\nПостійна адреса:\nhttps://zakon.rada.gov.ua/go/2105-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}