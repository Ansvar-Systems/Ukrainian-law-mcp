{
  "id": "ua-law-503-97",
  "type": "statute",
  "title": "Закон України (503/97-ВР)",
  "title_en": "",
  "short_name": "503/97-ВР",
  "status": "in_force",
  "issued_date": "1997-08-15",
  "url": "https://zakon.rada.gov.ua/laws/show/503/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art2",
      "section": "2",
      "title": "Стаття 2. Кабінету Міністрів України:",
      "content": "у місячний термін подавати Верховній Раді України пропозиції\nпро внесення змін до Закону України \"Про Державний бюджет України\nна 1997 рік\" у разі прийняття Верховною Радою України законодавчих\nактів, реалізація яких вимагає таких змін, та своєчасно провадити\nвзаєморозрахунки між Державним бюджетом України та\nреспубліканським бюджетом Автономної Республіки Крим, обласними,\nміськими (міст Києва та Севастополя) бюджетами;\nвжити заходів до поетапного запровадження у 1997 році\nприйнятої Верховною Радою України вартісної величини межі\nмалозабезпеченості;\nпри фінансуванні видатків Державного фонду сприяння\nзайнятості населення визначити першочерговість та безумовність\nфінансування таких статей витрат, як виплата допомоги по\nбезробіттю, професійна підготовка та перепідготовка незайнятого\nнаселення і безробітних, утримання державної служби зайнятості;\nвраховуючи обмеженість асигнувань на погашення заборгованості\nбюджетними установами і організаціями, яка виникла в 1996 році,\nздійснити проведення погашення такої заборгованості в межах\nобсягів, не профінансованих згідно з Державним бюджетом України на\n1996 рік, у тому числі і по установах та організаціях Міністерства\nоборони України, по заборгованості, що склалася станом на 1 липня\n1997 року, а також по компенсації вартості побудованих об'єктів\nсоціально-культурного призначення на селі в сумі 200 млн. гривень\nшляхом її заліку в рахунок заборгованості (недоїмки) по податках і\nобов'язкових платежах до Державного бюджету України і місцевих\nбюджетів станом на 1 січня 1997 року, за наслідками чого внести\nвідповідні зміни до показників Державного бюджету України на 1997\nрік; ( Абзац п'ятий статті 2 із змінами, внесеними згідно із\nЗаконом N 751/97-ВР від 18.12.97 )\nу місячний термін розробити порядок здійснення державної\nпідтримки виробництва продукції тваринництва та затвердити його за\nпогодженням з Комітетом Верховної Ради України з питань бюджету;\nвидатки на структурну перебудову галузей народного\nгосподарства проводити пропорційно виконанню загальних надходжень\nкоштів до бюджету;\nу десятиденний термін розробити та затвердити механізм\nконтролю за ціноутворенням при продажу вугілля і визначити\nмаксимальний граничний рівень націнок при реалізації вугілля\nспоживачам;\nзбір коштів до Фонду соціального захисту інвалідів\nздійснювати відповідно до статей 19 та 20 Закону України \"Про\nоснови соціальної захищеності інвалідів в Україні\" ( 875-12 );\nу місячний термін розробити механізм погашення заборгованості\nпо знецінених грошових заощадженнях громадян в установах Ощадного\nбанку згідно із Законом України \"Про державні гарантії відновлення\nзаощаджень громадян України\" ( 537/96-ВР ), враховуючи категорії\nгромадян за віком та станом здоров'я і виходячи з обсягу коштів,\nпередбачених Законом України \"Про Державний бюджет України на 1997\nрік\", та з 1 вересня 1997 року розпочати виплату компенсації по\nзнецінених грошових заощадженнях;\nу місячний термін підготувати і внести на розгляд Верховної\nРади України проект Закону України про монополію на виробництво і\nреалізацію лікеро-горілчаних напоїв та тютюнових виробів;\nпереглянути розрахунки до показників бюджету м. Севастополя\nна 1997 рік у зв'язку з особливостями його формування.\nСтаття 3. Установити, що витрати на утримання пологових\nбудинків передбачаються Верховною Радою Автономної Республіки Крим\nта місцевими радами окремим рядком у відповідних бюджетах та\nзабезпечуються необхідними асигнуваннями.\nСтаття 4. Установити, що Фонд державного майна України має\nзабезпечити в 1997 році мобілізацію коштів у сумі не менш як 500\nмлн. гривень від приватизації майна державних підприємств.\nСтаття 5. Установити, що видатки на виплату заробітної плати\nпо розділах \"Освіта\", \"Охорона здоров'я\" та \"Культура\"\nфінансуються в повному обсязі, передбаченому у відповідних\nбюджетах, незалежно від стану виконання доходів цих бюджетів.\nСтаття 6. Установити, що міністерства, інші центральні органи\nвиконавчої влади, Рада міністрів Автономної Республіки Крим,\nобласні, Київська та Севастопольська міські державні адміністрації\nзабезпечують упорядкування витрат, що здійснюються за рахунок\nбюджетних асигнувань, приведення показників по мережі, штатах та\nконтингентах установ і закладів у відповідність з розмірами\nкоштів, передбаченими на їх утримання у 1997 році, не допускаючи\nнеобгрунтованого скорочення мережі закладів освіти, охорони\nздоров'я, культури та науки.\nСтаття 7. Установити, що кошти на фінансування державних\nкапітальних вкладень, передбачені в розрахунках до бюджетів\nАвтономної Республіки Крим, областей, міст Києва та Севастополя,\nвикористовуються виключно за цільовим призначенням.\nСтаття 8. Установити, що Кабінет Міністрів України за рахунок\nінших доходів державного бюджету фінансує витрати по створенню та\nрозвитку інфраструктури фондового ринку, згідно з Концепцією,\nзатвердженою Постановою Верховної Ради України від 22 вересня 1995\nроку \"Про Концепцію функціонування та розвитку фондового ринку\nУкраїни\" ( 342/95-ВР ), та Постановою Верховної Ради України від\n30 жовтня 1996 року \"Про порядок введення в дію Закону України\n\"Про державне регулювання ринку цінних паперів в Україні\"\n( 475/96-ВР ), відповідно з кошторисами, затвердженими Державною\nкомісією з цінних паперів та фондового ринку за погодженням з\nМіністерством фінансів України.\nСтаття 9. Кабінету Міністрів України разом з Національним\nбанком України та профільними комітетами Верховної Ради України в\nмісячний термін розробити порядок довгострокового пільгового\nкредитування будівництва житла для молодих сімей та інших\nсоціально не захищених категорій громадян згідно зі статтею 4\nЗакону України \"Про Державний бюджет України на 1997 рік\" та\nкредитування установки лічильників теплової енергії і природного\nгазу вітчизняного виробництва.\nСтаття 10. Установити, що в 1997 році порядок використання\nнадходжень до місцевих бюджетів плати (податку) за землю\nвизначається місцевими радами.\nСтаття 11. Контроль за виконанням Державного бюджету України\nна 1997 рік здійснюється згідно з діючим законодавством України."
    }
  ],
  "definitions": []
}