{
  "id": "ua-law-1814-17",
  "type": "statute",
  "title": "Закон України (1814-17)",
  "title_en": "",
  "short_name": "1814-17",
  "status": "in_force",
  "issued_date": "2010-01-20",
  "url": "https://zakon.rada.gov.ua/laws/show/1814-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо державної підтримки літакобудівної\nпромисловості в Україні\n( Відомості Верховної Ради України (ВВР), 2010, N 10, ст.101 )\n{ Із змінами, внесеними згідно з Кодексами\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nN 4495-VI ( 4495-17 ) від 13.03.2012, ВВР, 2012, N 44-45,\nN 46-47, N 48, ст.552\nЗаконом\nN 2473-VIII ( 2473-19 ) від 21.06.2018, ВВР, 2018, N 30, ст.239 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про державну підтримку літакобудівної\nпромисловості в Україні\" ( 2660-14 ) (Відомості Верховної Ради\nУкраїни, 2001 р., N 50, ст. 261):\n1) назву та преамбулу викласти в такій редакції:\n\"Про розвиток літакобудівної промисловості\nЦей Закон створює умови для розвитку літакобудівної\nпромисловості, забезпечує виконання суверенних зобов'язань\nдержави, спрямованих на розвиток літакобудівної промисловості,\nзбереження та збільшення робочих місць на підприємствах суміжних\nгалузей.\nЦей Закон має на меті посилення цивільної та військової\nбезпеки України, забезпечення конкурентоспроможності літаків,\nдвигунів для них та авіаційного обладнання вітчизняного\nвиробництва\";\n2) статті 2 і 3 викласти в такій редакції:\n\" Стаття 2. Цей Закон застосовується до юридичних осіб -\nрезидентів України, які здійснюють діяльність у галузі\nлітакобудівної промисловості та згідно із законом мають відповідні\nліцензії, а також відповідні сертифікати на право розробки або\nвиробництва, або ремонту, або переобладнання, або модифікації, або\nтехнічного обслуговування авіаційної техніки та авіаційних\nдвигунів (далі - суб'єкти літакобудування) та відповідають хоча б\nдвом з таких критеріїв:\nа) здійснюють розробку авіаційної техніки та авіаційних\nдвигунів, виробництво авіаційної техніки та авіаційних двигунів,\nремонт авіаційної техніки та авіаційних двигунів;\nб) виконують державне або оборонне замовлення на розробку\nавіаційної техніки та авіаційних двигунів, виробництво авіаційної\nтехніки та авіаційних двигунів, ремонт авіаційної техніки та\nавіаційних двигунів;\nв) забезпечують виконання Україною міжнародних зобов'язань з\nреалізації міжнародних контрактів з розробки авіаційної техніки та\nавіаційних двигунів, постачання авіаційної техніки та авіаційних\nдвигунів, виробництва авіаційної техніки та авіаційних двигунів,\nремонту авіаційної техніки та авіаційних двигунів.\nПерелік суб'єктів літакобудування, щодо яких запроваджено\nтимчасові заходи державної підтримки, формує Міністерство\nпромислової політики України та затверджує Кабінет Міністрів\nУкраїни.\nСуб'єкти літакобудування, які не відповідають критеріям,\nвстановленим цією статтею, виключаються Кабінетом Міністрів\nУкраїни із затвердженого Переліку за поданням Міністерства\nпромислової політики України.\nСтаття 3. Тимчасово, до 1 січня 2016 року, з метою створення\nналежних умов для забезпечення виконання Україною зобов'язань,\nпередбачених міжнародними договорами (угодами) України, до\nсуб'єктів літакобудування, що підпадають під дію норм статті 2\nцього Закону, застосовуються особливості сплати ввізного мита щодо\nтоварів за кодами Української класифікації товарів\nзовнішньоекономічної діяльності (УКТ ЗЕД) ( 2371а-14 , 2371б-14 ,\n2371в-14 , 2371г-14 ) згідно з нормами пункту \"р\" статті 19 Закону\nУкраїни \"Про Єдиний митний тариф\" ( 2097-12 ), особливості\nздійснення розрахунків в іноземній валюті згідно з нормами статті\n6 Закону України \"Про порядок здійснення розрахунків в іноземній\nвалюті\" ( 185/94-ВР ), а також особливості сплати земельного\nподатку, податку на додану вартість, податку на прибуток\nпідприємств, встановлені відповідними податковими законами\".\n\n{ Пункт 2 розділу I втратив чинність на підставі Кодексу\nN 4495-VI ( 4495-17 ) від 13.03.2012 }\n\n{ Пункт 3 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 4 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 5 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 6 розділу I втратив чинність на підставі Закону\nN 2473-VIII ( 2473-19 ) від 21.06.2018 }\n\nII. Прикінцеві положення\n1. Цей Закон набирає чинності з дня його опублікування.\nНорми пунктів 2 і 4 розділу I цього Закону застосовуються з\nпершого числа місяця, наступного за місяцем, на який припадає день\nопублікування цього Закону, а пунктів 3, 5 і 6 розділу І цього\nЗакону - починаючи з податкового періоду, на який припадає день\nопублікування цього Закону.\n2. Законодавчі та інші нормативно-правові акти, прийняті до\nнабрання чинності цим Законом, застосовуються в частинах, що не\nсуперечать нормам цього Закону.\n3. Кабінету Міністрів України:\n1) при підготовці проекту закону про Державний бюджет України\nна черговий рік передбачати повну компенсацію відповідних втрат\nдоходів місцевих бюджетів у розмірі зменшення надходжень до таких\nбюджетів у разі застосування особливостей сплати земельного\nподатку суб'єктами літакобудування, що підпадають під дію статті 2\nЗакону України \"Про розвиток літакобудівної промисловості\"\n( 2660-14 );\n2) протягом місяця з дня опублікування цього Закону:\nрозробити та привести у відповідність із нормами цього Закону\nсвої нормативно-правові акти;\nзабезпечити приведення міністерствами та іншими центральними\nорганами виконавчої влади нормативно-правових актів у\nвідповідність із нормами цього Закону.\n\nПрезидент України В.ЮЩЕНКО\n\nм. Київ, 20 січня 2010 року\nN 1814-VI\n\nПро внесення змін до деяких законів України щодо державної підтримки літакобудівної промисловості в Україні\nЗакон України від 20.01.2010 № 1814-VI\n\nРедакція від 07.02.2019 , підстава — 2473-VIII\nПостійна адреса:\nhttps://zakon.rada.gov.ua/go/1814-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}