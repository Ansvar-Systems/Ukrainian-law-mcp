{
  "id": "ua-law-3422-15",
  "type": "statute",
  "title": "Закон України (3422-15)",
  "title_en": "",
  "short_name": "3422-15",
  "status": "in_force",
  "issued_date": "2006-02-09",
  "url": "https://zakon.rada.gov.ua/laws/show/3422-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\n( Відомості Верховної Ради України (ВВР), 2006, N 26, ст.210 )\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про державну реєстрацію юридичних осіб\nта фізичних осіб - підприємців\" ( 755-15 ) (Відомості Верховної\nРади України, 2003 р., N 31-32, ст. 263; 2005 р., N 32, ст. 421;\n2006 р., N 1, ст. 11):\n1) у статті 17:\nчастину першу доповнити словами \"та відомостей, що надаються\nюридичними особами державному реєстратору за місцезнаходженням\nреєстраційної справи згідно із законодавством України\";\nу частині другій:\nабзац десятий викласти в такій редакції:\n\"прізвище, ім'я, по батькові та ідентифікаційні номери\nфізичних осіб - платників податків, які обираються (призначаються)\nдо органу управління юридичної особи, уповноважених представляти\nюридичну особу у правовідносинах з третіми особами, або осіб, які\nмають право вчиняти дії від імені юридичної особи без довіреності,\nу тому числі підписувати договори\";\nдоповнити абзацом такого змісту:\n\"фінансова звітність про господарську діяльність юридичної\nособи (крім бюджетних установ) у складі балансу і звіту про річні\nфінансові результати\";\n2) частину п'яту статті 20 доповнити реченням такого змісту:\n\"Розмір зазначеної плати не може перевищувати розміру\nадміністративних витрат\".\n2. Статтю 14 Закону України \"Про бухгалтерський облік та\nфінансову звітність в Україні\" ( 996-14 ) (Відомості Верховної\nРади України, 1999 р., N 40, ст. 365) після частини другої\nдоповнити новою частиною такого змісту:\n\"3. Підприємства (крім бюджетних установ) зобов'язані\nподавати (надсилати рекомендованим листом) державному реєстратору\nза місцезнаходженням реєстраційної справи не пізніше ніж до\n1 червня року, що настає за звітним періодом, фінансову звітність\nпро господарську діяльність у складі балансу і звіту про річні\nфінансові результати\".\nУ зв'язку з цим частини третю і четверту вважати відповідно\nчастинами четвертою і п'ятою.\nII. Прикінцеві положення\n1. Цей Закон набирає чинності з 1 січня 2007 року.\n2. Кабінету Міністрів України у тримісячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом і ввести їх у дію одночасно з набранням чинності цим\nЗаконом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України В.ЮЩЕНКО\n\nм. Київ, 9 лютого 2006 року\nN 3422-IV\n\nПро внесення змін до деяких законів України\nЗакон України від 09.02.2006 № 3422-IV\n\nПрийняття від 09.02.2006\nПостійна адреса:\nhttps://zakon.rada.gov.ua/go/3422-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}