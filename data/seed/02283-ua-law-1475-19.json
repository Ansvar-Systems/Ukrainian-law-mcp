{
  "id": "ua-law-1475-19",
  "type": "statute",
  "title": "Закон України (1475-19)",
  "title_en": "",
  "short_name": "1475-19",
  "status": "in_force",
  "issued_date": "2016-07-14",
  "url": "https://zakon.rada.gov.ua/laws/show/1475-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо створення умов для міжнародної кооперації суб’єктів літакобудування та розвитку вітчизняного літакобудування\n\n(Відомості Верховної Ради (ВВР), 2016, № 34, ст.594)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Законі України \"Про розвиток літакобудівної промисловості\" (Відомості Верховної Ради України, 2001 р., № 50, ст. 261 з наступними змінами):\n\n1) у статті 3 -1 цифри та слово \"2017 року\" замінити цифрами та словом \"2025 року\";\n\n2) доповнити статтею 3 -2 такого змісту:\n\n\" Стаття 3 -2 . Надати право суб’єктам літакобудування, які підпадають під дію норм статті 2 цього Закону, бути засновниками та/або учасниками суб’єктів господарювання, у тому числі за участю іноземних суб’єктів господарської діяльності, крім тих, які розташовані або здійснюють свою діяльність на території держави, визнаної Верховною Радою України державою-агресором або державою-окупантом, та/або до яких застосовуються санкції відповідно до закону.\n\nПраво суб’єктів літакобудування, передбачене частиною першою цієї статті, реалізується з дотриманням вимог законодавства, у тому числі в частині погодження з суб’єктами управління об’єктами державної власності\".\n\n2. Статтю 7 Закону України \"Про особливості управління об’єктами державної власності в оборонно-промисловому комплексі\" (Відомості Верховної Ради України, 2012 р., № 4, ст. 23) доповнити частиною другою такого змісту:\n\n\"2. Суб’єкти літакобудування, що є об’єктами державної власності в оборонно-промисловому комплексі та підпадають під дію норм статті 2 Закону України \"Про розвиток літакобудівної промисловості\", мають право за попереднім погодженням з Концерном бути засновниками та/або учасниками господарських товариств, у тому числі за участю іноземних суб’єктів господарської діяльності, крім тих, які розташовані або здійснюють свою діяльність на території держави, визнаної Верховною Радою України державою-агресором або державою-окупантом, та/або до яких застосовуються санкції відповідно до закону, а також здійснювати управління корпоративними правами, що виникли внаслідок такої участі\".\n\n3. Частину першу статті 1 Декрету Кабінету Міністрів України \"Про впорядкування діяльності суб’єктів підприємницької діяльності, створених за участю державних підприємств\" (Відомості Верховної Ради України, 1993 р., № 11, ст. 94, № 30, ст. 321; 2016 р., № 3, ст. 25) після слів \"будівництво за кордоном\" доповнити словами та цифрою \"та суб’єктів літакобудування, які підпадають під дію норм статті 2 Закону України \"Про розвиток літакобудівної промисловості\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у двомісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n14 липня 2016 року\n\n№ 1475-VIII\n\nПро внесення змін до деяких законодавчих актів України щодо створення умов для міжнародної кооперації суб'єктів літакобудування та розвитку вітчизняного літакобудування\nЗакон України від 14.07.2016 № 1475-VIII\n\nПрийняття від 14.07.2016\nПостійна адреса:\nhttps://zakon.rada.gov.ua/go/1475-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}