{
  "id": "ua-law-1554-12",
  "type": "statute",
  "title": "Закон України (1554-12)",
  "title_en": "",
  "short_name": "1554-12",
  "status": "in_force",
  "issued_date": "1991-09-17",
  "url": "https://zakon.rada.gov.ua/laws/show/1554-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Закону\nN 254/96-ВР від 28.06.96, ВВР, 1996, N 30, ст.142 )\nПро внесення змін і доповнень до Конституції\n(Основного Закону) Української РСР\n\n( Відомості Верховної Ради України (ВВР), 1991, N 46, ст.619 )\n\nВерховна Рада України п о с т а н о в л я є:\nВнести до Конституції (Основного Закону) Української РСР\n( 888-09 ) такі зміни і доповнення:\n1. Преамбулу Конституції виключити.\n2. Статті 1 і 4 викласти в такій редакції:\n\" Стаття 1. Україна є загальнонародна держава, яка виражає\nволю й інтереси робітників, селян та інтелігенції, трудящих\nреспубліки всіх національностей\";\n\" Стаття 4. Держава Україна, всі її органи діють на основі\nзаконності, забезпечують охорону правопорядку, інтересів\nсуспільства, прав і свобод громадян. Державні і громадські організації, службові особи зобов'язані\nдодержувати Конституції і законів України\".\n3. Частину другу статті 8 виключити.\n4. Статті 9, 20 і 25 викласти в такій редакції:\n\" Стаття 9. Основним напрямом розвитку політичної системи\nсуспільства є дальше розгортання демократії: дедалі ширша участь\nгромадян в управлінні справами держави і суспільства,\nвдосконалення державного апарату, підвищення активності\nгромадських організацій, зміцнення правової основи державного і\nсуспільного життя, утвердження свободи слова, постійне врахування\nгромадської думки\";\n\" Стаття 20. Держава ставить собі за мету розширення реальних\nможливостей для застосування громадянами своїх творчих сил,\nздібностей і обдаровань, для всебічного розвитку особи\";\n\" Стаття 25. В Україні існує і вдосконалюється єдина система\nнародної освіти, яка забезпечує загальноосвітню і професійну\nпідготовку громадян, служить духовному і фізичному розвиткові\nмолоді, готує її до праці і громадської діяльності\".\n5. Частину першу статті 27 викласти в такій редакції:\n\"Держава дбає про охорону, примноження і широке використання\nдуховних цінностей для морального й естетичного виховання\nгромадян, підвищення їх культурного рівня\".\n6. Назву глави 4 викласти в такій редакції:\n\" Глава 4. Зовнішньополітична діяльність України і захист\nВітчизни\"\n7. Частину першу статті 29 викласти в такій редакції:\n\"Відповідно до Конституції України захист Вітчизни належить\nдо найважливіших функцій держави і є справою всього народу\".\n8. Статтю 72 доповнити пунктом 10-1 такого змісту:\n\"10-1) утворення військових формувань, підпорядкованих\nорганам державної влади та управління\".\n9. Частини другу і третю статті 74 виключити. У зв'язку з цим частину четверту вважати частиною другою.\n10. У статті 97:\nдоповнити статтю пунктами 9-1, 26-1 і 27-1 такого змісту:\n\"9-1) утворення Ради оборони України і визначення переліку\nпосадових осіб, які входять до її складу\";\n\"26-1) введення в разі необхідності надзвичайного стану на\nтериторії України\";\n\"27-1) встановлення військових звань, дипломатичних рангів,\nінших спеціальних звань і класних чинів\";\nпункт 10 після слів \"Генерального прокурора Української РСР\"\nдоповнити словами \"Міністра оборони України\";\nпункт 31 викласти в такій редакції:\n\"31) зупинення дії правових актів Верховної Ради Кримської\nАРСР в разі невідповідності їх Конституції і законам України;\nскасування рішень обласних, районних, міських, районних у містах\nРад народних депутатів, якщо вони прийняті з порушенням\nКонституції і законів України\";\nпункт 33 виключити.\n11. Статтю 114-5 доповнити пунктом 9-1 такого змісту:\n\"9-1) присвоює вищі військові звання, дипломатичні ранги,\nінші спеціальні звання і класні чини\".\n12. Частину першу статті 117 викласти в такій редакції:\n\"Кабінет Міністрів України є відповідальним перед Президентом\nУкраїни і Верховною Радою України\".\n13. Статтю 119 доповнити пунктом 10 такого змісту:\n\"10) координує діяльність виконавчих комітетів місцевих Рад\nнародних депутатів по виконанню державних програм\".\n14. Статтю 121 викласти в такій редакції:\n\" Стаття 121. Кабінет Міністрів України в межах своєї\nкомпетенції має право зупиняти дію актів Уряду Кримської АРСР з\nодночасною постановкою перед Верховною Радою Кримської АРСР\nпитання про скасування цих актів, а також скасовувати рішення і\nрозпорядження виконавчих комітетів обласних, районних, міських,\nрайонних у містах Рад народних депутатів, якщо вони прийняті з\nпорушенням Конституції і законів України. Кабінет Міністрів\nУкраїни відшкодовує матеріальні збитки, завдані необгрунтованим\nзупиненням дії або скасуванням зазначених актів. Кабінет Міністрів України має право скасовувати акти\nміністерств України, інших підвідомчих йому органів\".\n15. Частину третю статті 122 після слів \"її Президії\"\nдоповнити словами \"указів Президента\".\n16. У назві і тексті Конституції ( 888-09 ) слова\n\"Українська Радянська Соціалістична Республіка\" та \"Українська\nРСР\" замінити словом \"Україна\".\n\nГолова Верховної Ради України Л.КРАВЧУК\n\nм. Київ, 17 вересня 1991 року\nN 1554-XII\n\nПро внесення змін і доповнень до Конституції (Основного Закону) Української РСР\nЗакон України від 17.09.1991 № 1554-XII\n\nВтрата чинності від 28.06.1996 , підстава — 254/96-ВР\nПостійна адреса:\nhttps://zakon.rada.gov.ua/go/1554-12\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}