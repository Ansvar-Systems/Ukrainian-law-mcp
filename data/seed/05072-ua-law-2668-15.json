{
  "id": "ua-law-2668-15",
  "type": "statute",
  "title": "Закон України (2668-15)",
  "title_en": "",
  "short_name": "2668-15",
  "status": "in_force",
  "issued_date": "2005-06-16",
  "url": "https://zakon.rada.gov.ua/laws/show/2668-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 4196-IX ( 4196-20 ) від 09.01.2025 }\nПро внесення змін до Господарського кодексу\nУкраїни\n( Відомості Верховної Ради України (ВВР), 2005, N 29, ст.384 )\n\nВерховна Рада України п о с т а н о в л я є :\nI. Внести до Господарського кодексу України ( 436-15 )\n(Відомості Верховної Ради України, 2003 р., NN 18-22, ст. 144;\n2005 р., NN 17-19 , ст. 267) такі зміни:\n1. Статтю 75 викласти в такій редакції:\n\" Стаття 75. Особливості господарської діяльності державних\nкомерційних підприємств\n1. Державне комерційне підприємство зобов'язане приймати та\nвиконувати доведені до нього в установленому законодавством\nпорядку державні замовлення і державні завдання, враховувати їх\nпри формуванні виробничої програми, визначенні перспектив свого\nекономічного і соціального розвитку та виборі контрагентів, а\nтакож складати і виконувати річний та з поквартальною розбивкою\nфінансовий план на кожен наступний рік.\n2. Фінансовий план підлягає затвердженню до 1 вересня року,\nщо передує плановому:\nпідприємств, що є суб'єктами природних монополій, та\nпідприємств, плановий розрахунковий обсяг чистого прибутку яких\nперевищує 50 мільйонів гривень, - Кабінетом Міністрів України;\nінших підприємств - органами, до сфери управління яких вони\nвходять.\n3. Органи, до сфери управління яких входять державні\nкомерційні підприємства, надають центральному органу виконавчої\nвлади з питань економіки до 1 серпня року, що передує планованому,\nзведені показники фінансових планів та фінансові плани у розрізі\nокремих державних комерційних підприємств, які входять до сфери їх\nуправління.\n4. Форма та методичні рекомендації по розробці фінансового\nплану затверджуються центральним органом виконавчої влади з питань\nекономіки.\n5. Державне комерційне підприємство не має права безоплатно\nпередавати належне йому майно іншим юридичним особам чи\nгромадянам, крім випадків, передбачених законом. Відчужувати,\nвіддавати в заставу майнові об'єкти, що належать до основних\nфондів, здавати в оренду цілісні майнові комплекси структурних\nодиниць та підрозділів державне комерційне підприємство має право\nлише за попередньою згодою органу, до сфери управління якого воно\nвходить, і, як правило, на конкурентних засадах.\n6. Кошти, одержані від продажу майнових об'єктів, що належать\nдо основних фондів державного комерційного підприємства,\nвикористовуються відповідно до затвердженого фінансового плану.\n7. Списання з балансу не повністю амортизованих основних\nфондів, а також прискорена амортизація основних фондів державного\nкомерційного підприємства можуть проводитися лише за згодою\nоргану, до сфери управління якого входить дане підприємство.\n8. Державні комерційні підприємства утворюють за рахунок\nприбутку (доходу) спеціальні (цільові) фонди, призначені для\nпокриття витрат, пов'язаних з їх діяльністю:\nамортизаційний фонд;\nфонд розвитку виробництва;\nфонд споживання (оплати праці);\nрезервний фонд;\nінші фонди, передбачені статутом підприємства.\nПорядок використання цих фондів визначається відповідно до\nзатвердженого фінансового плану.\n9. Розподіл прибутку (доходу) державних комерційних\nпідприємств здійснюється відповідно до затвердженого фінансового\nплану з урахуванням вимог цього Кодексу та інших законів.\n10. В фінансовому плані затверджуються суми коштів, які\nнаправляються державі як власнику і зараховуються до Державного\nбюджету України.\n11. Органи, до сфери управління яких відносяться державні\nкомерційні підприємства, до 15 липня року, що передує плановому,\nнадають Кабінету Міністрів України інформацію про обсяги\nперерахування прибутку державних комерційних підприємств для їх\nврахування при формуванні державного бюджету.\n12. У разі зміни керівника державного комерційного\nпідприємства обов'язковим є проведення ревізії\nфінансово-господарської діяльності підприємства в порядку,\nпередбаченому законом.\n13. Інші особливості господарської та соціальної діяльності\nдержавних комерційних підприємств визначаються законом\".\n2. Частину восьму статті 77 викласти в такій редакції:\n\"8. Порядок розподілу та використання прибутку (доходу)\nказенного підприємства визначається фінансовим планом, який\nзатверджується у порядку, встановленому статтею 75 цього Кодексу\nдля державних комерційних підприємств\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України:\nпідготувати та подати до Верховної Ради України пропозиції\nпро внесення змін до законодавчих актів, що випливають з цього\nЗакону;\nрозробити та привести у відповідність із цим Законом свої\nнормативно-правові акти;\nзабезпечити розроблення і прийняття міністерствами та іншими\nцентральними органами виконавчої влади нормативно-правових актів\nвідповідно до цього Закону;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЮЩЕНКО\n\nм. Київ, 16 червня 2005 року\nN 2668-IV\n\nПро внесення змін до Господарського кодексу України\nЗакон України від 16.06.2005 № 2668-IV\n\nВтрата чинності від 28.08.2025 , підстава — 4196-IX\nПостійна адреса:\nhttps://zakon.rada.gov.ua/go/2668-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}