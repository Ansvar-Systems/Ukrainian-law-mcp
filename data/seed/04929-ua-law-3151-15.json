{
  "id": "ua-law-3151-15",
  "type": "statute",
  "title": "Закон України (3151-15)",
  "title_en": "",
  "short_name": "3151-15",
  "status": "in_force",
  "issued_date": "2005-11-30",
  "url": "https://zakon.rada.gov.ua/laws/show/3151-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про деякі питання ввезення на митну територію\nУкраїни транспортних засобів\"\n{ Відомості Верховної Ради України (ВВР), 2006, N 8, ст.93 }\n{ Із змінами, внесеними згідно з Кодексом\nN 4495-VI ( 4495-17 ) від 13.03.2012, ВВР, 2012,\nN 44-45, N 46-47, N 48, ст.552 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Законі України \"Про деякі питання ввезення на митну\nтериторію України транспортних засобів\" ( 2739-15 ) (Відомості\nВерховної Ради України, 2005 р., N 34, ст. 435):\n1) у назві Закону після слів \"територію України\" доповнити\nсловами \"та реєстрації\";\n2) перед словами \"Верховна Рада України\nп о с т а н о в л я є \" доповнити словами \"З метою регулювання\nввезення на митну територію України та проведення першої\nреєстрації ввезених або виготовлених в Україні транспортних\nзасобів\";\n3) статті 1 і 2 викласти в такій редакції:\n\"1. Пропуск на митну територію України з метою вільного обігу\n(у тому числі з метою розкомплектування на запасні частини)\nтракторів колісних для перевезення напівпричепів (сідельних\nтягачів), автобусів, легкових автомобілів, вантажних автомобілів,\nавтомобілів спеціального призначення та шасі з встановленими\nдвигунами - коди товарних позицій згідно з Українською\nкласифікацією товарів зовнішньоекономічної діяльності 8701 20,\n8702-8705 та 8706 ( 2371г-14 ) (шасі з встановленими двигунами\nтільки для автомобілів товарних позицій 8701 20 та 8702-8705)\nдопускається за умови, що на момент переміщення через митний\nкордон України пройшло не більше 8 років з дати їх виготовлення.\n2. Пропуск на митну територію України з метою вільного обігу\nта першу реєстрацію в Україні ввезених транспортних засобів нових\nі таких, що були в користуванні, або виготовлених в Україні\nздійснюють за умови їх відповідності екологічним нормам не нижче\nрівня \"ЄВРО-2\" згідно з технічними регламентами та національними\nстандартами (щонайменше за умови відповідності вимогам рівня \"B\"\nДСТУ UN/ECE R 49-02A, B:2002 або \"B\",\"C\",\"D\" ДСТУ UN/ECE R\n83-03:2002, які застосовують залежно від особливостей конструкції\nтранспортних засобів):\n- для тракторів колісних для перевезення напівпричепів\n(сідельних тягачів), автобусів та легкових автомобілів - коди\nтоварних позицій 8701 20, 8702 та 8703 ( 2371г-14 ) - з\n1 січня 2006 року. Цю норму не поширюють до 1 липня 2006 року на\nзазначені транспортні засоби, переміщені на митну територію\nУкраїни або виготовлені в Україні до 31 грудня 2005 року включно,\nта транспортні засоби, на які до 31 грудня 2005 року включно\nвидано сертифікати відповідності;\n- для вантажних автомобілів та автомобілів спеціального\nпризначення - коди товарних позицій 8704 та 8705 ( 2371г-14 ) - з\n1 січня 2007 року\";\n4) у статті 3 після слів \"засобів вимогам\" доповнити словами\n\"технічних регламентів та\", а після слів \"є сертифікат\" - \"або\nінший документ про підтвердження\";\n5) статті 4 і 5 виключити;\n6) доповнити Закон новими статтями 3-1 і 3-2 такого змісту:\n\"3-1. Стаття 1 цього Закону втрачає чинність через п'ять\nроків з дня вступу України до Світової організації торгівлі.\n3-2. Дія статей 1 і 2 цього Закону не поширюється на\nтранспортні засоби, які ввозяться на митну територію України\nтимчасово, з метою транзиту та при переселенні громадян на\nпостійне місце проживання до України\";\n7) у статті 8 слова \"крім статті 2, яка набирає чинності з\n1 січня 2006 року\" виключити.\n\n{ Пункт 2 розділу I втратив чинність на підставі Кодексу\nN 4495-VI ( 4495-17 ) від 13.03.2012 }\n\n{ Пункт 3 розділу I втратив чинність на підставі Кодексу\nN 4495-VI ( 4495-17 ) від 13.03.2012 }\n\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України в місячний термін з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити перегляд і скасування центральними органами\nвиконавчої влади їхніх нормативно-правових актів, що суперечать\nцьому Закону.\n\nПрезидент України В.ЮЩЕНКО\n\nм. Київ, 30 листопада 2005 року\nN 3151-IV\n\nПро внесення змін до Закону України \"Про деякі питання ввезення на митну територію України транспортних засобів\"\nЗакон України від 30.11.2005 № 3151-IV\n\nРедакція від 01.06.2012 , підстава — 4495-VI\nПостійна адреса:\nhttps://zakon.rada.gov.ua/go/3151-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}