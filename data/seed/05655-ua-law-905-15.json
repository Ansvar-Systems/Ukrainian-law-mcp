{
  "id": "ua-law-905-15",
  "type": "statute",
  "title": "Закон України (905-15)",
  "title_en": "",
  "short_name": "905-15",
  "status": "in_force",
  "issued_date": "2003-06-05",
  "url": "https://zakon.rada.gov.ua/laws/show/905-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до статті 16 Закону України\n\"Про професійні спілки, їх права\nта гарантії діяльності\"\n( Відомості Верховної Ради України (ВВР), 2003, N 38, ст.318 )\n\nВерховна Рада України п о с т а н о в л я є :\n1. Статтю 16 Закону України \"Про професійні спілки, їх права\nта гарантії діяльності\" ( 1045-14 ) (Відомості Верховної Ради\nУкраїни, 1999 р., N 45, ст. 397; 2002 р., N 11, ст. 79) викласти у\nтакій редакції:\n\" Стаття 16. Легалізація профспілок, їх об'єднань\nПрофспілки, їх об'єднання легалізуються шляхом повідомлення\nна відповідність заявленому статусу.\nЛегалізація всеукраїнських профспілок, їх об'єднань\nздійснюється Міністерством юстиції України, інших профспілок, їх\nоб'єднань - відповідно Головним управлінням юстиції Міністерства\nюстиції України в Автономній Республіці Крим, обласними, Київським\nта Севастопольським міськими, районними, районними у містах,\nміськими (міст обласного значення) управліннями юстиції.\nДля легалізації профспілок, об'єднань профспілок їх\nзасновники або керівники виборних органів подають заяви. До заяви\nдодаються статут (положення), протокол з'їзду, конференції,\nустановчих або загальних зборів членів профспілки з рішенням про\nйого затвердження, відомості про виборні органи, наявність\nорганізацій профспілки у відповідних\nадміністративно-територіальних одиницях, про засновників\nоб'єднань.\nНа підставі поданих профспілкою, об'єднанням профспілок\nдокументів легалізуючий орган у місячний термін підтверджує\nзаявлений статус за ознаками, визначеними статтею 11 цього Закону,\nвключає профспілку, об'єднання профспілок до реєстру об'єднань\nгромадян і видає профспілці, об'єднанню профспілок свідоцтво про\nлегалізацію із зазначенням відповідного статусу.\nЛегалізуючий орган не може відмовити в легалізації\nпрофспілки, об'єднання профспілок.\nУ разі невідповідності поданих документів профспілки,\nоб'єднання профспілок зазначеному статусу легалізуючий орган\nпропонує профспілці, об'єднанню профспілок надати додаткову\nдокументацію, необхідну для підтвердження статусу.\nСтатус організацій всеукраїнської профспілки чи профспілки\nіншого статусу визначається статутом цієї профспілки. Про\nналежність до певної профспілки організації, які діють на підставі\nстатуту цієї профспілки, надсилають легалізуючому органу за місцем\nсвого знаходження повідомлення із посиланням на свідоцтво про\nлегалізацію профспілки, на підставі якого вони включаються до\nреєстру об'єднань громадян. Первинні профспілкові організації\nтакож письмово повідомляють про це роботодавця.\nПрофспілка підприємства, установи, організації, яка діє на\nпідставі власного статуту, легалізується у порядку, визначеному\nцією статтею.\nПрофспілка, об'єднання профспілок набувають права юридичної\nособи з моменту затвердження статуту (положення). Статусу\nюридичної особи набувають також організації профспілки, які діють\nна підставі її статуту.\nПрофспілка, її організації, об'єднання профспілок здійснюють\nсвої повноваження, набувають цивільних прав і беруть на себе\nцивільні обов'язки через свої виборні органи, які діють у межах\nправ, наданих їм за законом та статутом (положенням).\nЗа подання на легалізацію недостовірних відомостей особи, які\nїх підписали, несуть відповідальність згідно із законом\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 5 червня 2003 року\nN 905-IV\n\nПро внесення зміни до статті 16 Закону України \"Про професійні спілки, їх права та гарантії діяльності\"\nЗакон України від 05.06.2003 № 905-IV\n\nПрийняття від 05.06.2003\nПостійна адреса:\nhttps://zakon.rada.gov.ua/go/905-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}