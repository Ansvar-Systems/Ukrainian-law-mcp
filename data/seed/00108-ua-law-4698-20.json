{
  "id": "ua-law-4698-20",
  "type": "statute",
  "title": "Закон України (4698-20)",
  "title_en": "",
  "short_name": "4698-20",
  "status": "in_force",
  "issued_date": "2025-12-03",
  "url": "https://zakon.rada.gov.ua/laws/show/4698-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України та інших законів України щодо особливостей оподаткування банків податком на прибуток підприємств у 2026 році та перенесення строків введення в дію Електронної системи обігу алкогольних напоїв, тютюнових виробів та рідин, що використовуються в електронних сигаретах\n\nВерховна Рада України постановляє:\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. У пункті 39 -1 .1 статті 39 -1 :\n\nв абзаці шостому слова і цифри \"(до 1 січня 2026 року)\" замінити словами і цифрами \"(до 31 жовтня 2026 року включно)\";\n\nв абзаці сьомому слова і цифри \"(з 1 січня 2026 року)\" замінити словами і цифрами \"(з 1 листопада 2026 року)\".\n\n2. Абзац перший підпункту \"д\" підпункту 164.2.17 пункту 164.2 статті 164 викласти в такій редакції:\n\n\"д) основної суми боргу (кредиту) платника податку (крім суми прощеного (анульованого) основного боргу платника податку за іпотечним кредитом в іноземній валюті, забезпеченим іпотекою житлової нерухомості), прощеного (анульованого) кредитором за його самостійним рішенням, не пов’язаним з процедурою банкрутства, до закінчення строку позовної давності, у разі якщо його сума перевищує 25 відсотків розміру однієї мінімальної заробітної плати (у розрахунку на рік), встановленої на 1 січня звітного податкового року, а також основної суми боргу платника податку перед кредитором - фінансовою установою при виконанні таким кредитором рішення суду про звільнення боржника - фізичної особи від боргів у справі про неплатоспроможність, у разі якщо його сума перевищує 25 відсотків розміру однієї мінімальної заробітної плати (у розрахунку на рік), встановленої на 1 січня звітного податкового року. Кредитор зобов’язаний повідомити платника податку - боржника шляхом направлення рекомендованого листа з повідомленням про вручення або шляхом укладення відповідного договору, або надання повідомлення боржнику під підпис особисто про прощення (анулювання) боргу, виконання кредитором - фінансовою установою рішення суду про звільнення боржника - фізичної особи від боргів у справі про неплатоспроможність. Кредитор, у тому числі кредитор - фінансова установа, зобов’язаний включити суму боргу, прощеного (анульованого) за його самостійним рішенням, не пов’язаним з процедурою банкрутства, суму боргу згідно з рішенням суду про звільнення боржника - фізичної особи від боргів у справі про неплатоспроможність до податкового розрахунку суми доходу, нарахованого (сплаченого) на користь платників податку, за підсумками звітного періоду, у якому такий борг було прощено (анульовано), виконано рішення суду про звільнення боржника - фізичної особи від боргів у справі про неплатоспроможність. Боржник самостійно сплачує податок з таких доходів та відображає їх у річній податковій декларації. У разі неповідомлення кредитором боржника про прощення (анулювання) боргу, а також неповідомлення кредитором - фінансовою установою про виконання рішення суду про звільнення боржника - фізичної особи від боргів у справі про неплатоспроможність у порядку, визначеному цим підпунктом, такий кредитор зобов’язаний виконати всі обов’язки податкового агента щодо доходів, визначених цим підпунктом\".\n\n3. Абзаци перший - третій підпункту 165.1.55 пункту 165.1 статті 165 викласти в такій редакції:\n\n\"165.1.55. основна сума боргу (кредиту) платника податку, прощеного (анульованого) кредитором за його самостійним рішенням, не пов’язаним з процедурою банкрутства, до закінчення строку позовної давності у сумі, що не перевищує 25 відсотків розміру однієї мінімальної заробітної плати (у розрахунку на рік), встановленої на 1 січня звітного податкового року, а також основна сума боргу платника податку перед кредитором - фінансовою установою при виконанні таким кредитором рішення суду про звільнення боржника - фізичної особи від боргів у справі про неплатоспроможність у сумі, що не перевищує 25 відсотків розміру однієї мінімальної заробітної плати (у розрахунку на рік), встановленої на 1 січня звітного податкового року;\n\nсума процентів, комісії та/або штрафних санкцій (пені), прощених (анульованих) кредитором за його самостійним рішенням, не пов’язаним із процедурою його банкрутства, до закінчення строку позовної давності, а також сума процентів, комісії та/або штрафних санкцій (пені) при виконанні кредитором - фінансовою установою рішення суду про звільнення боржника - фізичної особи від боргів у справі про неплатоспроможність;\n\nосновна сума боргу (кредиту) платника податку за іпотечним кредитом в іноземній валюті, забезпеченим іпотекою житлової нерухомості, прощеного (анульованого) кредитором за його самостійним рішенням, не пов’язаним з процедурою банкрутства, до закінчення строку позовної давності, а також основна сума боргу (кредиту) платника податку за іпотечним кредитом в іноземній валюті, забезпеченим іпотекою житлової нерухомості, при виконанні кредитором - фінансовою установою рішення суду про звільнення боржника - фізичної особи від боргів у справі про неплатоспроможність\".\n\n4. Підпункт 291.5.1 пункту 291.5 статті 291 доповнити підпунктом 11 такого змісту:\n\n\"11) охоронну діяльність\".\n\n5. У розділі XX \"Перехідні положення\":\n\n1) у підрозділі 2 :\n\nв абзаці тридцять шостому пункту 32 слова \"(в частині постачання товарів за державними контрактами (договорами) з оборонних закупівель)\" виключити;\n\nпункт 64 виключити;\n\nв абзаці першому пунктів 87 -1 , 88 -1 слова і цифри \"до 1 січня 2026 року\" замінити словами і цифрами \"до 1 січня 2029 року\";\n\nв абзаці першому пункту 92 слова і цифри \"до 1 січня 2026 року\" замінити словами і цифрами \"до 1 січня 2027 року\";\n\n2) підрозділ 4 доповнити пунктом 73 такого змісту:\n\n\"73. Установити, що для податкових (звітних) періодів 2026 року базова (основна) ставка податку на прибуток підприємств для цілей оподаткування прибутку банків, а також для застосування щодо банків положень пункту 57.1 -1 статті 57 цього Кодексу становить 50 відсотків.\n\nЗа результатами податкових (звітних) періодів 2026 року банки не застосовують положення, передбачені підпунктом 140.4.4 пункту 140.4 статті 140 цього Кодексу, та не зменшують фінансовий результат до оподаткування на суму від’ємного значення об’єкта оподаткування минулих податкових (звітних) років.\n\nСума від’ємного значення об’єкта оподаткування минулих податкових (звітних) років, не врахована у зменшення об’єкта оподаткування податком на прибуток підприємств, у тому числі отриманого з 1 січня 2026 року по 31 грудня 2026 року, зменшує фінансовий результат до оподаткування майбутніх податкових (звітних) періодів починаючи з 1 січня 2027 року в порядку, визначеному підпунктом 140.4.4 пункту 140.4 статті 140 цього Кодексу\";\n\n3) у пункті 69 підрозділу 10:\n\nпідпункт 69.22 після абзацу восьмого доповнити новим абзацом такого змісту:\n\n\"При обчисленні бази оподаткування податком на нерухоме майно, відмінне від земельної ділянки, контролюючий орган не враховує об’єкти нерухомості, у тому числі їх частки, що розташовані на територіях активних бойових дій або на тимчасово окупованих Російською Федерацією територіях України, включених до Переліку територій, на яких ведуться (велися) бойові дії або тимчасово окупованих Російською Федерацією , які перебувають у власності фізичних осіб та за якими відповідно до цього підпункту податок на нерухоме майно, відмінне від земельної ділянки, не нараховується і не сплачується. Положення цього абзацу застосовуються до зазначених об’єктів нерухомості за період з 1 січня 2025 року до останнього числа місяця, у якому завершено активні бойові дії або тимчасову окупацію на відповідній території\".\n\nУ зв’язку з цим абзаци дев’ятий - тридцятий вважати відповідно абзацами десятим - тридцять першим;\n\nу підпункті 69.41 :\n\nу підпункті 69.41.1 :\n\nпідпункт \"г\" викласти в такій редакції:\n\n\"г) сума застосованих штрафів протягом останніх трьох послідових календарних місяців за порушення платником податків податкових обов’язків щодо подання звітності та/або документів (повідомлень), у тому числі передбачених статтями 39 і 39 -2 , пунктом 46.2 статті 46 цього Кодексу, не перевищує одного розміру мінімальної заробітної плати, встановленої законом на 1 січня податкового (звітного) року, за умови їх сплати, крім тих, що оскаржуються\";\n\nдоповнити підпунктом \"ї\" такого змісту:\n\n\"ї) в Єдиному державному реєстрі юридичних осіб, фізичних осіб - підприємців та громадських формувань наявна інформація про кінцевого бенефіціарного власника юридичної особи та відсутня відмітка про можливу недостовірність інформації про кінцевого бенефіціарного власника та/або структуру власності юридичної особи або наявна відмітка про зазначення у структурі власності юридичної особи обґрунтованої причини відсутності кінцевого бенефіціарного власника юридичної особи\";\n\nу підпункті 69.41.2 :\n\nв абзаці восьмому слова \"визначені підпунктами \"а\", \"б\", \"в\", \"д\", \"е\", \"є\", \"ж\", \"з\", \"и\", \"і\" підпункту\" замінити словами \"визначені підпунктами \"а\" - \"в\", \"д\" - \"ї\" підпункту\";\n\nабзац дев’ятий виключити;\n\nв абзаці десятому слово \"критеріям\" замінити словом \"вимогам\", а слова \"у день\" - словами \"протягом трьох робочих днів з дня\";\n\nабзац дванадцятий замінити трьома новими абзацами такого змісту:\n\n\"Для цілей підпункту 69.41:\n\nгалузь визначається за основним видом економічної діяльності платника податків на рівні класу згідно з КВЕД 009:2010 ;\n\nпоказники розраховуються на підставі даних податкової звітності, граничний строк подання якої відповідно до положень цього Кодексу настав на дату формування контролюючим органом Переліку платників податків з високим рівнем добровільного дотримання податкового законодавства\".\n\nУ зв’язку з цим абзаци тринадцятий і чотирнадцятий вважати відповідно абзацами п’ятнадцятим і шістнадцятим;\n\nдоповнити новими абзацами такого змісту:\n\n\"Для розрахунку показника, визначеного підпунктом \"в\" підпункту 69.41.2.1, підпунктом \"б\" підпункту 69.41.2.3, підпунктом \"в\" підпункту 69.41.2.4, підпунктом \"в\" підпункту 69.41.2.5, підпунктом \"в\" підпункту 69.41.2.6 підпункту 69.41.2 цього підпункту для платників податків, які здійснюють господарську діяльність у галузі, за якою, згідно з даними Єдиного державного реєстру юридичних осіб, фізичних осіб - підприємців та громадських формувань, не здійснює господарську діяльність жодний інший суб’єкт господарювання в межах:\n\nрегіону , - використовується середня заробітна плата у відповідній галузі по Україні, помножена на коефіцієнт 1,1;\n\nУкраїни , - замість показника середньої заробітної плати у відповідній галузі у відповідному регіоні, помноженої на коефіцієнт 1,1, використовується показник, що дорівнює двократному розміру мінімальної заробітної плати, встановленої законом на 1 січня податкового (звітного) року\";\n\nпідпункти \"а\" і \"в\" підпункту 69.41.2.1 викласти в такій редакції:\n\n\"a) показник рівня сплати податку на прибуток підприємств дорівнює/перевищує середній показник сплати податку на прибуток підприємств у відповідній галузі за останні чотири квартали з урахуванням пункту 137.5 статті 137 цього Кодексу, за умови що об’єкт оподаткування, задекларований платником податку за останній податковий (звітний) період, перевищує 0 гривень\";\n\n\"в) показник середньомісячної нарахованої та/або виплаченої податковим агентом - юридичною особою заробітної плати за останніх 12 звітних (податкових) місяців дорівнює/перевищує розмір середньої заробітної плати у відповідній галузі у відповідному регіоні, помножений на коефіцієнт 1,1, але становить не менше розміру однієї мінімальної заробітної плати, встановленої законом на 1 січня податкового (звітного) року, за умови що середньомісячна чисельність працюючих за зазначений період становить не менше п’яти осіб\";\n\nпідпункт \"б\" підпункту 69.41.2.3 викласти в такій редакції:\n\n\"б) показник середньомісячної нарахованої та/або виплаченої податковим агентом - юридичною особою заробітної плати за останніх 12 звітних (податкових) місяців дорівнює/перевищує розмір середньої заробітної плати у відповідній галузі у відповідному регіоні, помножений на коефіцієнт 1,1, але становить не менше розміру однієї мінімальної заробітної плати, встановленої законом на 1 січня податкового (звітного) року, за умови що середньомісячна чисельність працюючих за зазначений період становить не менше п’яти осіб\";\n\nпідпункт \"в\" підпункту 69.41.2.4 викласти в такій редакції:\n\n\"в) показник середньомісячної нарахованої та/або виплаченої податковим агентом - юридичною особою заробітної плати за останніх 12 звітних (податкових) місяців дорівнює/перевищує розмір середньої заробітної плати у відповідній галузі у відповідному регіоні, помножений на коефіцієнт 1,1, але становить не менше розміру однієї мінімальної заробітної плати, встановленої законом на 1 січня податкового (звітного) року, за умови що середньомісячна чисельність працюючих за зазначений період становить не менше п’яти осіб\";\n\nпідпункт \"в\" підпункту 69.41.2.5 викласти в такій редакції:\n\n\"в) показник середньомісячної нарахованої та/або виплаченої податковим агентом заробітної плати за останніх 12 звітних (податкових) місяців дорівнює/перевищує розмір середньої заробітної плати у відповідній галузі у відповідному регіоні, помножений на коефіцієнт 1,1, але становить не менше розміру однієї мінімальної заробітної плати, встановленої законом на 1 січня податкового (звітного) року\";\n\nпідпункт \"в\" підпункту 69.41.2.6 викласти в такій редакції:\n\n\"в) показник середньомісячної нарахованої та/або виплаченої податковим агентом заробітної плати за останніх 12 звітних (податкових) місяців дорівнює/перевищує розмір середньої заробітної плати у відповідній галузі у відповідному регіоні, помножений на коефіцієнт 1,1, але становить не менше розміру однієї мінімальної заробітної плати, встановленої законом на 1 січня податкового (звітного) року\";\n\nабзаци перший і п’ятий підпункту \"а\" підпункту 69.41.3 викласти в такій редакції:\n\n\"а) контролюючі органи, визначені підпунктом 41.1.1 пункту 41.1 статті 41 цього Кодексу, з дня, наступного за днем оприлюднення Переліку платників податків з високим рівнем добровільного дотримання податкового законодавства, не розпочинають такі перевірки (крім перевірок, щодо яких до дня оприлюднення такого Переліку платнику податків направлено та/або вручено копію наказу про проведення перевірки)\";\n\n\"що проводяться з підстав, визначених підпунктами 78.1.1 (в частині документальних позапланових перевірок платників податків, щодо яких отримано інформацію, що свідчить про порушення податкового законодавства з питань оподаткування доходів, отриманих нерезидентами, із джерелом їх походження з України та контролю за трансфертним ціноутворенням), 78.1.2 в частині контролю за трансфертним ціноутворенням, 78.1.3, 78.1.5, 78.1.7, 78.1.8, 78.1.9, 78.1.12, 78.1.14, 78.1.15, 78.1.16, 78.1.19, 78.1.21 та 78.1.22 пункту 78.1 статті 78 цього Кодексу\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім:\n\nпункту 1 розділу I цього Закону (щодо внесення змін до пункту 39 -1 .1 статті 39 -1 Податкового кодексу України) та підпунктів 2-4 пункту 2 цього розділу, які набирають чинності з дня, наступного за днем опублікування цього Закону, та застосовуються з 1 січня 2026 року;\n\nпункту 4 (щодо внесення змін до підпункту 291.5.1 пункту 291.5 статті 291 Податкового кодексу України), абзацу третього підпункту 1 (щодо виключення пункту 64 підрозділу 2 розділу XX \"Перехідні положення\" Податкового кодексу України) та абзаців п’ятого - тридцять сьомого підпункту 3 (щодо внесення змін до підпункту 69.41 пункту 69 підрозділу 10 розділу XX \"Перехідні положення\" Податкового кодексу України) пункту 5 розділу І цього Закону, які набирають чинності з 1 січня 2026 року.\n\n2. Внести зміни до таких законів України:\n\n1) у Законі України \"Про аудит фінансової звітності та аудиторську діяльність\" (Відомості Верховної Ради України, 2018 р., № 9, ст. 50 із наступними змінами):\n\nу частині першій статті 17:\n\nв абзаці першому слова \"Радою нагляду строком\" замінити словами \"рішенням Ради нагляду, прийнятим більшістю голосів її загального складу, строком\";\n\nв абзаці сьомому слова \"усунення з посади рішенням Ради нагляду за грубе порушення вимог цього Закону та Статуту Органу суспільного нагляду за аудиторською діяльністю\" замінити словами \"усунення з посади у порядку, визначеному Статутом Органу суспільного нагляду за аудиторською діяльністю, рішенням Ради нагляду за грубе порушення вимог цього Закону та Статуту Органу суспільного нагляду за аудиторською діяльністю, прийнятим двома третинами голосів її загального складу\";\n\nабзац одинадцятий частини восьмої статті 19 після першого речення доповнити новим реченням такого змісту: \"Одна особа не може бути членом комісії з атестації більше шести років з дати утворення такої комісії\";\n\nв абзаці першому пункту 18 розділу X \"Прикінцеві та перехідні положення\" цифри і слова \"31 грудня 2025 року\" замінити цифрами і словами \"31 грудня 2027 року\";\n\n2) у розділі II \"Прикінцеві та перехідні положення\" Закону України \"Про внесення змін до Податкового кодексу України та інших законів України у зв’язку із запровадженням електронної простежуваності обігу алкогольних напоїв, тютюнових виробів та рідин, що використовуються в електронних сигаретах\" (Відомості Верховної Ради України, 2023 р., № 79, ст. 283):\n\nв абзаці першому пункту 1 слова і цифри \"з 1 січня 2026 року\" замінити словами і цифрами \"з 1 листопада 2026 року\";\n\nу пункті 2 :\n\nабзац перший виключити;\n\nв абзаці другому слова і цифри \"З 1 січня 2026 року\" замінити словами і цифрами \"З 1 листопада 2026 року\";\n\nабзац третій викласти в такій редакції:\n\n\"Марковані паперовими марками акцизного податку алкогольні напої, тютюнові вироби та рідини, що використовуються в електронних сигаретах, які вироблені в Україні або ввезені на митну територію України до 1 листопада 2026 року, перебувають в обігу не більше 18 місяців з дня введення в дію цього Закону. Обіг таких підакцизних товарів (продукції) здійснюється з дотриманням вимог законодавства, що діяло до 1 листопада 2026 року, в частині дотримання вимог Податкового кодексу України та Закону України \"Про державне регулювання виробництва і обігу спирту етилового, спиртових дистилятів, біоетанолу, алкогольних напоїв, тютюнових виробів, тютюнової сировини, рідин, що використовуються в електронних сигаретах, та пального\" щодо обігу товарів (продукції), маркованих паперовими марками акцизного податку, але без дотримання вимог цього Закону та Закону України \"Про державне регулювання виробництва і обігу спирту етилового, спиртових дистилятів, біоетанолу, алкогольних напоїв, тютюнових виробів, тютюнової сировини, рідин, що використовуються в електронних сигаретах, та пального\" щодо функціонування Електронної системи обігу алкогольних напоїв, тютюнових виробів та рідин, що використовуються в електронних сигаретах\";\n\nв абзаці сьомому слова і цифри \"станом на 1 січня 2026 року\" замінити словами і цифрами \"станом на 1 листопада 2026 року\";\n\nв абзаці шостому підпункту 2 пункту 4 (щодо доповнення розділу II \"Прикінцеві положення\" Закону України \"Про застосування реєстраторів розрахункових операцій у сфері торгівлі, громадського харчування та послуг\" пунктом 13 -1 ) слова і цифри \"або імпортовані в Україну до 1 січня 2026 року\" замінити словами і цифрами \"або ввезені на митну територію України до 1 листопада 2026 року\";\n\nу пункті 6 слова \"до дати введення в дію цього Закону\" замінити словами і цифрами \"до 12 жовтня 2026 року\";\n\n3) у Законі України \"Про державне регулювання виробництва і обігу спирту етилового, спиртових дистилятів, біоетанолу, алкогольних напоїв, тютюнових виробів, тютюнової сировини, рідин, що використовуються в електронних сигаретах, та пального\" (Відомості Верховної Ради України, 2024 р., №№ 42-45, ст. 259):\n\nу пункті 30 частини першої статті 1 слова \"на безоплатній основі\" виключити;\n\nу статті 20 :\n\nв абзаці першому частини дев’ятої слова і цифри \"з 1 січня 2026 року\" замінити словами і цифрами \"з 1 листопада 2026 року\";\n\nу частині десятій:\n\nв абзацах четвертому і восьмому слова і цифри \"з 1 січня 2026 року\" замінити словами і цифрами \"з 1 листопада 2026 року\";\n\nв абзаці дев’ятому слова і цифри \"(електронних марок - з 1 січня 2026 року)\" замінити словами і цифрами \"(нанесення графічних елементів електронних марок - з 1 листопада 2026 року)\";\n\nу розділі XII \"Прикінцеві положення\":\n\nу пункті 1 :\n\nабзац восьмий замінити двома новими абзацами такого змісту:\n\n\"пункту 10 частини другої, частини дев’ятої статті 71 цього Закону, які набирають чинності з 1 листопада 2026 року;\n\nабзацу другого частини другої статті 3 (в частині контрольно-пропускної системи), статті 6 (в частині контрольно-пропускної системи), які набирають чинності з 1 квітня 2026 року та вводяться в дію з 1 грудня 2026 року\".\n\nУ зв’язку з цим абзаци дев’ятий - дванадцятий вважати відповідно абзацами десятим - тринадцятим;\n\nабзац десятий викласти в такій редакції:\n\n\"пунктів 1, 18, 19, 22, 23, 24, 30, 36, 59, 75 частини першої, абзацу третього частини другої статті 1, пунктів 23 і 25 частини другої статті 46, розділу VIII, частин третьої, п’ятої, сімнадцятої статті 62, пункту 5 частини четвертої, частин п’ятої і десятої статті 65, пунктів 9, 10, 38, 39 частини другої статті 73 цього Закону, які набирають чинності та вводяться в дію з 1 листопада 2026 року\";\n\nв абзаці тринадцятому слова і цифри \"з 1 січня 2026 року\" замінити словами і цифрами \"з 1 листопада 2026 року\";\n\nабзаци четвертий і п’ятий пункту 2 замінити трьома новими абзацами такого змісту:\n\n\"з 1 січня 2026 року втрачають чинність пункт 35 частини першої статті 1, частина сьома статті 3, частини шоста і восьма статті 62 цього Закону;\n\nз 1 листопада 2026 року втрачають чинність частина друга статті 17, частина восьма статті 21 (в частині тютюнових виробів, рідин, що використовуються в електронних сигаретах), пункти 22, 27 (в частині алкогольних напоїв, тютюнових виробів, рідин, що використовуються в електронних сигаретах), 29 частини другої статті 46, частини друга, шістнадцята і вісімнадцята статті 62, пункт 4 частини четвертої, частини дев’ята і одинадцята статті 65, пункт 29 частини другої статті 73 цього Закону;\n\nз 1 травня 2028 року втрачає чинність пункт 11 частини другої статті 73 цього Закону\";\n\nдоповнити пунктами 10-14 такого змісту:\n\n\"10. Кабінету Міністрів України:\n\n1) з 1 березня 2025 року до 12 жовтня 2026 року забезпечити функціонування програмного забезпечення Електронної системи в тестовому режимі;\n\n2) до 12 жовтня 2026 року забезпечити введення Електронної системи в промислову експлуатацію;\n\n3) 12 жовтня 2026 року забезпечити оприлюднення розпорядчого документа про введення Електронної системи в промислову експлуатацію на офіційному веб-сайті центрального органу виконавчої влади, що забезпечує формування та реалізацію державної політики у сферах цифровізації, цифрового розвитку, інформатизації, у сфері надання електронних та адміністративних послуг;\n\n4) з 12 жовтня 2026 року забезпечити можливість реєстрації в Електронній системі економічних операторів та інших користувачів;\n\n5) з 1 серпня 2026 року забезпечити функціонування програмного забезпечення Електронної системи з можливістю використання тестових даних відповідно до інструкції щодо порядку тестування функціональних можливостей Електронної системи з використанням тестових даних, опублікованої на офіційному веб-сайті центрального органу виконавчої влади, що забезпечує формування та реалізацію державної політики у сферах цифровізації, цифрового розвитку, інформатизації, у сфері надання електронних та адміністративних послуг;\n\n6) з 1 січня 2026 року щомісяця інформувати Верховну Раду України про стан виконання плану проведення випробувань у тестовому режимі функціонування всіх компонентів Електронної системи та про результати таких випробувань.\n\n11. Центральному органу виконавчої влади, що забезпечує формування та реалізацію державної політики у сферах цифровізації, цифрового розвитку, інформатизації, у сфері надання електронних та адміністративних послуг:\n\n1) до 1 січня 2026 року оприлюднити на своєму офіційному веб-сайті план проведення випробувань у тестовому режимі функціонування всіх компонентів Електронної системи;\n\n2) до 1 серпня 2026 року оприлюднити на своєму офіційному веб-сайті інструкцію щодо порядку тестування функціональних можливостей Електронної системи з використанням тестових даних.\n\n12. Центральному органу виконавчої влади, що реалізує державну податкову політику, починаючи з 12 жовтня 2026 року забезпечити подання заяв про реєстрацію своїх уповноважених представників в Електронній системі.\n\n13. Центральному органу виконавчої влади, що реалізує державну податкову політику, та центральному органу виконавчої влади, що реалізує державну митну політику, у період з 1 січня 2026 року до 11 жовтня 2026 року включно забезпечити участь у проведенні випробувань у тестовому режимі функціонування компонентів Електронної системи відповідно до плану проведення випробувань, оприлюдненого центральним органом виконавчої влади, що забезпечує формування та реалізацію державної політики у сферах цифровізації, цифрового розвитку, інформатизації, у сфері надання електронних та адміністративних послуг.\n\n14. Центральному органу виконавчої влади, що забезпечує реалізацію державної політики у сфері організації та контролю за виготовленням цінних паперів, документів суворої звітності, до 12 жовтня 2026 року включно забезпечити готовність державного підприємства, що забезпечує гарантоване виконання замовлень економічних операторів на друкування графічних елементів електронних марок акцизного податку, до виконання таких замовлень\";\n\nу розділі XIII \"Перехідні положення\":\n\nпункти 14 і 15 викласти в такій редакції:\n\n\"14. З 1 листопада 2026 року до набуття Україною повноправного членства в Європейському Союзі захисний елемент не є обов’язковим для нанесення на пачку (одиничну упаковку), коробку або сувенірну коробку тютюнових виробів та виготовляється державним підприємством, визначеним Кабінетом Міністрів України, на платній основі за рахунок економічних операторів.\n\n15. За правопорушення, вчинені у період з 1 листопада 2026 року до 30 квітня 2027 року включно, штрафи, визначені пунктами 9, 10 і 39 частини другої статті 73 цього Закону, застосовуються у розмірі 10 відсотків розміру штрафу, встановленого відповідним пунктом частини другої статті 73 цього Закону, а за правопорушення, вчинені у період з 1 травня 2027 року до 31 жовтня 2027 року включно, - у розмірі 30 відсотків розміру штрафу, встановленого відповідним пунктом частини другої статті 73 цього Закону. Зазначені розміри штрафів застосовуються незалежно від дати виявлення правопорушення та дати прийняття контролюючим органом рішення про застосування фінансових санкцій у вигляді штрафу\";\n\nу пункті 16 слова і цифри \"З 1 січня 2026 року\" замінити словами і цифрами \"З 1 листопада 2026 року\";\n\nдоповнити пунктом 16 -1 такого змісту:\n\n\"16 -1 . З 1 серпня 2026 року технічним адміністратором Електронної системи забезпечується можливість тестування користувачами Електронної системи функціональних можливостей Електронної системи з використанням тестових даних\";\n\nу пункті 17 :\n\nв абзаці першому слова і цифри \"до 1 січня 2026 року\" замінити словами і цифрами \"до 1 листопада 2026 року\", а слова і цифри \"до 1 липня 2027 року\" - словами і цифрами \"до 1 травня 2028 року\";\n\nв абзаці другому слова і цифри \"З 2 липня 2027 року\" замінити словами і цифрами \"З 2 травня 2028 року\";\n\nв абзаці п’ятому слова і цифри \"станом на 1 січня 2026 року\" замінити словами і цифрами \"станом на 1 листопада 2026 року\";\n\nу пункті 22 слова і цифри \"після 1 січня 2026 року\" замінити словами і цифрами \"починаючи з 1 листопада 2026 року\";\n\nпункт 26 викласти в такій редакції:\n\n\"26. У період дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , доступ до даних реєстрів, визначених цим Законом, обмежується, крім:\n\nдоступу центрального органу виконавчої влади, на який покладаються завдання щодо протидії правопорушенням, що посягають на функціонування економіки держави;\n\nоприлюднення інформації з Єдиного реєстру ліцензіатів та місць обігу пального в частині суб’єктів господарювання, які отримали ліцензії на право роздрібної торгівлі пальним.\n\nПорядок доступу до даних реєстрів, визначених цим Законом, під час воєнного стану визначається Кабінетом Міністрів України\";\n\nдоповнити пунктами 34 і 35 такого змісту:\n\n\"34. Установити, що Електронна система:\n\n1) з 1 січня 2026 року до 11 жовтня 2026 року включно функціонує в тестовому режимі із забезпеченням функціонування всіх її компонентів;\n\n2) з 12 жовтня 2026 року до 31 жовтня 2026 року включно забезпечує можливість:\n\nреєстрації користувачів в Електронній системі та створення електронних кабінетів користувачів;\n\nприсвоєння кожному економічному оператору коду ідентифікатора економічного оператора, а кожному об’єкту економічного оператора - коду об’єкта економічного оператора;\n\nвикористання державних та галузевих класифікаторів, довідників, словників та баз даних, які ведуться органами державної влади, для внесення та систематизації інформації (відомостей/даних) до Електронної системи;\n\nобміну даними про економічних операторів з інформаційно-комунікаційними системами органів державної влади в порядку електронної інформаційної взаємодії;\n\nавтоматичного внесення до Електронної системи інформації (відомостей/даних), отриманої в результаті електронної інформаційної взаємодії;\n\nрозмежування прав доступу користувачів до Електронної системи;\n\nнадання та розмежування рівнів прав доступу уповноважених представників користувача до Електронної системи;\n\nдоступу економічних операторів до Електронної системи з використанням електронного кабінету економічного оператора, програмного інтерфейсу обміну даними з програмними рішеннями економічних операторів;\n\n3) з 1 листопада 2026 року забезпечує функціонування всіх її компонентів, у тому числі: реєстрацію користувачів Електронної системи, формування електронних марок акцизного податку, обробку та зберігання інформації про товари (продукцію), марковані графічними елементами електронних марок акцизного податку, а також взаємодію програмними засобами між державними органами, юридичними або фізичними особами, у тому числі фізичними особами - підприємцями, з метою забезпечення електронної простежуваності обігу таких товарів (продукції) тощо.\n\n35. Установити, що суб’єкти господарювання, що здійснюють виробництво та/або ввезення на митну територію України, та/або оптову торгівлю, та/або роздрібну торгівлю товарами (продукцією), що підлягають маркуванню графічними елементами електронних марок акцизного податку:\n\n1) у період з 1 січня 2026 року до 11 жовтня 2026 року включно мають можливість:\n\nвзяти участь у випробуваннях у тестовому режимі функціонування всіх компонентів Електронної системи відповідно до плану проведення випробувань, оприлюдненого центральним органом виконавчої влади, що забезпечує формування та реалізацію державної політики у сферах цифровізації, цифрового розвитку, інформатизації, у сфері надання електронних та адміністративних послуг;\n\nпровести тестові випробування процесів маркування та електронної простежуваності обігу алкогольних напоїв, тютюнових виробів та рідин, що використовуються в електронних сигаретах, у порядку, визначеному Кабінетом Міністрів України, що визначає деякі питання створення та функціонування Електронної системи обігу алкогольних напоїв, тютюнових виробів та рідин, що використовуються в електронних сигаретах;\n\n2) починаючи з 1 серпня 2026 року мають можливість тестування функціональних можливостей Електронної системи з використанням тестових даних;\n\n3) починаючи з 12 жовтня 2026 року мають можливість зареєструватися в Електронній системі\";\n\n4) абзац четвертий пункту 1 розділу II \"Прикінцеві та перехідні положення\" Закону України \"Про внесення змін до Податкового кодексу України та інших законодавчих актів України у зв’язку з прийняттям Закону України \"Про інтегроване запобігання та контроль промислового забруднення\" та з метою удосконалення окремих положень податкового законодавства\" від 16 липня 2025 року № 4536-IX замінити двома новими абзацами такого змісту:\n\n\"пункту 2 (щодо внесення змін до статті 51 Податкового кодексу України), пункту 3 (щодо внесення змін до статті 70 Податкового кодексу України), пункту 6 (щодо внесення змін до статті 172 Податкового кодексу України), пункту 7 (щодо внесення змін до статті 173 Податкового кодексу України), пункту 8 (щодо внесення змін до статті 174 Податкового кодексу України), пункту 9 (щодо внесення змін до статті 176 Податкового кодексу України) розділу I цього Закону, які набирають чинності з 1 січня 2026 року;\n\nпункту 10 (щодо внесення змін до статті 226 Податкового кодексу України) розділу I цього Закону та абзаців сорок шостого - сорок дев’ятого підпункту 5 пункту 2 цього розділу (щодо внесення змін до статті 69 Закону України \"Про державне регулювання виробництва і обігу спирту етилового, спиртових дистилятів, біоетанолу, алкогольних напоїв, тютюнових виробів, тютюнової сировини, рідин, що використовуються в електронних сигаретах, та пального\"), які набирають чинності з 1 листопада 2026 року\".\n\n3. Установити, що до порядку підготовки та прийняття нормативно-правових актів, що приймаються на виконання вимог цього Закону, не застосовуються вимоги Закону України \"Про засади державної регуляторної політики у сфері господарської діяльності\".\n\n4. Кабінету Міністрів України у тримісячний строк з дня набрання чинності цим Законом:\n\n1) привести свої нормативно-правові акти у відповідність із цим Законом;\n\n2) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n3 грудня 2025 року\n\n№ 4698-IX\n\nПро внесення змін до Податкового кодексу України та інших законів України щодо особливостей оподаткування банків податком на прибуток підприємств у 2026 році та перенесення строків введення в дію Електронної системи обігу алкогольних напоїв, тютюнових виробів та рідин, що використовуються в електронних сигаретах\nЗакон України від 03.12.2025 № 4698-IX\n\nПрийняття від 03.12.2025\nПостійна адреса:\nhttps://zakon.rada.gov.ua/go/4698-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}