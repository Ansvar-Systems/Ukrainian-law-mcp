{
  "id": "ua-law-3830-17",
  "type": "statute",
  "title": "Закон України (3830-17)",
  "title_en": "",
  "short_name": "3830-17",
  "status": "in_force",
  "issued_date": "2011-10-06",
  "url": "https://zakon.rada.gov.ua/laws/show/3830-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких\nзаконодавчих актів України\n( Відомості Верховної Ради України (ВВР), 2012, N 22, ст.210 )\n{ Із змінами, внесеними згідно із Законом\nN 2019-VIII ( 2019-19 ) від 13.04.2017, ВВР, 2017, N 27-28, ст.312 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) статті 95-1, 188-20 та 244-13 викласти в такій редакції:\n\" Стаття 95-1. Порушення вимог нормативно-правових актів\nта нормативних документів з питань технічної\nексплуатації електричних станцій і мереж,\nенергетичного обладнання\nПорушення вимог нормативно-правових актів та нормативних\nдокументів з питань технічної експлуатації електричних станцій і\nмереж, енергетичного обладнання суб'єктів електроенергетики,\nсуб'єктів відносин у сфері теплопостачання та споживачів\nелектричної енергії -\nтягне за собою попередження або накладення штрафу на громадян\nвід одного до п'яти неоподатковуваних мінімумів доходів громадян,\nпопередження або накладення штрафу на працівників від одного до\nвосьми неоподатковуваних мінімумів доходів громадян, накладення\nштрафу на посадових осіб від одного до десяти неоподатковуваних\nмінімумів доходів громадян\";\n\" Стаття 188-20. Невиконання (ухилення від виконання)\nабо несвоєчасне виконання приписів посадових\nосіб центрального органу виконавчої влади\nз державного енергетичного нагляду\nчи розпоряджень його органів\nУхилення від виконання або несвоєчасне виконання приписів\nпосадових осіб центрального органу виконавчої влади з державного\nенергетичного нагляду чи розпоряджень його органів щодо усунення\nпорушень вимог нормативно-правових актів та нормативних документів\nз питань технічної експлуатації електричних станцій і мереж,\nенергетичного обладнання суб'єктів електроенергетики, суб'єктів\nвідносин у сфері теплопостачання та споживачів електричної\nенергії -\nтягне за собою попередження або накладення штрафу на громадян\nвід одного до п'яти неоподатковуваних мінімумів доходів громадян,\nпопередження або накладення штрафу на працівників від одного до\nвосьми неоподатковуваних мінімумів доходів громадян, накладення\nштрафу на посадових осіб від одного до десяти неоподатковуваних\nмінімумів доходів громадян\";\n\" Стаття 244-13. Органи центрального органу виконавчої влади\nз державного енергетичного нагляду\nОргани центрального органу виконавчої влади з державного\nенергетичного нагляду розглядають справи про адміністративні\nправопорушення, передбачені статтями 95-1 і 188-20.\nВід імені органів центрального органу виконавчої влади з\nдержавного енергетичного нагляду розглядати справи про\nадміністративні правопорушення і накладати адміністративні\nстягнення мають право:\n1) головний інспектор з державного енергетичного нагляду та\nйого заступники - попередження або штраф на громадян, працівників\nабо посадових осіб до десяти неоподатковуваних мінімумів доходів\nгромадян;\n2) старші інспектори з державного енергетичного нагляду -\nпопередження або штраф на громадян, працівників або посадових осіб\nдо восьми неоподатковуваних мінімумів доходів громадян;\n3) інспектори з державного енергетичного нагляду -\nпопередження або штраф на громадян, працівників або посадових осіб\nдо п'яти неоподатковуваних мінімумів доходів громадян\";\n2) статтю 244-14 виключити.\n\n{ Пункт 2 розділу I втратив чинність на підставі Закону\nN 2019-VIII ( 2019-19 ) від 13.04.2017 }\n\n3. У Законі України \"Про теплопостачання\" ( 2633-15 )\n(Відомості Верховної Ради України, 2005 р., N 28, ст. 373;\n2010 р., N 49, ст. 571):\n1) статтю 1 доповнити з урахуванням алфавітного порядку\nтермінами такого змісту:\n\"виробництво теплової енергії - господарська діяльність,\nпов'язана з перетворенням енергетичних ресурсів будь-якого\nпоходження, у тому числі альтернативних джерел енергії, на теплову\nенергію за допомогою технічних засобів з метою її продажу на\nпідставі договору\";\n\"нормативний документ - норми, правила, інструкції та\nстандарти, прийняті та зареєстровані в порядку, встановленому\nзаконодавством, щодо забезпечення належного технічного стану\nтеплових, тепловикористальних установок та мереж, їх експлуатації,\nпроектування та будівництва\";\n\"постачання теплової енергії (теплопостачання) - господарська\nдіяльність, пов'язана з наданням теплової енергії (теплоносія)\nспоживачам за допомогою технічних засобів транспортування та\nрозподілом теплової енергії на підставі договору\";\n\"теплова установка - обладнання, пристрої, призначені для\nвиробництва, перетворення та споживання теплової енергії\";\n\"тепловикористальна установка - комплекс обладнання\n(пристроїв), що використовує теплову енергію (теплоносій) для\nопалення, вентиляції, гарячого водопостачання, технологічних або\nкомунально-побутових потреб\";\n\"транспортування теплової енергії - господарська діяльність,\nпов'язана з передачею теплової енергії (теплоносія) за допомогою\nмереж на підставі договору\";\n2) статті 2 і 14 викласти в такій редакції:\n\" Стаття 2. Сфера дії Закону\nЦей Закон регулює відносини, що виникають у зв'язку з\nвиробництвом, транспортуванням, постачанням і використанням\nтеплової енергії, державним наглядом (контролем) у сфері\nтеплопостачання, експлуатацією теплоенергетичного обладнання та\nвиконанням робіт на об'єктах у сфері теплопостачання суб'єктами\nгосподарської діяльності незалежно від форми власності\";\n\" Стаття 14. Державний нагляд (контроль) у сфері\nтеплопостачання\nДержавний нагляд (контроль) у сфері теплопостачання здійснює\nцентральний орган виконавчої влади з державного енергетичного\nнагляду.\nПредметом державного нагляду (контролю) у сфері\nтеплопостачання є господарська діяльність, пов'язана з\nвиробництвом, транспортуванням, постачанням та використанням\nтеплової енергії в частині технічної експлуатації теплових,\nтепловикористальних установок і мереж, енергетичного обладнання\nсуб'єктів відносин у сфері теплопостачання, випробування та\nремонту зазначених установок і мереж, режимів споживання теплової\nенергії, а також виконання робіт з проектування теплових,\nтепловикористальних установок і мереж.\nСпособом здійснення державного нагляду (контролю) у сфері\nтеплопостачання є проведення центральним органом виконавчої влади\nз державного енергетичного нагляду відповідних обстежень,\nперевірок, оглядів, інспектування теплових, тепловикористальних\nустановок і мереж, енергетичного обладнання суб'єктів відносин у\nсфері теплопостачання в порядку, визначеному Законом України \"Про\nосновні засади державного нагляду (контролю) у сфері господарської\nдіяльності\".\nЦентральний орган виконавчої влади з державного енергетичного\nнагляду здійснює нагляд за тепловими, тепловикористальними\nустановками та мережами суб'єктів відносин у сфері теплопостачання\nщодо додержання вимог нормативно-правових актів, нормативних\nдокументів з питань технічного стану теплових, тепловикористальних\nустановок та мереж, їх експлуатації, проектування, будівництва,\nпідтвердження готовності до роботи, користування енергією у сфері\nтеплопостачання.\nЦентральний орган виконавчої влади з державного енергетичного\nнагляду під час здійснення державного енергетичного нагляду\n(контролю) має право:\nвимагати від суб'єктів відносин у сфері теплопостачання\nусунення виявлених порушень вимог законодавства;\nвимагати припинення дій, які перешкоджають здійсненню\nдержавного енергетичного нагляду (контролю);\nвидавати суб'єктам відносин у сфері теплопостачання\nобов'язкові для виконання розпорядження щодо усунення порушень\nвимог нормативно-правових актів, нормативних документів з питань\nтехнічного стану теплових, тепловикористальних установок та мереж,\nїх експлуатації, проектування та будівництва, користування\nенергією у сфері теплопостачання;\nзупиняти експлуатацію теплових, тепловикористальних установок\nта мереж через їх незадовільний технічний стан та/або організацію\nїх експлуатації шляхом видання споживачам теплової енергії та\nсуб'єктам у сфері теплопостачання вмотивованого письмового рішення\nкерівника відповідного органу центрального органу виконавчої влади\nз державного енергетичного нагляду чи його заступника щодо\nнеприпустимості продовження такої експлуатації. Підставою для\nтакого зупинення є загроза життю або здоров'ю працівників і\nнаселення або наявність передумов для виникнення надзвичайних\nситуацій техногенного чи природного характеру;\nодержувати на письмовий запит безоплатно відповідно до\nзаконодавства необхідні для виконання покладених на нього завдань\nінформацію, пояснення, довідки, документи, матеріали, відомості з\nпитань, що виникають під час здійснення державного нагляду\n(контролю). Зазначений письмовий запит повинен містити вичерпний\nперелік інформації, пояснень, довідок тощо, які підлягають наданню\nу відповідь на запит, та посилання на нормативно-правові акти, з\nметою виконання яких здійснюється збір інформації;\nприймати рішення про відбір зразків продукції (частин\nенергетичного обладнання тощо) для проведення експертизи;\nзастосовувати відповідно до цього Закону штрафні санкції до\nсуб'єктів господарювання за порушення вимог законодавства у сфері\nтеплопостачання;\nнадавати суб'єктам відносин у сфері теплопостачання\nконсультативну допомогу з питань, що належать до його компетенції,\nта розглядати спірні питання, що виникають між суб'єктами у сфері\nтеплопостачання та споживачами енергії;\nфіксувати процес проведення заходу чи кожну окрему дію за\nдопомогою засобів аудіо- та відеотехніки.\nІнспектори з державного енергетичного нагляду мають право:\nдоступу в установленому законом порядку до теплових,\nтепловикористальних установок і мереж суб'єктів відносин у сфері\nтеплопостачання;\nодержувати безоплатно від суб'єктів відносин у сфері\nтеплопостачання інформацію, необхідну для виконання покладених на\nних завдань відповідно до нормативно-правових актів;\nвидавати в межах своїх повноважень суб'єктам відносин у сфері\nтеплопостачання обов'язкові для виконання приписи про усунення\nпорушень вимог нормативно-правових актів, нормативних документів з\nпитань технічного стану теплових, тепловикористальних установок та\nмереж, їх експлуатації, проектування та будівництва, користування\nенергією у сфері теплопостачання;\nвидавати суб'єктам відносин у сфері теплопостачання приписи\nщодо приведення технічного стану теплових, тепловикористальних\nустановок і мереж, засобів обліку, контролю та регулювання\nвиробництва, постачання та споживання теплової енергії,\nорганізації їх експлуатації у відповідність із вимогами\nнормативних документів з питань експлуатації, проектування та\nбудівництва енергообладнання і мереж у сфері теплопостачання;\nвносити керівникам суб'єктів господарської діяльності або їх\nуповноваженим представникам подання про усунення від виконання\nобов'язків відповідальної за теплове господарство посадової особи\nтеплотехнічного профілю, дії чи бездіяльність якої призвели до\nпорушення вимог нормативно-правових актів, нормативних документів\nз питань експлуатації, проектування та будівництва\nенергообладнання і мереж у сфері теплопостачання або яка не\nпройшла в установленому порядку перевірку знань правил технічної\nексплуатації теплових установок і мереж;\nвимагати від суб'єктів відносин у сфері теплопостачання\nдодержання встановлених нормативно-правовими актами режимів\nпостачання та споживання теплової енергії;\nскладати в установленому законом порядку протоколи про\nадміністративні правопорушення та розглядати справи про\nадміністративні правопорушення;\nфіксувати процес проведення заходу чи кожну окрему дію за\nдопомогою засобів аудіо- та відеотехніки\";\n3) частину третю статті 24 доповнити абзацом шостим такого\nзмісту:\n\"недопущення провадження будь-яких видів господарської\nдіяльності в охоронних зонах теплових мереж без погодження з\nвласником об'єкта теплопостачання\";\n4) частину першу статті 25 доповнити абзацом дев'ятим такого\nзмісту:\n\"вимагати від суб'єктів господарської діяльності винесення\nспоруд та інших об'єктів, зведених з порушенням вимог\nзаконодавства, за межі охоронних зон теплових мереж\";\n5) у статті 31:\nу назві та абзаці першому частини першої слова\n\"господарювання - юридичних осіб\" замінити словом\n\"господарювання\";\nу частині першій:\nу пунктах 1, 2 і 6 слова \"у розмірі\" замінити словами \"у\nрозмірі до\";\nу пункті 2 слова \"за ухилення від виконання\" замінити словами\n\"за невиконання (ухилення від виконання)\", слова \"Державної\nінспекції з енергозбереження\" - словами \"Державного агентства з\nенергоефективності та енергозбереження України\", а слова\n\"Державної інспекції з енергетичного нагляду за режимами\nспоживання електричної та теплової енергії\" - словами\n\"центрального органу виконавчої влади з державного енергетичного\nнагляду\";\nдоповнити пунктом 10 такого змісту:\n\"10) за порушення вимог нормативно-правових актів та/або\nнормативних документів щодо забезпечення належного технічного\nстану теплових, тепловикористальних установок та мереж, а також їх\nексплуатації - у розмірі від ста до п'ятисот неоподатковуваних\nмінімумів доходів громадян\";\nу частині третій слова \"органами державного нагляду\n(інспекціями)\" замінити словами \"органами центрального органу\nвиконавчої влади з державного енергетичного нагляду\";\nу частині четвертій слова \"органами державного нагляду\"\nзамінити словами \"органами центрального органу виконавчої влади з\nдержавного енергетичного нагляду\";\nчастини п'яту-сьому виключити;\nдоповнити частиною одинадцятою такого змісту:\n\"Штрафні санкції, передбачені частиною першою цієї статті,\nзастосовуються в установленому Кабінетом Міністрів України\nпорядку\".\n4. У пункті 1 Закону України від 15 березня 2011 року\nN 3134-VI ( 3134-17 ) \"Про внесення змін до Закону України \"Про\nелектроенергетику\":\nу підпункті 1:\nв абзаці першому слово \"третього\" замінити словом\n\"четвертого\";\nв абзаці третьому слова \"четвертий - тридцять другий\"\nзамінити словами \"п'ятий - тридцять четвертий\", а слова\n\"п'ятим - тридцять третім\" замінити словами \"шостим -\nтридцять п'ятим\";\nу підпункті 2:\nв абзаці другому слово \"десятій\" замінити словом\n\"одинадцятій\";\nв абзаці третьому слово \"одинадцяту\" замінити словом\n\"дванадцяту\";\nв абзаці п'ятому слово \"одинадцятої\" замінити словом\n\"дванадцятої\";\nабзац сьомий викласти в такій редакції:\n\"У зв'язку з цим частини тринадцяту і чотирнадцяту вважати\nвідповідно частинами чотирнадцятою і п'ятнадцятою\".\nII. Прикінцеві положення\n1. Цей Закон набирає чинності з дня, наступного за днем його\nопублікування, та вводиться в дію з дня набрання чинності Указом\nПрезидента України про утворення відповідного центрального органу\nвиконавчої влади з державного енергетичного нагляду в системі\nцентральних органів виконавчої влади, крім пункту 4 розділу I\nцього Закону, який набирає чинності з 1 січня 2012 року.\n2. Кабінету Міністрів України:\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними і місцевими органами виконавчої влади їх\nнормативно-правових актів, що суперечать цьому Закону.\n\nПрезидент України В.ЯНУКОВИЧ\n\nм. Київ, 6 жовтня 2011 року\nN 3830-VI\n\nПро внесення змін до деяких законодавчих актів України\nЗакон України від 06.10.2011 № 3830-VI\n\nРедакція від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/3830-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}