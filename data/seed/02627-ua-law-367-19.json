{
  "id": "ua-law-367-19",
  "type": "statute",
  "title": "Закон України (367-19)",
  "title_en": "",
  "short_name": "367-19",
  "status": "in_force",
  "issued_date": "2015-04-23",
  "url": "https://zakon.rada.gov.ua/laws/show/367-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про вищу освіту\" щодо вдосконалення прийому на навчання та розміщення державного замовлення\n\n(Відомості Верховної Ради (ВВР), 2015, № 28, ст.244)\n\nВерховна Рада України постановляє :\n\nI. Внести до Закону України \"Про вищу освіту\" (Відомості Верховної Ради України, 2014 р., № 37-38, ст. 2004) такі зміни:\n\n1. Частину першу статті 4 після абзацу третього доповнити новим абзацом такого змісту:\n\n\"Громадяни України, які не завершили навчання за кошти державного або місцевого бюджету за певним ступенем освіти, мають право повторно безоплатно здобувати вищу освіту в державних і комунальних вищих навчальних закладах за тим самим ступенем освіти, за умови відшкодування до державного або місцевого бюджету коштів, витрачених на оплату послуг з підготовки фахівців, у порядку, встановленому Кабінетом Міністрів України\".\n\nУ зв’язку з цим абзаци четвертий - восьмий вважати відповідно абзацами п’ятим - дев’ятим.\n\n2. У статті 44 :\n\n1) частину четверту доповнити словами та цифрами \"та бала за особливі успіхи (призерам IV етапу Всеукраїнських учнівських олімпіад з базових предметів; призерам III етапу Всеукраїнського конкурсу-захисту науково-дослідницьких робіт учнів - членів Малої академії наук України) та/або за успішне закінчення підготовчих курсів вищого навчального закладу для вступу до цього вищого навчального закладу на природничо-математичні та інженерно-технічні спеціальності\";\n\n2) частину шосту після слів \"або фізичних здібностей (у разі його проведення)\" доповнити словами та цифрами \"за особливі успіхи (призерам IV етапу Всеукраїнських учнівських олімпіад з базових предметів; призерам III етапу Всеукраїнського конкурсу-захисту науково-дослідницьких робіт учнів - членів Малої академії наук України) та/або за успішне закінчення підготовчих курсів вищого навчального закладу для вступу до цього вищого навчального закладу на природничо-математичні та інженерно-технічні спеціальності\";\n\n3) у частині сьомій:\n\nв абзаці першому слова \"до спеціально уповноваженої установи, що проводить зовнішнє незалежне оцінювання\" замінити словами \"до Єдиної державної електронної бази з питань освіти для верифікації переліку спеціальностей\";\n\nабзац другий виключити.\n\n3. Підпункт 13 пункту 2 розділу XV \"Прикінцеві та перехідні положення\" викласти в такій редакції:\n\n\"13) до 1 січня 2016 року розміщення державного замовлення для підготовки фахівців ступеня бакалавра (магістра і спеціаліста медичного, фармацевтичного або ветеринарного спрямувань) здійснюється до початку вступної кампанії у вищих навчальних закладах незалежно від форми власності з урахуванням показників розміщення державного замовлення минулого року в розрізі навчальних закладів за відповідними спеціальностями, середнього показника конкурсного бала зарахованих абітурієнтів за останні три роки, а також пропозицій вищих навчальних закладів та регіональних потреб\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n23 квітня 2015 року\n\n№ 367-VIII\n\nПро внесення змін до Закону України \"Про вищу освіту\" щодо вдосконалення прийому на навчання та розміщення державного замовлення\nЗакон України від 23.04.2015 № 367-VIII\n\nПрийняття від 23.04.2015\nПостійна адреса:\nhttps://zakon.rada.gov.ua/go/367-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}