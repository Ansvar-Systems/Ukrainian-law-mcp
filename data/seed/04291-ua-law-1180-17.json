{
  "id": "ua-law-1180-17",
  "type": "statute",
  "title": "Закон України (1180-17)",
  "title_en": "",
  "short_name": "1180-17",
  "status": "in_force",
  "issued_date": "2009-03-19",
  "url": "https://zakon.rada.gov.ua/laws/show/1180-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України щодо діяльності Державної служби спеціального зв'язку\nта захисту інформації України\n( Відомості Верховної Ради України (ВВР), 2009, N 32-33,\nст.485 )\n{ Із змінами, внесеними згідно із Законами\nN 4572-VI ( 4572-17 ) від 22.03.2012, ВВР, 2013, N 1, ст.1\nN 5067-VI ( 5067-17 ) від 05.07.2012, ВВР, 2013, N 24, ст.243\nN 2269-VIII ( 2269-19 ) від 18.01.2018, ВВР, 2018, N 12, ст.68 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Абзац восьмий частини першої статті 45 і абзац шостий\nстатті 125 Житлового кодексу Української РСР ( 5464-10 )\n(Відомості Верховної Ради УРСР, 1983 р., додаток до N 28, ст. 573)\nдоповнити словами \"та осіб рядового і начальницького складу\nДержавної служби спеціального зв'язку та захисту інформації\nУкраїни\".\n2. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) перше речення частини першої статті 15 після слів \"органів\nвнутрішніх справ\" доповнити словами \"і Державної служби\nспеціального зв'язку та захисту інформації України\";\n2) доповнити статтею 188-31 такого змісту:\n\" Стаття 188-31. Невиконання законних вимог посадових осіб\nорганів Державної служби спеціального\nзв'язку та захисту інформації України\nНевиконання законних вимог посадових осіб органів Державної\nслужби спеціального зв'язку та захисту інформації України щодо\nусунення порушень законодавства про криптографічний та технічний\nзахист інформації, яка є власністю держави, або інформації з\nобмеженим доступом, вимога щодо захисту якої встановлена законом,\nта законодавства у сфері надання послуг електронного цифрового\nпідпису, а також створення інших перешкод для виконання покладених\nна них обов'язків -\nтягнуть за собою накладення штрафу на посадових осіб від\nп'ятдесяти до ста неоподатковуваних мінімумів доходів громадян.\nТі самі дії, вчинені повторно протягом року після накладення\nадміністративного стягнення, -\nтягнуть за собою накладення штрафу на посадових осіб від ста\nдо ста п'ятдесяти неоподатковуваних мінімумів доходів громадян\";\n3) в абзаці першому пункту 9 частини першої статті 212-2\nслова \"цілісності цієї інформації або просочування її технічними\nканалами\" замінити словами \"її конфіденційності, цілісності і\nдоступності\";\n4) статтю 221 після цифр \"188-28\" доповнити цифрами \"188-31\";\n5) у пункті 1 частини першої статті 255 абзац \"органів\nДержавної служби спеціального зв'язку та захисту інформації\nУкраїни (стаття 164 (у частині, що стосується правопорушень у\nгалузі господарської діяльності, ліцензії на проведення якої видає\nця Служба), пункт 9 частини першої статті 212-2)\" після цифр\n\"212-2\" доповнити словами та цифрами \"та стаття 188-31\".\n3. Частину другу статті 57 Кримінального кодексу України\n( 2341-14 ) (Відомості Верховної Ради України, 2001 р., N 25-26,\nст. 131) після слів \"до військовослужбовців\" доповнити словами\n\"осіб рядового і начальницького складу Державної служби\nспеціального зв'язку та захисту інформації України\".\n\n{ Пункт 4 розділу I втратив чинність на підставі Закону\nN 5067-VI ( 5067-17 ) від 05.07.2012 }\n\n{ Пункт 5 розділу I втратив чинність на підставі Закону\nN 4572-VI ( 4572-17 ) від 22.03.2012 }\n\n{ Пункт 6 розділу I втратив чинність на підставі Закону\nN 2269-VIII ( 2269-19 ) від 18.01.2018 }\n\n7. У статті 30 Закону України \"Про місцеве самоврядування в\nУкраїні\" ( 280/97-ВР ) (Відомості Верховної Ради України,\n1997 р., N 24, ст. 170; 2003 р., N 45, ст. 360):\nпункт \"а\" доповнити підпунктом 14 такого змісту:\n\"14) сприяння діяльності Державної служби спеціального\nзв'язку та захисту інформації України\";\nпункт \"б\" доповнити підпунктом 11 такого змісту:\n\"11) вирішення відповідно до законодавства питань, пов'язаних\nз наданням Державній службі спеціального зв'язку та захисту\nінформації України службових жилих приміщень, житлової площі та\nінших об'єктів, житлово-комунальних послуг; здійснення контролю за\nїх використанням та наданням послуг\".\n8. Пункт 1 статті 5 Закону України \"Про статус ветеранів\nвійськової служби, ветеранів органів внутрішніх справ і деяких\nінших осіб та їх соціальний захист\" ( 203/98-ВР ) (Відомості\nВерховної Ради України, 1998 р., N 40-41, ст. 249; 2001 р., N 24,\nст. 127; 2008 р., NN 5-8, ст. 78) викласти у такій редакції:\n\"1) які бездоганно прослужили на військовій службі, в органах\nвнутрішніх справ, державній пожежній охороні, органах і\nпідрозділах цивільного захисту, Державній службі спеціального\nзв'язку та захисту інформації України 25 і більше років у\nкалендарному або 30 та більше років у пільговому обчисленні (з\nяких не менше 20 років становить вислуга у календарному\nобчисленні) і звільнені в запас або у відставку відповідно до\nзаконодавства України або колишнього Союзу РСР чи держав СНД\".\n9. Абзац восьмий статті 7 Закону України \"Про державні\nнагороди України\" ( 1549-14 ) (Відомості Верховної Ради України,\n2000 р., N 21, ст. 162; 2003 р., N 24, ст. 157; 2006 р., N 26,\nст. 215; 2008 р., N 24, ст. 231, N 42-43, ст. 293) після слів\n\"Державної спеціальної служби транспорту\" доповнити словами \"осіб\nрядового і начальницького складу Державної служби спеціального\nзв'язку та захисту інформації України\".\n10. Перше речення частини другої статті 4 Закону України \"Про\nдержавну допомогу сім'ям з дітьми\" ( 2811-12 ) (Відомості\nВерховної Ради України, 2001 р., N 20, ст. 102; 2003 р., N 27,\nст. 209; 2006 р., N 14, ст. 116, N 26, ст. 215) доповнити словами\n\"і Державної служби спеціального зв'язку та захисту інформації\".\n11. Частину третю статті 10 Закону України \"Про захист\nінформації в інформаційно-телекомунікаційних системах\"\n( 80/94-ВР ) (Відомості Верховної Ради України, 2005 р., N 26,\nст. 347; 2009 р., N 24, ст. 296) доповнити абзацом такого змісту:\n\"здійснює заходи щодо виявлення загрози державним\nінформаційним ресурсам від несанкціонованих дій в інформаційних,\nтелекомунікаційних та інформаційно-телекомунікаційних системах та\nдає рекомендації з питань запобігання такій загрозі\".\n12. У Законі України \"Про Державну службу спеціального\nзв'язку та захисту інформації України\" ( 3475-15 ) (Відомості\nВерховної Ради України, 2006 р., N 30, ст. 258; 2009 р., N 24,\nст. 296):\n1) частину другу статті 1 після слів \"Національна система\nконфіденційного зв'язку\" доповнити словами \"інформаційна\n(автоматизована) система\", \"телекомунікаційна система\";\n2) у частині четвертій статті 5 слова \"спеціально\nуповноваженого центрального органу виконавчої влади з питань\nзахисту інформації\" замінити словами \"спеціально уповноваженого\nцентрального органу виконавчої влади з питань організації\nспеціального зв'язку та захисту інформації\";\n3) частину дев'яту статті 10 доповнити словами \"і\nприрівнюється до страхового стажу\";\n4) у пункті 1 частини першої статті 12 слова \"або, за\nпогодженням із Службою безпеки України, у запас Служби безпеки\nУкраїни (з постановкою на військовий облік)\" виключити;\n5) у частині першій статті 16:\nу пункті 14 слова \"критичних і небезпечних технологій\"\nвиключити;\nпункт 17 викласти в такій редакції:\n\"17) видача та реєстрація відповідно до вимог законодавства\nліцензії на провадження господарської діяльності у сфері\nкриптографічного та технічного захисту інформації, встановлення\nпорядку видачі та видача органам державної влади дозволу на\nпроведення робіт з технічного захисту інформації для власних\nпотреб, а також здійснення контролю за додержанням ліцензійних\nумов та умов проведення робіт для власних потреб\";\nу пункті 20 слова \"для оцінки\" замінити словами \"щодо\nзабезпечення протидії технічним розвідкам, проведення оцінки\";\nпункт 23 після слів \"дипломатичних установах України\"\nдоповнити словами \"місцях постійного та тимчасового перебування\nПрезидента України, Голови Верховної Ради України та\nПрем'єр-міністра України\";\nдоповнити пунктами 31-34 такого змісту:\n\"31) погодження міжнародних передач криптографічних систем,\nзасобів криптографічного та технічного захисту інформації, зокрема\nу складі озброєння, військової та спеціальної техніки;\n32) видача атестата відповідності комплексних систем захисту\nінформації інформаційних, телекомунікаційних та\nінформаційно-телекомунікаційних систем, із застосуванням яких\nобробляється інформація, яка є власністю держави, або інформація з\nобмеженим доступом, вимога щодо захисту якої встановлена законом,\nвимогам нормативних документів з питань технічного захисту\nінформації;\n33) здійснення у порядку, визначеному Кабінетом Міністрів\nУкраїни, державного контролю за дотриманням умов експлуатації\nкомплексних систем захисту інформації, які пройшли державну\nекспертизу та на які видано атестат відповідності;\n34) встановлення порядку здійснення державного контролю за\nдодержанням вимог законодавства у сфері надання послуг\nелектронного цифрового підпису, а також станом криптографічного та\nтехнічного захисту інформації, яка є власністю держави, або\nінформації з обмеженим доступом, вимога щодо захисту якої\nвстановлена законом, а також під час провадження діяльності на\nтериторії України іноземних інспекційних груп відповідно до\nміжнародних договорів України\";\n6) частину першу статті 17 доповнити пунктами 19-22 такого\nзмісту:\n\"19) проводити планову та позапланову перевірку додержання\nліцензійних умов провадження господарської діяльності у сфері\nкриптографічного та технічного захисту інформації на\nпідприємствах, в установах і організаціях, а також умов проведення\nробіт з технічного захисту інформації для власних потреб в органах\nдержавної влади;\n20) зупиняти дію або скасовувати в установленому порядку\nатестати відповідності на комплексні системи захисту інформації в\nінформаційних, телекомунікаційних та\nінформаційно-телекомунікаційних системах;\n21) проводити планову та позапланову перевірку центрального\nзасвідчувального органу, засвідчувальних центрів і центрів\nсертифікації ключів щодо додержання ними вимог законодавства у\nсфері надання послуг електронного цифрового підпису;\n22) звертатися до суду у разі виникнення спорів з питань\nорганізації спеціального зв'язку та захисту інформації,\nкриптографічного та технічного захисту інформації, яка є власністю\nдержави, або інформації з обмеженим доступом, вимога щодо захисту\nякої встановлена законом, спорів у сфері надання послуг\nелектронного цифрового підпису, а також у разі виникнення інших\nспорів у порядку, встановленому законом\";\n7) у статті 22:\nназву викласти у такій редакції:\n\" Стаття 22. Медичне та санаторно-курортне забезпечення\nособового складу Державної служби спеціального\nзв'язку та захисту інформації України\";\nпісля частини першої доповнити новою частиною такого змісту:\n\"2. Забезпечення медичною допомогою членів сімей осіб\nрядового і начальницького складу у разі відсутності за місцем їх\nпроживання державних або комунальних закладів охорони здоров'я,\nветеранів Державної служби спеціального зв'язку та захисту\nінформації України здійснюється на умовах і в порядку, визначених\nчастиною першою цієї статті для осіб рядового і начальницького\nскладу Державної служби спеціального зв'язку та захисту інформації\nУкраїни\".\nУ зв'язку з цим частини другу та третю вважати відповідно\nчастинами третьою та четвертою;\n8) у тексті Закону ( 3475-15 ) слова\n\"інформаційно-телекомунікаційна система\" в усіх відмінках і числах\nзамінити словами \"інформаційна, телекомунікаційна та\nінформаційно-телекомунікаційна система\" у відповідному відмінку і\nчислі.\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 19 березня 2009 року\nN 1180-VI\n\nПро внесення змін до деяких законодавчих актів України щодо діяльності Державної служби спеціального зв'язку та захисту інформації України\nЗакон України від 19.03.2009 № 1180-VI\n\nРедакція від 07.03.2018 , підстава — 2269-VIII\nПостійна адреса:\nhttps://zakon.rada.gov.ua/go/1180-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}