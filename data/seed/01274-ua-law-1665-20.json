{
  "id": "ua-law-1665-20",
  "type": "statute",
  "title": "Закон України (1665-20)",
  "title_en": "",
  "short_name": "1665-20",
  "status": "in_force",
  "issued_date": "2021-07-15",
  "url": "https://zakon.rada.gov.ua/laws/show/1665-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо соціальної захищеності осіб з інвалідністю\n\nВерховна Рада України постановляє:\n\nI. Внести зміни до таких законодавчих актів України:\n\n1. У Житловому кодексі Української PCP (Відомості Верховної Ради УРСР, 1983 р., додаток до № 28, ст. 573):\n\n1) у статті 42 слово і цифри \"статтею 46\" замінити словом і цифрами \"статтями 42 -1 , 46\";\n\n2) доповнити статтею 42 -1 такого змісту:\n\n\" Стаття 42 -1 . Заміна житла (жилих приміщень) особи з інвалідністю\n\nУ разі невідповідності житла (жилих приміщень), в якому проживає особа з інвалідністю, вимогам щодо безперешкодного доступу осіб з інвалідністю і неможливості його пристосування до потреб таких осіб за їх заявою або заявою їх законних представників проводиться заміна такого житла (жилих приміщень).\n\nЗаміна житла (жилих приміщень), в якому проживає особа з інвалідністю, здійснюється відповідно до положень цього Кодексу та інших нормативно-правових актів органами місцевого самоврядування шляхом:\n\nобміну житла (жилого приміщення), займаного на умовах найму (крім приватного житлового фонду);\n\nнадання житла (жилого приміщення), за умови передачі займаного житла, що перебуває у приватній власності особи з інвалідністю, у власність територіальної громади.\n\nПорядок заміни житла (жилих приміщень), в якому проживає особа з інвалідністю, у разі його невідповідності вимогам щодо безперешкодного доступу та неможливості пристосування до потреб осіб з інвалідністю затверджується Кабінетом Міністрів України.\n\nЖитло (жиле приміщення), що надається особі з інвалідністю внаслідок заміни, має відповідати вимогам щодо безперешкодного доступу та бути пристосованим до потреб такої особи\".\n\n2. У статті 30 Закону України \"Про основи соціальної захищеності осіб з інвалідністю в Україні\" (Відомості Верховної Ради УРСР, 1991 р., № 21, ст. 252 із наступними змінами):\n\nчастини першу і другу викласти в такій редакції:\n\n\" Стаття 30. Житло (жиле приміщення), займане особами з інвалідністю або сім’ями, у складі яких вони є, під’їзди, сходові площадки будинків, в яких мешкають особи з інвалідністю, мають відповідати вимогам щодо безперешкодного доступу та бути пристосованими до потреб таких осіб, а також обладнане телефонним зв’язком.\n\nПристосування зазначеного житла (жилих приміщень) здійснюється підприємствами, установами і організаціями, з вини яких настала інвалідність, а в інших випадках - органами місцевого самоврядування, підприємствами, установами і організаціями, у віданні яких знаходиться житловий фонд\";\n\nчастину третю виключити;\n\nчастину четверту викласти в такій редакції:\n\n\"У разі невідповідності житла (жилих приміщень), в якому проживає особа з інвалідністю, вимогам щодо безперешкодного доступу осіб з інвалідністю і неможливості його пристосування до потреб таких осіб за їх заявою або заявою їх законних представників проводиться заміна такого житла (жилих приміщень) у порядку, передбаченому Житловим кодексом Української РСР \".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, та вводиться в дію через шість місяців з дня набрання ним чинності.\n\n2. Кабінету Міністрів України:\n\n1) протягом шести місяців з дня набрання чинності цим Законом:\n\nзабезпечити прийняття та затвердження нормативно-правових актів, передбачених цим Законом;\n\nпривести свої нормативно-правові акти у відповідність із цим Законом;\n\nзабезпечити перегляд і приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\n2) щорічно, починаючи з 2021 року, інформувати Верховну Раду України про стан виконання цього Закону.\n\nПрезидент України\n\nВ.ЗЕЛЕНСЬКИЙ\n\nм. Київ\n\n15 липня 2021 року\n\n№ 1665-IX\n\nПро внесення змін до деяких законодавчих актів України щодо соціальної захищеності осіб з інвалідністю\nЗакон України від 15.07.2021 № 1665-IX\n\nПрийняття від 15.07.2021\nПостійна адреса:\nhttps://zakon.rada.gov.ua/go/1665-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}