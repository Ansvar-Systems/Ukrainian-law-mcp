{
  "id": "ua-law-2391-17",
  "type": "statute",
  "title": "Закон України (2391-17)",
  "title_en": "",
  "short_name": "2391-17",
  "status": "in_force",
  "issued_date": "2010-07-01",
  "url": "https://zakon.rada.gov.ua/laws/show/2391-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n\n{ Закон втратив чинність на підставі Закону\nN 1089-IX ( 1089-20 ) від 16.12.2020 }\nПро внесення змін до Закону України\n\"Про радіочастотний ресурс України\"\n( Відомості Верховної Ради України (ВВР), 2010, N 38, ст.503 )\n\nВерховна Рада України п о с т а н о в л я є :\n1. Внести до Закону України \"Про радіочастотний ресурс\nУкраїни\" ( 1770-14 ) (Відомості Верховної Ради України, 2004 р.,\nN 48, ст. 526; 2006 р., NN 9-11, ст. 96) такі зміни:\n1) пункт 6 частини другої статті 14 викласти в такій\nредакції:\n\"6) встановлення розмірів плати за видачу УДЦР документів\nдозвільного характеру - висновків щодо електромагнітної\nсумісності, дозволів на експлуатацію, на ввезення з-за кордону і\nна реалізацію радіоелектронних засобів та випромінювальних\nпристроїв\";\n2) у статті 16:\nпункт 1 частини третьої викласти в такій редакції:\n\"1) присвоєння радіочастот, призначення позивних сигналів\nрадіоелектронним засобам, видача дозволів на експлуатацію\";\nперше речення частини четвертої викласти в такій редакції:\n\"4. УДЦР на платній основі за рахунок коштів користувачів\nрадіочастотного ресурсу України на їх замовлення виконує роботи\n(надає послуги), а за рахунок коштів Державного бюджету України -\nроботи, пов'язані з розрахунком мереж цифрового наземного мовлення\nта виявленням джерел радіозавад у смугах частот загального\nкористування за заявою спеціальних користувачів\";\n3) у статті 29:\nдруге речення частини першої після слова \"УДЦР\" доповнити\nсловами \"на платній основі\";\nпісля частини третьої доповнити двома новими частинами такого\nзмісту:\n\"4. Суб'єкт господарювання, який має намір ввезти з-за\nкордону радіоелектронні засоби та випромінювальні пристрої або\nздійснювати їх реалізацію, подає до УДЦР заяву за встановленою\nНКРЗ формою та документи, перелік яких визначається НКРЗ.\nЗаява та відповідні документи подаються в одному примірнику\nособисто суб'єктом господарювання чи уповноваженим ним органом або\nнадсилаються рекомендованим листом.\nУДЦР приймає рішення про видачу чи відмову у видачі дозволу\nна ввезення з-за кордону або реалізацію радіоелектронних засобів\nта випромінювальних пристроїв, про що інформує суб'єкта\nгосподарювання у строк, що не перевищує 10 робочих днів з дня\nреєстрації його заяви про видачу дозволу.\nДозвіл на ввезення з-за кордону або реалізацію\nрадіоелектронних засобів та випромінювальних пристроїв видається\nУДЦР не пізніше ніж через п'ять робочих днів після надання\nсуб'єктом господарювання документа, що підтверджує внесення плати\nза видачу дозволу.\nСтрок дії дозволу на ввезення з-за кордону радіоелектронних\nзасобів та випромінювальних пристроїв становить чотири місяці. За\nокремою заявою суб'єкта господарювання такий строк продовжується\nна два місяці.\nУДЦР приймає рішення про відмову у видачі дозволу на ввезення\nз-за кордону або реалізацію радіоелектронних засобів та\nвипромінювальних пристроїв у разі їх невідповідності визначеним\nцим Законом умовам застосування на території України.\n5. Анулювання дозволу на ввезення з-за кордону або реалізацію\nрадіоелектронних засобів та випромінювальних пристроїв\nздійснюється УДЦР на підставі:\n1) складеного ДІЗ акта про повторне невиконання суб'єктом\nгосподарювання розпорядження або припису посадових осіб ДІЗ;\n2) складеного ДІЗ акта про повторну відмову суб'єкта\nгосподарювання в допуску посадових осіб ДІЗ для проведення\nперевірки чи про вчинення інших перешкод, які не дають змоги\nпроводити перевірку в повному обсязі;\n3) матеріалів, в яких ДІЗ зафіксовано факт виявлення\nнедостовірних відомостей у документах, поданих суб'єктом\nгосподарювання для отримання дозволу;\n4) заяви суб'єкта господарювання про анулювання дозволу;\n5) нотаріально засвідченої копії свідоцтва про смерть\nфізичної особи - підприємця;\n6) документів, що підтверджують проведення державної\nреєстрації припинення юридичної особи чи припинення\nпідприємницької діяльності фізичної особи - підприємця.\nУДЦР приймає рішення про анулювання дозволу протягом\n20 робочих днів з дня надходження документів, передбачених\nпунктами 1-6 цієї частини, яке протягом трьох робочих днів з дня\nйого прийняття вручається або надсилається рекомендованим листом\nсуб'єкту господарювання із зазначенням підстав.\nЗазначене рішення може бути оскаржено в судовому порядку\".\nУ зв'язку з цим частини четверту і п'яту вважати відповідно\nчастинами шостою і сьомою;\n4) частину третю статті 30 викласти в такій редакції:\n\"3. У разі якщо заявлена потреба в радіочастотному ресурсі\nУкраїни перевищує його фактичну наявність, то смуги, номінали\nрадіочастот надаються в користування виключно на конкурсних або\nтендерних засадах відповідно до вимог закону\";\n5) у третьому реченні частини четвертої статті 39 слова\n\"дозволу на отримання додаткової смуги\" замінити словами \"ліцензії\nна додаткову смугу\";\n6) перше речення частини першої статті 41 після слова \"УДЦР\"\nдоповнити словами \"на платній основі\";\n7) у статті 42:\nперше речення частини третьої доповнити словами \"на платній\nоснові у порядку, встановленому НКРЗ\";\nдруге речення частини четвертої доповнити словами \"або не\nзаявлено суб'єктом господарювання\".\n2. Цей Закон набирає чинності через два місяці з дня його\nопублікування.\n\nПрезидент України В.ЯНУКОВИЧ\n\nм. Київ, 1 липня 2010 року\nN 2391-VI\n\nПро внесення змін до Закону України \"Про радіочастотний ресурс України\"\nЗакон України від 01.07.2010 № 2391-VI\n\nВтрата чинності від 01.01.2022 , підстава — 1089-IX\nПостійна адреса:\nhttps://zakon.rada.gov.ua/go/2391-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}