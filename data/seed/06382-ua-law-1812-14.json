{
  "id": "ua-law-1812-14",
  "type": "statute",
  "title": "Закон України (1812-14)",
  "title_en": "",
  "short_name": "1812-14",
  "status": "in_force",
  "issued_date": "2000-06-08",
  "url": "https://zakon.rada.gov.ua/laws/show/1812-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України щодо\nстимулювання розвитку вітроенергетики України\n( Відомості Верховної Ради України (ВВР), 2000, N 38, ст.319 )\n( Закон не діє з 1 січня 2011 року згідно з пунктом 1\nрозділу II цього Закону )\n\nЗ метою стимулювання розвитку вітроенергетики України\nВерховна Рада України п о с т а н о в л я є :\nI. Внести зміни до таких законів України:\n1. В Законі України \"Про електроенергетику\" ( 575/97-ВР )\n(Відомості Верховної Ради України, 1998 р., N 1, ст. 1):\n1) статтю 5 доповнити абзацом такого змісту:\n\"сприяння розвитку вітроенергетики, як екологічно чистої і\nбезпаливної підгалузі енергетики, шляхом оплати вітровим\nелектростанціям всієї виробленої ними електричної енергії в\nповному обсязі у грошовій формі, без застосування будь-яких видів\nзаліків погашення заборгованості по розрахунках за\nелектроенергію\";\n2) частину першу статті 15 після слів \"за граничні показники\"\nдоповнити словами \"а також на вітроелектростанціях, незалежно від\nвеличини встановленої потужності чи обсягів відпуску електричної\nенергії\";\n3) у статті 17:\nчастину першу доповнити реченням такого змісту: \"На\nфінансування будівництва вітрових електростанцій згідно з\nКомплексною програмою будівництва вітрових електростанцій\nвстановлюється цільова надбавка в розмірі 0,75 відсотка до діючого\nтарифу на електричну енергію, що продається виробниками\nелектричної енергії на оптовому ринку електричної енергії\nУкраїни\";\nчастину п'яту доповнити реченням такого змісту: \"Регулювання\nтарифів на електричну енергію, вироблену на вітрових\nелектростанціях, здійснює Національна комісія регулювання\nелектроенергетики України\".\n2. Статтю 22 Закону України \"Про оподаткування прибутку\nпідприємств\" ( 334/94-ВР ) (Відомості Верховної Ради України, 1997\nр., N 27, ст. 181, N 47, ст. 294; 1998 р., N 10, ст. 35, N 18,\nст. 94, N 26, ст. 151; 1999 р., N 8, ст. 55, N 15, ст. 83, N 17,\nст. 114, N 18, ст. 140, N 28, ст. 229, N 32, ст. 264, N 38,\nст. 352, N 39, ст. 356, N 50, ст. 435; 2000 р., N 2, ст. 16, N 10,\nст. 78, N 20, ст. 149 із змінами, внесеними законами України від\n16 березня 2000 року ( 1559-14 ) та від 20 квітня 2000 року\n( 1694-14 ) після пункту 22.25 доповнити пунктом 22.26 такого\nзмісту:\n\"22.26. На період з 1 січня 2002 року до 1 січня 2011 року до\nвалового доходу платника податку не включаються суми коштів,\nнараховані (отримані) у складі ціни продажу електричної енергії у\nвигляді цільової надбавки в розмірі 0,75 відсотка до діючого\nтарифу на електричну енергію, що продається виробниками\nелектричної енергії на оптовому ринку електричної енергії України.\nЗазначені кошти зараховуються на спеціальний рахунок і\nвикористовуються виключно на фінансування витрат, пов'язаних з\nбудівництвом вітрових електростанцій, а також проведенням\nнауково-дослідних та дослідно-конструкторських робіт у сфері\nвітроенергетики відповідно до Комплексної програми будівництва\nвітрових електростанцій.\nПорядок ведення бухгалтерського обліку і складання податкової\nзвітності по використанню зазначених коштів визначається Державною\nподатковою адміністрацією України\".\nУ зв'язку з цим пункт 22.26 вважати відповідно пунктом 22.27.\nII. Прикінцеві положення\n1. Цей Закон набирає чинності з дня його опублікування і діє\nдо 1 січня 2011 року.\n2. Кабінету Міністрів України у тримісячний строк:\nпривести свої рішення у відповідність із цим Законом;\nзабезпечити приведення у відповідність із цим Законом\nнормативно-правових актів міністерств, інших центральних органів\nвиконавчої влади.\n\nПрезидент України Л. КУЧМА\n\nм. Київ, 8 червня 2000 року\nN 1812-III\n\nПро внесення змін до деяких законів України щодо стимулювання розвитку вітроенергетики України\nЗакон України від 08.06.2000 № 1812-III\n\nПрипинення дії від 01.01.2011 , підстава — 1812-III\nПостійна адреса:\nhttps://zakon.rada.gov.ua/go/1812-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}