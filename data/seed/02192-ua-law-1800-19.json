{
  "id": "ua-law-1800-19",
  "type": "statute",
  "title": "Закон України (1800-19)",
  "title_en": "",
  "short_name": "1800-19",
  "status": "in_force",
  "issued_date": "2016-12-21",
  "url": "https://zakon.rada.gov.ua/laws/show/1800-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо уточнення розпорядників бюджетних коштів\n\n(Відомості Верховної Ради (ВВР), 2017, № 4, ст.46)\n\nВерховна Рада України постановляє :\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. У частині десятій статті 17 слова \"до прийняття рішення вищими спеціалізованими судами, Верховним Судом України\" виключити.\n\n2. У пункті 1 частини другої статті 22 слова \"Верховний Суд України, вищі спеціалізовані суди та інші органи, безпосередньо визначені Конституцією України , в особі їх керівників, а також\" замінити словами \"Верховний Суд, Вища рада правосуддя та інші органи, безпосередньо визначені Конституцією України, в особі їх керівників, а також Державна судова адміністрація України\".\n\n3. Частину третю статті 23 доповнити реченням такого змісту: \"Пропозиції про зменшення бюджетних призначень на утримання судів, інших органів і установ системи правосуддя мають бути погоджені Кабінетом Міністрів України з Вищою радою правосуддя\".\n\n4. У статті 33 :\n\nчастину другу після абзацу п’ятого доповнити новим абзацом такого змісту:\n\n\"Вища рада правосуддя до 1 березня року, що передує плановому, подає Кабінету Міністрів України пропозиції щодо пріоритетних завдань фінансового забезпечення судової влади та її незалежності\".\n\nУ зв’язку з цим абзац шостий вважати абзацом сьомим;\n\nчастину четверту доповнити пунктом 3 -1 такого змісту:\n\n\"3 -1 ) пріоритетних завдань фінансового забезпечення судової влади та її незалежності\".\n\n5. Частину другу статті 37 викласти в такій редакції:\n\n\"2. Кабінет Міністрів України до схвалення проекту закону про Державний бюджет України подає цей проект закону:\n\nРаді національної безпеки і оборони України по статтях, пов’язаних із забезпеченням національної безпеки і оборони України;\n\nВищій раді правосуддя по статтях, пов’язаних із забезпеченням функціонування судів і діяльності суддів, органів та установ системи правосуддя\".\n\n6. Частину першу статті 38 доповнити пунктом 11 -1 такого змісту:\n\n\"11 -1 ) інформація щодо врахування пропозицій Вищої ради правосуддя до проекту закону про Державний бюджет України по статтях, пов’язаних із забезпеченням функціонування судів і діяльності суддів, органів та установ системи правосуддя (з вмотивованим обґрунтуванням)\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом місяця з дня набрання чинності цим Законом привести свої нормативно-правові акти у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n21 грудня 2016 року\n\n№ 1800-VIII\n\nПро внесення змін до Бюджетного кодексу України щодо уточнення розпорядників бюджетних коштів\nЗакон України від 21.12.2016 № 1800-VIII\n\nПрийняття від 21.12.2016\nПостійна адреса:\nhttps://zakon.rada.gov.ua/go/1800-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}