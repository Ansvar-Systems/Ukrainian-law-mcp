{
  "id": "ua-law-2443-19",
  "type": "statute",
  "title": "Закон України (2443-19)",
  "title_en": "",
  "short_name": "2443-19",
  "status": "in_force",
  "issued_date": "2018-05-22",
  "url": "https://zakon.rada.gov.ua/laws/show/2443-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо соціального захисту постраждалих учасників Революції Гідності та деяких інших осіб\n\n(Відомості Верховної Ради (ВВР), 2018, № 33, ст.250)\n\n{Із змінами, внесеними згідно із Законами\n\n№ 3720-IX від 21.05.2024 , ВВР, 2024, №№ 37, 38, ст.238\n\n№ 4574-IX від 21.08.2025 }\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі законів про працю України (Відомості Верховної Ради УРСР, 1971 р., додаток до № 50, ст. 375):\n\n1) пункт 5 частини другої статті 42 після слів \"учасникам бойових дій\" доповнити словами \"постраждалим учасникам Революції Гідності\";\n\n2) у статті 77 -2 :\n\nназву доповнити словами \"та постраждалим учасникам Революції Гідності\";\n\nпісля слів \"Учасникам бойових дій\" доповнити словами \"постраждалим учасникам Революції Гідності\".\n\n2. У Житловому кодексі Української РСР (Відомості Верховної Ради УРСР, 1983 р., додаток до № 28, ст. 573):\n\n1) у частині першій статті 45:\n\nпісля абзацу третього доповнити новим абзацом такого змісту:\n\n\"особам, яким надано статус постраждалого учасника Революції Гідності відповідно до Закону України \"Про статус ветеранів війни, гарантії їх соціального захисту\".\n\nУ зв’язку з цим абзаци четвертий - тринадцятий вважати відповідно абзацами п’ятим - чотирнадцятим;\n\nв абзаці восьмому слова \"Великої Вітчизняної\" замінити словами \"Другої світової\";\n\nв абзаці дев’ятому слова \"інвалідам праці\" замінити словами \"особам з інвалідністю внаслідок нещасного випадку на виробництві або професійного захворювання\";\n\n2) в абзаці другому частини першої статті 46 слова \"інвалідам Великої Вітчизняної війни\" та \"інвалідів Великої Вітчизняної війни\" замінити відповідно словами \"особам з інвалідністю внаслідок Другої світової війни\" та \"осіб з інвалідністю внаслідок Другої світової війни\";\n\n3) у статті 125:\n\nв абзаці другому слова \"Великої Вітчизняної війни\" замінити словами \"Другої світової війни\";\n\nв абзаці шостому слова \"інвалідів праці\" замінити словами \"осіб з інвалідністю внаслідок нещасного випадку на виробництві або професійного захворювання\";\n\n4) у тексті Кодексу слова \"інвалід\", \"дитина-інвалід\" та \"інвалід війни\" в усіх відмінках і числах замінити відповідно словами \"особа з інвалідністю\", \"дитина з інвалідністю\" та \"особа з інвалідністю внаслідок війни\" у відповідному відмінку і числі.\n\n3. У назві та тексті статті 59 Закону України \"Про пенсійне забезпечення\" (Відомості Верховної Ради України, 1992 р., № 3, ст. 10) слова \"Великої Вітчизняної війни\" замінити словами \"Другої світової війни\".\n\n4. У Законі України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190 із наступними змінами):\n\n1) у статті 11 :\n\nабзац шостий пункту 1 після слів \"антитерористичній операції\" доповнити словами \"у здійсненні заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\";\n\nу пункті 4 слова \"інвалідів та учасників Великої Вітчизняної війни\" замінити словами \"осіб з інвалідністю та учасників Другої світової війни\";\n\n2) абзац третій пункту 3 статті 12 після слів \"забезпеченні її проведення\" доповнити словами \"у здійсненні заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях або забезпеченні їх здійснення\";\n\n3) у тексті Закону слова \"інвалід\", \"дитина-інвалід\" та \"інвалід з дитинства\" в усіх відмінках і числах замінити відповідно словами \"особа з інвалідністю\", \"дитина з інвалідністю\" та \"особа з інвалідністю з дитинства\" у відповідному відмінку і числі.\n\n5. У тексті Закону України \"Про пенсійне забезпечення осіб, звільнених з військової служби, та деяких інших осіб\" (Відомості Верховної Ради України, 1992 р., № 29, ст. 399 із наступними змінами) слова \"Великої Вітчизняної\" замінити словами \"Другої світової\".\n\n6. У Законі України \"Про приватизацію державного житлового фонду\" (Відомості Верховної Ради України, 1992 р., № 36, ст. 524; із змінами, внесеними Законом України від 13 березня 2018 року № 2325-VIII):\n\n1) в абзаці п’ятому пункту 1 статті 6 слова \"ветерани Великої Вітчизняної війни\" замінити словами \"ветерани Другої світової війни\", а слова та цифри \"інваліди I і II груп, інваліди з дитинства\" - словами та цифрами \"особи з інвалідністю I і II груп, особи з інвалідністю з дитинства\";\n\n2) у пункті 2 статті 13 слово \"інвалідам\" замінити словами \"особам з інвалідністю\".\n\n7. У Законі України \"Про нотаріат\" (Відомості Верховної Ради України, 1993 р., № 39, ст. 383; 2009 р., № 13, ст. 161; 2013 р., № 51, ст. 716):\n\n1) у пункті 1 частини першої статті 40 слово \"інвалідів\" замінити словами \"осіб з інвалідністю\";\n\n2) у частині третій статті 43 слова \"інваліда чи учасника Великої Вітчизняної війни\" замінити словами \"особи з інвалідністю чи учасника Другої світової війни\";\n\n3) у частині другій статті 44 слова \"інваліда чи учасника Великої Вітчизняної війни\" замінити словами \"особи з інвалідністю чи учасника Другої світової війни\".\n\n8. У Законі України \"Про статус ветеранів війни, гарантії їх соціального захисту\" (Відомості Верховної Ради України, 1993 р., № 45, ст. 425 із наступними змінами):\n\n1) в абзаці першому пункту 19 статті 6 слова \"та працівники\" і \"працівники\" виключити;\n\n2) у частині другій статті 7:\n\nу пункті 4 :\n\nабзац третій після слів \"проведення антитерористичної операції\" доповнити словами \"здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\";\n\nабзац шостий викласти в такій редакції:\n\n\"Зв’язок інвалідності з пораненням чи іншим ушкодженням здоров’я, отриманим особами, зазначеними в цьому пункті, встановлюється для повнолітніх осіб - за висновком медико-соціальної експертизи, для осіб віком до 18 років - лікарсько-консультативними комісіями лікувально-профілактичних закладів у порядку, визначеному Кабінетом Міністрів України\";\n\nу пункті 11 слова \"та працівників\" виключити, а слова \"військовослужбовців, працівників Міністерства внутрішніх справ України\" замінити словами \"військовослужбовців Міністерства внутрішніх справ України\";\n\n3) в абзаці восьмому пункту 1 статті 10 слова \"та працівників\" виключити, а слова \"військовослужбовців, працівників Міністерства внутрішніх справ України\" замінити словами \"військовослужбовців Міністерства внутрішніх справ України\".\n\n9. У частині другій статей 14-16 Закону України \"Про звернення громадян\" (Відомості Верховної Ради України, 1996 р., № 47, ст. 256) слова \"інвалідів Великої Вітчизняної війни\" замінити словами \"осіб з інвалідністю внаслідок війни\".\n\n10. У Законі України \"Про відпустки\" (Відомості Верховної Ради України, 1997 р., № 2, ст. 4; 2015 р., № 10, ст. 63, № 30, ст. 272; 2018 р., № 6-7, ст. 43):\n\n1) назву розділу III доповнити словами \"ТА ПОСТРАЖДАЛИМ УЧАСНИКАМ РЕВОЛЮЦІЇ ГІДНОСТІ\";\n\n2) у статті 16 -2 ;\n\nназву доповнити словами \"та постраждалим учасникам Революції Гідності\";\n\nпісля слів \"Учасникам бойових дій\" доповнити словами \"постраждалим учасникам Революції Гідності\";\n\n3) у пункті 18 частини першої статті 25 слова \"антитерористичної операції у відповідному населеному пункті\" замінити словами \"у відповідному населеному пункті антитерористичної операції, заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\" та доповнити словами \"заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\".\n\n{Пункт 11 розділу I втратив чинність на підставі Закону № 4574-IX від 21.08.2025 }\n\n12. У частині першій статті 82 Статуту гарнізонної та вартової служб Збройних Сил України, затвердженого Законом України \"Про Статут гарнізонної та вартової служб Збройних Сил України\" (Відомості Верховної Ради України, 1999 р., № 22-23, ст. 196; 2005 р., № 3, ст. 76):\n\nв абзаці шостому слова та цифри \"Великої Вітчизняної війни 1941-1945 років\" замінити словами \"Другої світової війни\";\n\nабзац сьомий викласти в такій редакції:\n\n\"учасників Другої світової війни та осіб з інвалідністю внаслідок Другої світової війни\".\n\n13. У Законі України \"Про жертви нацистських переслідувань\" (Відомості Верховної Ради України, 2000 р., № 24, ст. 182 із наступними змінами):\n\n1) у частинах другій та третій статті 6 -3 слова \"Великої Вітчизняної війни\" замінити словами \"Другої світової війни\";\n\n2) у тексті Закону слова \"Великої Вітчизняної війни та\" виключити.\n\n14. У Законі України \"Про охорону дитинства\" (Відомості Верховної Ради України, 2001 р., № 30, ст. 142 із наступними змінами):\n\n1) в абзаці восьмому статті 1 слова \"в зоні проведення антитерористичної операції\" замінити словами \"в районах проведення антитерористичної операції, здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\";\n\n2) у частині чотирнадцятій статті 19:\n\nпісля слова \"визнаних\" доповнити словами \"постраждалими учасниками Революції Гідності\";\n\nпісля слів \"антитерористичних операцій\" доповнити словами \"здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\";\n\nпісля слів \"в антитерористичній операції\" доповнити словами \"у здійсненні заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\".\n\n15. У Законі України \"Про поховання та похоронну справу\" (Відомості Верховної Ради України, 2004 р., № 7, ст. 47; 2006 р., № 22, ст. 197; 2009 р., № 25, ст. 309):\n\n1) у частині першій статті 14:\n\nв абзаці п’ятому пункту \"а\" слова та цифри \"Великої Вітчизняної війни 1941-1945 років\" замінити словами \"Другої світової війни\";\n\nпункт \"в\" доповнити словами \"постраждалих учасників Революції Гідності\";\n\nпункт \"г\" викласти в такій редакції:\n\n\"г) осіб з інвалідністю внаслідок війни\";\n\n2) у статті 17 слово \"інвалідів\" замінити словами \"осіб з інвалідністю\".\n\n16. У тексті статті 8 Закону України \"Про державну соціальну допомогу особам, які не мають права на пенсію, та особам з інвалідністю\" (Відомості Верховної Ради України, 2004 р., № 33-34, ст. 404; 2011 р., № 39, ст. 389, ст. 392) слова та цифри \"Великої Вітчизняної війни 1941-1945 років та війни 1945 року з імперіалістичною Японією\" замінити словами \"Другої світової війни\".\n\n{Пункт 17 розділу I втратив чинність на підставі Закону № 3720-IX від 21.05.2024 }\n\n18. У Законі України \"Про житловий фонд соціального призначення\" (Відомості Верховної Ради України, 2006 р., № 19-20, ст. 159; 2009 р., № 39, ст. 550; 2013 р., № 48, ст. 682; із змінами, внесеними Законом України від 13 березня 2018 року № 2325-VIII):\n\n1) у пункті 1 частини першої статті 11 слова \"інваліди війни\" замінити словами \"особи з інвалідністю внаслідок війни\";\n\n2) у частині першій статті 12:\n\nу пунктах 6 та 7 слова \"Великої Вітчизняної війни та\" виключити;\n\nдоповнити пунктом 20 такого змісту:\n\n\"20) особи, яким надано статус постраждалих учасників Революції Гідності відповідно до Закону України \"Про статус ветеранів війни, гарантії їх соціального захисту\";\n\n3) у тексті Закону слова \"інвалід\", \"дитина-інвалід\" та \"інвалід з дитинства\" в усіх відмінках і числах замінити відповідно словами \"особа з інвалідністю\", \"дитина з інвалідністю\" та \"особа з інвалідністю з дитинства\" у відповідному відмінку і числі.\n\n19. У Законі України \"Про судовий збір\" (Відомості Верховної Ради України, 2012 р., № 14, ст. 87; 2015 р., № 33, ст.323):\n\n1) пункт 16 частини другої статті 3 доповнити словами \"та здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\";\n\n2) у частині першій статті 5:\n\nу пункті 8 слова \"інваліди Великої Вітчизняної війни\" замінити словами \"особи з інвалідністю внаслідок Другої світової війни\";\n\nпункт 9 викласти в такій редакції:\n\n\"9) особи з інвалідністю I та II груп, законні представники дітей з інвалідністю і недієздатних осіб з інвалідністю\";\n\nпункт 13 після слів \"учасники бойових дій\" доповнити словами \"постраждалі учасники Революції Гідності\";\n\n3) у підпунктах \"б\" і \"в\" пункту 2 частини першої статті 8 слова \"дитину-інваліда\" замінити словами \"дитину з інвалідністю\".\n\n20. У Законі України \"Про вищу освіту\" (Відомості Верховної Ради України, 2014 р., № 37-38, ст. 2004 із наступними змінами):\n\n1) пункт 24 -1 частини першої статті 13 після слів \"(на період її проведення)\" доповнити словами \"території здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях (на період їх здійснення)\";\n\n2) у статті 44 :\n\nабзац другий частини третьої доповнити словами \"у здійсненні заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, забезпеченні їх здійснення\";\n\nв абзаці другому частини четвертої:\n\nпісля слів \"територія проведення антитерористичної операції (на період її проведення)\" доповнити словами \"територія здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях (на період їх здійснення)\";\n\nпісля слів \"з території проведення антитерористичної операції (на період її проведення)\" доповнити словами \"з території здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях (на період їх здійснення)\";\n\nв абзаці першому частини сімнадцятої:\n\nпісля слова \"визнаним\" доповнити словами \"постраждалими учасниками Революції Гідності\";\n\nпісля слів \"антитерористичних операцій\" доповнити словами \"здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\";\n\nпісля слів \"в антитерористичній операції\" доповнити словами \"у здійсненні заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\".\n\n21. Пункт 5 частини першої статті 24 Закону України \"Про загальнообов’язкове державне соціальне страхування\" (Відомості Верховної Ради України, 2015 р., № 11, ст. 75; 2017 р., № 40-41, ст. 383) після слів \"ветеранам війни\" доповнити словами \"постраждалим учасникам Революції Гідності\".\n\n22. У частині восьмій статті 34 Закону України \"Про державну реєстрацію речових прав на нерухоме майно та їх обтяжень\" (Відомості Верховної Ради України, 2016 р., № 1, ст. 9, № 47, ст. 800):\n\nпункт 5 викласти в такій редакції:\n\n\"5) особи з інвалідністю внаслідок Другої світової війни, особи з числа учасників антитерористичної операції, учасників здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, яким надано статус особи з інвалідністю внаслідок війни або учасника бойових дій, та сім’ї воїнів (партизанів), які загинули чи пропали безвісти, і прирівняні до них у встановленому порядку особи\";\n\nу пункті 6 слово \"інваліди\" замінити словами \"особи з інвалідністю\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім абзацу другого підпункту 1 , абзаців другого та п’ятого підпункту 2 пункту 11 , абзацу другого підпункту 2 пункту 14 , абзацу сьомого підпункту 2 пункту 20 розділу I цього Закону, які набирають чинності з 1 січня 2019 року.\n\n2. Встановити, що право на встановлення статусу особи з інвалідністю внаслідок війни мають також особи віком до 18 років, які до набрання чинності цим Законом отримали інвалідність внаслідок поранення чи іншого ушкодження здоров’я, одержаних від вибухових речовин, боєприпасів і військового озброєння, на території проведення антитерористичної операції під час її проведення.\n\n3. Кабінету Міністрів України протягом одного місяця з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n22 травня 2018 року\n\n№ 2443-VIII\n\nПро внесення змін до деяких законодавчих актів України щодо соціального захисту постраждалих учасників Революції Гідності та деяких інших осіб\nЗакон України від 22.05.2018 № 2443-VIII\n\nРедакція від 12.09.2025 , підстава — 4574-IX\nПостійна адреса:\nhttps://zakon.rada.gov.ua/go/2443-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}