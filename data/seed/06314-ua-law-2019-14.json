{
  "id": "ua-law-2019-14",
  "type": "statute",
  "title": "Закон України (2019-14)",
  "title_en": "",
  "short_name": "2019-14",
  "status": "in_force",
  "issued_date": "2000-10-05",
  "url": "https://zakon.rada.gov.ua/laws/show/2019-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Функції Збройних Сил України",
      "content": "Збройні Сили України - це військове формування, на яке\nвідповідно до Конституції України ( 254к/96-ВР ) покладаються\nоборона України, захист її суверенітету, територіальної цілісності\nі недоторканності.\nЗбройні Сили України забезпечують стримування збройної\nагресії проти України та відсіч їй, охорону повітряного простору\nдержави та підводного простору у межах територіального моря\nУкраїни.\nЗ'єднання, військові частини і підрозділи Збройних Сил\nУкраїни відповідно до закону, в межах, визначених указами\nПрезидента України, що затверджуються Верховною Радою України,\nможуть залучатися до здійснення заходів правового режиму воєнного\nі надзвичайного стану, посилення охорони державного кордону\nУкраїни і виключної (морської) економічної зони, континентального\nшельфу України та їх правового оформлення, ліквідації надзвичайних\nситуацій природного та техногенного характеру, надання військової\nдопомоги іншим державам, а також брати участь у міжнародному\nвійськовому співробітництві та міжнародних миротворчих операціях\nна підставі міжнародних договорів України та в порядку і на\nумовах, визначених законодавством України.\nОргани військового управління забезпечують неухильне\nдодержання вимог Конституції України стосовно того, що Збройні\nСили України не можуть бути використані для обмеження прав і\nсвобод громадян або з метою повалення конституційного ладу,\nусунення органів державної влади чи перешкоджання їх діяльності.\nНіякі надзвичайні обставини, накази чи розпорядження\nкомандирів і начальників не можуть бути підставою для будь-яких\nнезаконних дій по відношенню до цивільного населення, його майна\nта навколишнього середовища.\nЗа віддання і виконання явно злочинного розпорядження чи\nнаказу військовослужбовці несуть відповідальність згідно з\nзаконом.\nПрава і обов'язки військовослужбовців, які залучаються до\nздійснення заходів, передбачених частиною третьою цієї статті,\nвизначаються законом."
    },
    {
      "provision_ref": "art2",
      "section": "2",
      "title": "Стаття 2. Правова основа діяльності Збройних Сил України",
      "content": "Правовою основою діяльності Збройних Сил України є\nКонституція України, цей Закон, Закон України \"Про оборону\nУкраїни\" ( 1932-12 ), статути Збройних Сил України, інші закони\nУкраїни, акти Президента України, Кабінету Міністрів України,\nміжнародні договори України, що регулюють відносини в оборонній\nсфері."
    },
    {
      "provision_ref": "art3",
      "section": "3",
      "title": "Стаття 3. Структура Збройних Сил України",
      "content": "Міністерство оборони України є центральним органом виконавчої\nвлади і військового управління, у підпорядкуванні якого\nперебувають Збройні Сили України.\nЗбройні Сили України мають таку загальну структуру:\nГенеральний штаб Збройних Сил України як основний орган\nвійськового управління;\nвиди Збройних Сил України - Сухопутні війська,\nВійськово-Повітряні Сили, Війська Протиповітряної оборони,\nВійськово-Морські Сили;\nоб'єднання, з'єднання, військові частини, військові навчальні\nзаклади, установи та організації, що не належать до видів Збройних\nСил України.\nОрганізаційно Збройні Сили України складаються з органів\nвійськового управління, об'єднань, з'єднань, військових частин,\nвійськових навчальних закладів, установ та організацій."
    },
    {
      "provision_ref": "art4",
      "section": "4",
      "title": "Стаття 4. Чисельність Збройних Сил України",
      "content": "Чисельність Збройних Сил України затверджується Верховною\nРадою України за поданням Президента України.\nГранична чисельність працівників центрального апарату\nМіністерства оборони України затверджується Кабінетом Міністрів\nУкраїни."
    },
    {
      "provision_ref": "art5",
      "section": "5",
      "title": "Стаття 5. Комплектування Збройних Сил України",
      "content": "Особовий склад Збройних Сил України складається з\nвійськовослужбовців і працівників Збройних Сил України, які є\nгромадянами України.\nОкремі посади працівників Збройних Сил України можуть\nкомплектуватися громадянами, які проходять альтернативну\n(невійськову) службу у порядку, визначеному законом.\nГромадяни України проходять військову службу та виконують\nвійськовий обов'язок у запасі відповідно до закону.\nГромадяни України, які проходять військову службу у Збройних\nСилах України, складають військову присягу на вірність\nУкраїнському народові, при виконанні обов'язків служби носять\nвійськову форму одягу, їм довічно встановлюються законом військові\nзвання. Порядок позбавлення військового звання визначається\nзаконом.\nТрудові відносини працівників Збройних Сил України\nрегулюються законодавством про працю."
    },
    {
      "provision_ref": "art6",
      "section": "6",
      "title": "Стаття 6. Дислокація Збройних Сил України",
      "content": "Органи військового управління, об'єднання, з'єднання,\nвійськові частини, військові навчальні заклади, установи та\nорганізації Збройних Сил України дислокуються на території держави\nабо тимчасово за її межами відповідно до завдань оборони,\nстратегічного плану застосування і завдань Збройних Сил України з\nурахуванням військово-адміністративного поділу території України\nта соціально-економічних умов районів дислокації.\nПлан дислокації Збройних Сил України розробляється\nГенеральним штабом Збройних Сил України, узгоджується\nМіністерством оборони України з Кабінетом Міністрів України і\nзатверджується Президентом України.\nПередислокація військових частин, а також військових\nнавчальних закладів, установ та організацій Збройних Сил України\nдо рівня з'єднання здійснюється за рішенням Міністерства оборони\nУкраїни за погодженням з Кабінетом Міністрів України, а з'єднань і\nоб'єднань - за рішенням Президента України.\nСтаття 7. Президент України - Верховний\nГоловнокомандувач Збройних Сил України\nКерівництво Збройними Силами України в межах, передбачених\nКонституцією України ( 254к/96-ВР ), здійснює Президент України як\nВерховний Головнокомандувач Збройних Сил України.\nВ особливий період керівництво Збройними Силами України та\nіншими військовими формуваннями Президент України може здійснювати\nчерез Ставку Верховного Головнокомандувача, робочим органом якої є\nГенеральний штаб Збройних Сил України."
    },
    {
      "provision_ref": "art8",
      "section": "8",
      "title": "Стаття 8. Безпосереднє керівництво Збройними Силами України",
      "content": "Безпосереднє керівництво Збройними Силами України у мирний та\nвоєнний час здійснює Головнокомандувач Збройних Сил України.\nГоловнокомандувачем Збройних Сил України є за посадою Міністр\nоборони України, якщо він військовослужбовець, а в разі, коли\nМіністром оборони України призначається цивільна особа, -\nначальник Генерального штабу Збройних Сил України.\nСтаття 9. Повноваження Кабінету Міністрів України\nстосовно Збройних Сил України\nКабінет Міністрів України:\nорганізує підготовку та реалізацію загальнодержавних програм\nрозвитку Збройних Сил України, озброєння та військової техніки,\nінших державних програм стосовно Збройних Сил України, державного\nоборонного замовлення на поставку (закупівлю) продукції, виконання\nробіт, надання послуг для потреб Збройних Сил України, створення\nнедоторканних та мобілізаційних запасів;\nзабезпечує постачання Збройним Силам України озброєння,\nвійськової техніки, енергетичних, матеріально-технічних та інших\nресурсів і майна, надання послуг та їх фінансування в обсягах, що\nнеобхідні для ефективного виконання Збройними Силами України\nпокладених на них завдань і функцій;\nзабезпечує комплектування Збройних Сил України особовим\nскладом, їх мобілізаційне та оперативне розгортання в особливий\nперіод, здійснює заходи, пов'язані з підготовкою та призовом\nгромадян на військову службу;\nвстановлює порядок надання Збройним Силам України в\nуправління об'єктів державної власності, в тому числі земельних\n(водних) ділянок, інших природних ресурсів, фондів і майна,\nвикористання повітряного і водного простору, морських і річкових\nпортів, аеропортів та аеродромів (посадочних майданчиків), засобів\nзв'язку і радіочастотного ресурсу, комунікацій, інших об'єктів\nінфраструктури держави, навігаційної, топогеодезичної,\nметеорологічної, гідрографічної та іншої інформації, ведення\nгеодезичних і картографічних робіт, необхідних для виконання\nпокладених на Збройні Сили України функцій та завдань як на\nплатній, так і безоплатній основі, у грошовій та інших формах\nрозрахунків;\nвизначає порядок застосування зброї і бойової техніки\nвійськовими частинами Збройних Сил України у мирний час в умовах\nнадзвичайного стану або виконання ними завдань, визначених\nчастиною третьою статті 1 цього Закону;\nзабезпечує реалізацію права на соціально-економічний захист\nвійськовослужбовців та осіб, звільнених з військової служби,\nчленів їх сімей, а також членів сімей військовослужбовців, які\nзагинули (померли), пропали безвісти, стали інвалідами під час\nпроходження військової служби або потрапили в полон у ході бойових\nдій (війни) чи під час участі в міжнародних миротворчих операціях;\nрегулює економічну та господарську діяльність у Збройних\nСилах України;\nздійснює відповідно до Конституції і законів України контроль\nза діяльністю Збройних Сил України та інші повноваження щодо\nзабезпечення бойової, мобілізаційної готовності, боєздатності і\nфункціонування Збройних Сил України.\nСтаття 10. Повноваження Міністерства оборони України\nу сфері управління Збройними Силами України\nМіністерство оборони України:\nздійснює військово-політичне та адміністративне управління\nЗбройними Силами України;\nреалізує політику держави у Збройних Силах України, розробляє\nпринципи їх будівництва, визначає напрями розвитку Збройних Сил\nУкраїни і підготовки їх у мирний та воєнний час;\nвсебічно забезпечує життєдіяльність Збройних Сил України, їх\nфункціонування, бойову та мобілізаційну готовність, боєздатність,\nпідготовку до виконання покладених на них завдань та застосування,\nкомплектування особовим складом та його підготовку, постачання\nозброєння та військової техніки, матеріальних, фінансових, інших\nресурсів та майна, згідно з потребами, визначеними Генеральним\nштабом Збройних Сил України в межах коштів, передбачених державним\nбюджетом, і здійснює контроль їх ефективного використання,\nорганізує виконання робіт в інтересах Збройних Сил України і\nнадання послуг;\nпровадить розвідувальну та інформаційно-аналітичну діяльність\nз метою забезпечення виконання завдань, які покладені на Збройні\nСили України;\nздійснює взаємовідносини з органами державної влади,\nгромадськими організаціями і громадянами, міжнародне військове і\nвійськово-технічне співробітництво, контролює дотримання\nзаконодавства у Збройних Силах України;\nздійснює інші повноваження, передбачені законом.\nЗабезпечення окремих видів діяльності Збройних Сил України\nможе проводитися державними підприємствами, що створюються у\nвстановленому порядку Міністерством оборони України.\nОрганізація діяльності Міністерства оборони України\nвизначається законами України та Положенням, яке затверджує\nПрезидент України.\nФункції структурного підрозділу Міністерства оборони України,\nякий проводить розвідувальну та інформаційно-аналітичну діяльність\nв інтересах оборони і безпеки держави, визначаються Положенням,\nяке затверджує Президент України."
    },
    {
      "provision_ref": "art11",
      "section": "11",
      "title": "Стаття 11. Засади діяльності Збройних Сил України",
      "content": "Збройні Сили України провадять свою діяльність на засадах:\nвірності конституційному обов'язку та військовій присязі;\nверховенства права, законності та гуманності, поваги до\nлюдини, її конституційних прав і свобод;\nгласності, відкритості для демократичного цивільного\nконтролю;\nпоєднання єдиноначальності і колегіального розроблення\nнайбільш важливих рішень;\nкомплектування шляхом призову громадян на військову службу та\nприйняття на військову службу за контрактом;\nпостійної бойової та мобілізаційної готовності;\nзбереження державної та військової таємниці;\nвиховання військовослужбовців на патріотичних, бойових\nтрадиціях Українського народу, додержання військової дисципліни;\nзабезпечення державного соціально-економічного та\nсоціально-правового захисту громадян, які перебувають на службі у\nЗбройних Силах України, а також членів їх сімей;\nзаборони створення і діяльності організаційних структур\nполітичних партій."
    },
    {
      "provision_ref": "art12",
      "section": "12",
      "title": "Стаття 12. Основні складові діяльності Збройних Сил України",
      "content": "Підготовка Збройних Сил України до виконання покладених на\nних Конституцією України ( 254к/96-ВР ) завдань, організація та\nзабезпечення їх виконання, підтримання на належному рівні бойової\nі мобілізаційної готовності та боєздатності, виховна робота,\nзбереження життя і здоров'я особового складу, забезпечення\nзаконності та військової дисципліни у Збройних Силах України\nздійснюються органами військового управління, командирами і\nначальниками всіх рівнів відповідно до вимог Конституції України\nта законів України, інших нормативно-правових актів, що регулюють\nвідносини у сфері оборони."
    },
    {
      "provision_ref": "art13",
      "section": "13",
      "title": "Стаття 13. Мова у Збройних Силах України",
      "content": "У Збройних Силах України мовою службової діяльності,\nділоводства та документації є державна мова."
    },
    {
      "provision_ref": "art14",
      "section": "14",
      "title": "Стаття 14. Господарська діяльність у Збройних Силах України",
      "content": "Збройні Сили України можуть здійснювати господарську\nдіяльність згідно із законом.\nЗемля, води, інші природні ресурси, а також майно, закріплені\nза військовими частинами, військовими навчальними закладами,\nустановами та організаціями Збройних Сил України, є державною\nвласністю, належить їм на праві оперативного управління та\nзвільняються від сплати усіх видів податків.\nОсобливості правового режиму майна Збройних Сил України\nвизначаються відповідним законом."
    },
    {
      "provision_ref": "art15",
      "section": "15",
      "title": "Стаття 15. Фінансування Збройних Сил України",
      "content": "Фінансування Збройних Сил України здійснюється за рахунок\nкоштів Державного бюджету України.\nФінансування витрат Міністерства оборони України на виконання\nзавдань, до яких можуть залучатися з'єднання, частини і підрозділи\nЗбройних Сил України, визначених частиною третьою статті 1 цього\nЗакону, здійснюється Кабінетом Міністрів України за рахунок\nкоштів, що виділяються у встановленому законом порядку на\nвиконання цих завдань, або додаткових коштів (надходжень).\nКонтроль за виконанням Державного бюджету України в частині,\nщо стосується витрат на забезпечення функціонування Збройних Сил\nУкраїни, здійснюється згідно із законом.\nСтаття 16. Соціальний і правовий захист\nвійськовослужбовців, членів їх сімей\nта працівників Збройних Сил України\nДержава забезпечує соціальний і правовий захист\nвійськовослужбовців, членів їх сімей, працівників Збройних Сил\nУкраїни та осіб, звільнених у запас або у відставку, членів їх\nсімей, а також членів сімей військовослужбовців, які загинули\n(померли), пропали безвісти, стали інвалідами під час проходження\nвійськової служби або постраждали в полоні у ході бойових дій\n(війни) чи під час участі в міжнародних миротворчих операціях.\nВійськовослужбовцям гарантується одержання за рахунок держави\nжитла, фінансового, речового, продовольчого, медичного (у тому\nчислі санаторно-курортного) та інших видів забезпечення у\nрозмірах, які визначаються Кабінетом Міністрів України і\nвраховують характер та умови службової діяльності, стимулюють\nзаінтересованість громадян України у військовій службі. Залежно\nвід характеру і умов службової діяльності військовослужбовцям\nЗбройних Сил України можуть встановлюватися затверджені Кабінетом\nМіністрів України надбавки до видів забезпечення, передбачених\nцією статтею.\nЧлени сімей військовослужбовців та осіб, звільнених у запас\nабо у відставку, а також військовослужбовців, які загинули\n(померли), пропали безвісти, стали інвалідами під час проходження\nвійськової служби або постраждали в полоні у ході бойових дій\n(війни) чи під час участі в міжнародних миротворчих операціях,\nякщо ці особи прослужили у Збройних Силах України не менш як 20\nкалендарних років, мають право на медичне обслуговування у\nзакладах Міністерства оборони.\nВійськовослужбовці строкової служби користуються правом\nбезплатного проїзду всіма видами міського пасажирського транспорту\n(за винятком таксі) та автомобільним транспортом загального\nкористування в сільській місцевості, а також залізничним, водним\nта автомобільним транспортом приміського сполучення.\nОфіцери, прапорщики, мічмани, військовослужбовці, які\nпроходять службу за контрактом, військовослужбовці-жінки та члени\nїх сімей мають право на пільгове санаторно-курортне лікування та\nвідпочинок у санаторіях, будинках відпочинку, пансіонатах і на\nтуристських базах Міністерства оборони України та на медичне\nобслуговування.\nВійськовослужбовці строкової служби, курсанти військових\nнавчальних закладів при наявності медичних показань забезпечуються\nбезплатним санаторно-курортним лікуванням.\nОсобам, звільненим з військової служби, надається перевага у\nпрацевлаштуванні на державну службу та отримання освіти за\nдержавний рахунок.\nСоціальний захист працівників Збройних Сил України\nзабезпечується на загальних підставах відповідно до законодавства\nпро працю, якщо інше не передбачено трудовим договором.\nСтаття 17. Обмеження політичної діяльності\nу Збройних Силах України\nВійськовослужбовці зупиняють членство у політичних партіях та\nпрофесійних спілках на період військової служби.\nВійськовослужбовці можуть бути членами громадських\nорганізацій, за винятком організацій, статутні положення яких\nсуперечать засадам діяльності Збройних Сил України, і можуть брати\nучасть в їх роботі у вільний від обов'язків військової служби час,\nколи вони вважаються такими, що не виконують обов'язків військової\nслужби.\nОрганізація військовослужбовцями страйків і участь в їх\nпроведенні не допускаються.\nВійськовослужбовці та працівники Збройних Сил України можуть\nбути обмежені у свободі пересування, вільному виборі місця\nпроживання та праві вільно залишати територію України, праві на\nзбирання, використання і поширення інформації відповідно до\nзакону.\nПрацівники Міністерства оборони України зупиняють членство у\nполітичних партіях на період роботи у Збройних Силах України.\nФункціонування професійних спілок працівників, які уклали\nтрудовий договір із Збройними Силами України, здійснюється\nвідповідно до Закону України \"Про професійні спілки, їх права та\nгарантії діяльності\" ( 1045-14 ).\nОрганізація працівниками Збройних Сил України страйків і\nучасть в їх проведенні не допускаються.\nКожному військовослужбовцю гарантується право сповідувати\nбудь-яку релігію або не сповідувати ніякої.\nВійськовослужбовцям надається можливість відправляти,\nодноособово чи колективно, релігійні культи і ритуальні обряди,\nвести релігійну діяльність з додержанням вимог Конституції України\nта законів України.\nСтаття 18. Контроль і відповідальність за виконання\nцього Закону\nКонтроль за виконанням цього Закону покладається на органи\nдержавної влади, передбачені законами України.\nНагляд за додержанням законності у Збройних Силах України,\nцивільний демократичний контроль за діяльністю Збройних Сил\nУкраїни здійснюються відповідно до закону.\n1. Цей Закон набирає чинності з дня його опублікування, крім\nстатті 16, яка набирає чинності з 2001 року.\n2. Кабінету Міністрів України у шестимісячний строк після\nнабрання чинності цим Законом:\nподати Верховній Раді України пропозиції щодо внесення змін\nдо законів України, що випливають з цього Закону;\nпривести свої нормативно-правові акти у відповідність з цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону\"."
    }
  ],
  "definitions": []
}