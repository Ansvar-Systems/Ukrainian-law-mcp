{
  "id": "ua-law-530-16",
  "type": "statute",
  "title": "Закон України (530-16)",
  "title_en": "",
  "short_name": "530-16",
  "status": "in_force",
  "issued_date": "2006-12-22",
  "url": "https://zakon.rada.gov.ua/laws/show/530-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються в такому\nзначенні:\nаналоги наркотичних засобів і психотропних речовин -\nзаборонені до обігу на території України речовини синтетичні чи\nприродні, не включені до Переліку наркотичних засобів,\nпсихотропних речовин і прекурсорів ( 770-2000-п ), хімічна\nструктура та властивості яких подібні до хімічної структури та\nвластивостей наркотичних засобів і психотропних речовин,\nпсихоактивну дію яких вони відтворюють;\nввезення (імпорт) наркотичних засобів, психотропних речовин і\nпрекурсорів на територію України - переміщення через митний кордон\nУкраїни наркотичних засобів, психотропних речовин, прекурсорів\nнаркотичних засобів і психотропних речовин з території іншої\nдержави на територію України;\nвивезення (експорт) наркотичних засобів, психотропних речовин\nі прекурсорів з території України - переміщення через митний\nкордон України наркотичних засобів, психотропних речовин,\nпрекурсорів наркотичних засобів і психотропних речовин з території\nУкраїни на територію іншої держави;\nвиготовлення наркотичних засобів, психотропних речовин - усі\nдії, включаючи рафінування, підвищення в препараті концентрації\nнаркотичних засобів, психотропних речовин, чи переробку\nнаркотичних засобів і психотропних речовин, у результаті яких на\nоснові наркотичних засобів, психотропних речовин, прекурсорів\nнаркотичних засобів і психотропних речовин одержуються готові до\nвикористання та (або) вживання форми наркотичних засобів,\nпсихотропних речовин, або лікарські засоби, що їх містять, чи інші\nнаркотичні засоби, психотропні речовини;\nвикористання наркотичних засобів, психотропних речовин і\nпрекурсорів - застосування наркотичних засобів, психотропних\nречовин, прекурсорів наркотичних засобів і психотропних речовин у\nвиробництві, виготовленні, медичній практиці, при розробленні\nнаркотичних засобів і психотропних речовин, проведенні відповідних\nекспертиз, для науково-дослідної роботи та навчальних цілей,\nпередбачених цим Законом;\nвиробництво наркотичних засобів, психотропних речовин - усі\nдії, пов'язані з серійним одержанням наркотичних засобів,\nпсихотропних речовин з хімічних речовин та (або) рослин, включаючи\nвідокремлення частин рослин або наркотичних засобів, психотропних\nречовин від рослин, з яких їх одержують;\nдозвіл на право ввезення (вивезення) чи на право транзиту\nнаркотичних засобів, психотропних речовин або прекурсорів\nнаркотичних засобів і психотропних речовин - відповідний документ\nустановленого зразка, виданий спеціально уповноваженим органом\nвиконавчої влади у сфері охорони здоров'я, що дає право протягом\nвизначеного строку здійснити ввезення на територію України,\nвивезення з території України чи транзит через територію України\nнаркотичних засобів, психотропних речовин або прекурсорів\nнаркотичних засобів і психотропних речовин;\nквоти на наркотичні засоби і психотропні речовини -\nмаксимальна кількість наркотичних засобів і психотропних речовин,\nвстановлена Кабінетом Міністрів України на підставі розрахункової\nпотреби України в наркотичних засобах і психотропних речовинах, у\nмежах яких здійснюється їх обіг протягом визначеного періоду;\nкультивування рослин, включених до Переліку ( 770-2000-п ), -\nпосів, вирощування рослин, що містять наркотичні речовини,\nвключених до Переліку наркотичних засобів, психотропних речовин і\nпрекурсорів ( 770-2000-п );\nліцензія - документ державного зразка, що дає право суб'єкту\nгосподарювання на здійснення зазначених у ньому видів діяльності з\nобігу наркотичних засобів, психотропних речовин та прекурсорів\nнаркотичних засобів і психотропних речовин протягом визначеного\nстроку за умови виконання ліцензійних умов;\nліцензійні умови - перелік організаційних, кваліфікаційних та\nінших спеціальних вимог до діяльності з обігу наркотичних засобів,\nпсихотропних речовин і прекурсорів, що визначаються цим Законом,\nта ліцензійних умов, які затверджуються згідно із Законом України\n\"Про ліцензування певних видів господарської діяльності\"\n( 1775-14 ) і виконання яких є обов'язковим для суб'єктів\nгосподарювання, що отримали ліцензії на здійснення відповідної\nдіяльності з обігу наркотичних засобів, психотропних речовин і\nпрекурсорів;\nнаркотичні засоби - речовини природні чи синтетичні,\nпрепарати, рослини, включені до Переліку наркотичних засобів,\nпсихотропних речовин і прекурсорів ( 770-2000-п );\nобіг наркотичних засобів, психотропних речовин і\nпрекурсорів - види діяльності з: культивування рослин, включених\nдо Переліку наркотичних засобів, психотропних речовин і\nпрекурсорів ( 770-2000-п ), розроблення, виробництва,\nвиготовлення, зберігання, перевезення, пересилання, придбання,\nреалізації (відпуску), ввезення на територію України, вивезення з\nтериторії України, транзиту через територію України, використання,\nзнищення наркотичних засобів, психотропних речовин та прекурсорів\nнаркотичних засобів і психотропних речовин, включених до Переліку\nнаркотичних засобів, психотропних речовин і прекурсорів\n( 770-2000-п ), що дозволяються і контролюються згідно з цим\nЗаконом;\nПерелік наркотичних засобів, психотропних речовин і\nпрекурсорів ( 770-2000-п ) (далі - Перелік) - згруповані у списки\nнаркотичні засоби, психотропні речовини та прекурсори наркотичних\nзасобів і психотропних речовин, включені до таблиць I-IV\n( 770-2000-п ) згідно із законодавством України та міжнародними\nдоговорами України. Перелік ( 770-2000-п ) та зміни до нього\nзатверджуються Кабінетом Міністрів України за поданням спеціально\nуповноваженого органу виконавчої влади у сфері охорони здоров'я і\nпублікуються в офіційних друкованих виданнях;\nперевезення наркотичних засобів, психотропних речовин і\nпрекурсорів - переміщення наркотичних засобів, психотропних\nречовин та прекурсорів наркотичних засобів і психотропних речовин\nу межах території України;\nпрепарат - суміш речовин у будь-якому фізичному стані, що\nмістить один чи декілька наркотичних засобів та (або) одну чи\nдекілька психотропних речовин, включених до таблиць II і III\nПереліку ( 770-2000-п ), або суміш речовин у будь-якому фізичному\nстані, що містить один чи декілька наркотичних засобів,\nпсихотропних речовин, включених до таблиць II і III\n( 770-2000-п ), і прекурсорів наркотичних засобів і психотропних\nречовин, включених до таблиці IV Переліку ( 770-2000-п );\nпрекурсори наркотичних засобів і психотропних речовин (далі -\nпрекурсори) - речовини, які використовуються для виробництва,\nвиготовлення наркотичних засобів, психотропних речовин, включені\nдо Переліку наркотичних засобів, психотропних речовин і\nпрекурсорів ( 770-2000-п );\nпсихотропні речовини - речовини природні чи синтетичні,\nпрепарати, природні матеріали, включені до Переліку наркотичних\nзасобів, психотропних речовин і прекурсорів ( 770-2000-п );\nрозроблення наркотичних засобів, психотропних речовин -\nзастосування результатів наукових досліджень та інших знань для\nпланування, проектування і створення нових наркотичних засобів або\nпсихотропних речовин;\nспеціально уповноважений орган виконавчої влади у сфері\nохорони здоров'я - спеціально уповноважений орган виконавчої влади\nу сфері контролю за обігом в Україні наркотичних засобів,\nпсихотропних речовин і прекурсорів;\nтранзит наркотичних засобів, психотропних речовин і\nпрекурсорів через територію України - переміщення наркотичних\nзасобів, психотропних речовин і прекурсорів, вироблених,\nвиготовлених за межами України будь-якими законними способами, з\nтериторії однієї держави на територію іншої держави під митним\nконтролем територією України без використання цих наркотичних\nзасобів, психотропних речовин і прекурсорів на території України.\nСтаття 2. Наркотичні засоби, психотропні речовини і\nпрекурсори та їх класифікація\nНаркотичні засоби, психотропні речовини і прекурсори з\nурахуванням доцільності їх використання у медичній практиці та\nзалежно від ступеня їх небезпечності для здоров'я людини і\nзастосовуваних заходів контролю за їх обігом включаються до\nвідповідно пронумерованих списків таблиць Переліку ( 770-2000-п ):\nтаблиця I ( 770-2000-п ) містить наркотичні засоби, у тому\nчислі рослини, і психотропні речовини, включені до списків N 1,\nN 2 та N 3, обіг яких на території України заборонено, за винятком\nїх обігу лише в цілях та на підставах, передбачених статтями 15,\n19 і 20 цього Закону;\nтаблиця II ( 770-2000-п ) містить наркотичні засоби і\nпсихотропні речовини, включені до списків N 1 і N 2, обіг яких на\nтериторії України обмежено та стосовно яких установлюються заходи\nконтролю;\nтаблиця III ( 770-2000-п ) містить наркотичні засоби і\nпсихотропні речовини, включені до списків N 1 і N 2, обіг яких в\nУкраїні обмежено та стосовно яких допускаються виключення деяких\nзаходів контролю;\nтаблиця IV ( 770-2000-п ) містить прекурсори наркотичних\nзасобів і психотропних речовин, включені до списків N 1 і N 2,\nобіг яких на території України обмежено та стосовно яких\nустановлюються заходи контролю.\nОбіг препаратів, що містять наркотичний засіб або психотропну\nречовину, які включені до таблиць II і III Переліку\n( 770-2000-п ), підпадає під дію заходів контролю, що\nзастосовуються щодо обігу наркотичного засобу чи психотропної\nречовини, які в них містяться;\nякщо препарат містить не один наркотичний засіб чи не одну\nпсихотропну речовину, а кілька наркотичних засобів та (або)\nпсихотропних речовин, які включені до таблиць II і III Переліку\n( 770-2000-п ), щодо обігу яких встановлено різний режим контролю,\nто його обіг підпадає під дію заходів контролю, що застосовуються\nщодо обігу того із засобів або тієї з речовин, що підлягає більш\nсуворим заходам контролю.\nЩодо препаратів, що містять малі кількості наркотичних\nзасобів, психотропних речовин, включених до таблиць II і III\nПереліку ( 770-2000-п ), та (або) прекурсорів, включених до\nтаблиці IV Переліку ( 770-2000-п ), і тому ризику зловживання ними\nнемає або він незначний, і з яких зазначені засоби чи речовини не\nможна вилучити легкодоступними способами в кількості, за якої\nможливе зловживання, можуть вилучатися із сфери дії деяких заходів\nконтролю. Заходи контролю за обігом зазначених препаратів та\nпорядок їх застосування встановлюються Кабінетом Міністрів\nУкраїни. Гранично допустима кількість наркотичних засобів,\nпсихотропних речовин і прекурсорів, що міститься в препаратах,\nвстановлюється Кабінетом Міністрів України за поданням спеціально\nуповноваженого органу виконавчої влади у сфері охорони здоров'я.\nСтаття 3. Законодавство про наркотичні засоби, психотропні\nречовини і прекурсори\nЗаконодавство про наркотичні засоби, психотропні речовини і\nпрекурсори складається з цього Закону, інших законів України і\nприйнятих відповідно до них нормативно-правових актів.\nКабінет Міністрів України, міністерства та інші центральні\nоргани виконавчої влади приймають нормативно-правові акти щодо\nобігу наркотичних засобів, психотропних речовин і прекурсорів лише\nу випадках, передбачених законами України.\nЯкщо міжнародним договором України встановлено інші правила,\nніж ті, що передбачені законодавством про наркотичні засоби,\nпсихотропні речовини і прекурсори, то застосовуються правила\nміжнародного договору.\nСтаття 4. Державна політика у сфері обігу наркотичних\nзасобів, психотропних речовин і прекурсорів\nДержавна політика у сфері обігу наркотичних засобів,\nпсихотропних речовин і прекурсорів спрямовується на:\nвизначення основних принципів та напрямів державного\nрегулювання відносин у сфері обігу наркотичних засобів,\nпсихотропних речовин і прекурсорів;\nвстановлення державного контролю за обігом в Україні\nнаркотичних засобів, психотропних речовин і прекурсорів та\nдодержанням законодавства про наркотичні засоби, психотропні\nречовини і прекурсори;\nзапобігання відтоку наркотичних засобів, психотропних речовин\nі прекурсорів із законного (легального) обігу;\nзменшення шкоди від наслідків незаконного вживання\nнаркотичних засобів, психотропних речовин;\nвстановлення єдиного порядку ліцензування видів діяльності з\nобігу наркотичних засобів, психотропних речовин і прекурсорів;\nкоординацію діяльності органів виконавчої влади та органів\nмісцевого самоврядування у сфері обігу наркотичних засобів,\nпсихотропних речовин і прекурсорів;\nзменшення кількості правопорушень у сфері обігу наркотичних\nзасобів, психотропних речовин і прекурсорів;\nобмеження реклами наркотичних засобів і психотропних речовин;\nстворення умов для проведення наукових досліджень,\nвпровадження нових технологій у сфері розроблення, виробництва,\nвиготовлення наркотичних засобів, психотропних речовин і\nпрекурсорів;\nрозвиток міжнародного співробітництва у сфері контролю за\nобігом наркотичних засобів, психотропних речовин і прекурсорів.\nСтаття 5. Повноваження спеціально уповноваженого органу\nвиконавчої влади у сфері охорони здоров'я\nСпеціально уповноважений орган виконавчої влади у сфері\nохорони здоров'я в межах своїх повноважень:\nзабезпечує виконання цього Закону, інших нормативно-правових\nактів у сфері обігу наркотичних засобів, психотропних речовин і\nпрекурсорів;\nбере участь у реалізації державної політики у сфері обігу\nнаркотичних засобів, психотропних речовин і прекурсорів та вносить\nКабінету Міністрів України пропозиції щодо її вдосконалення;\nбере участь у розробці та реалізації загальнодержавних\nпрограм у сфері контролю за обігом наркотичних засобів,\nпсихотропних речовин і прекурсорів;\nрозробляє та приймає відповідно до закону нормативні акти у\nсфері обігу наркотичних засобів, психотропних речовин і\nпрекурсорів та контролює їх виконання;\nрозробляє проекти нормативно-правових актів, що регулюють\nпорядок здійснення діяльності у сфері обігу наркотичних засобів,\nпсихотропних речовин і прекурсорів;\nорганізовує та здійснює державний контроль у сфері обігу\nнаркотичних засобів, психотропних речовин і прекурсорів;\nвидає дозволи на право ввезення на територію України,\nвивезення з території України та право транзиту через територію\nУкраїни наркотичних засобів, психотропних речовин і прекурсорів;\nвстановлює переліки посад медичних і фармацевтичних\nпрацівників, а також закладів охорони здоров'я, яким може\nнадаватися право на реалізацію (відпуск) наркотичних засобів,\nпсихотропних речовин фізичним особам;\nздійснює згідно з міжнародними договорами України взаємодію\nта обмін інформацією з відповідними міжнародними організаціями з\nпитань контролю за обігом наркотичних засобів, психотропних\nречовин і прекурсорів;\nузагальнює практику застосування законодавства про наркотичні\nзасоби, психотропні речовини і прекурсори;\nзабезпечує інформування громадськості з питань контролю за\nобігом наркотичних засобів, психотропних речовин і прекурсорів;\nпроводить щорічні розрахунки та попередньо визначає потребу\nУкраїни в наркотичних засобах, психотропних речовинах;\nготує пропозиції щодо визначення квот, у межах яких\nздійснюється обіг наркотичних засобів, психотропних речовин;\nздійснює відповідно до закону методичне та інформаційне\nзабезпечення діяльності у сфері обігу наркотичних засобів,\nпсихотропних речовин і прекурсорів;\nбере участь у міжнародному співробітництві у сфері контролю\nза обігом наркотичних засобів, психотропних речовин і прекурсорів,\nа також у розробці та виконанні відповідних міжнародних договорів\nУкраїни;\nздійснює в порядку, встановленому Кабінетом Міністрів\nУкраїни, обстеження складських, торговельних та інших приміщень,\nщо знаходяться у користуванні юридичної особи та які\nвикористовуються у сфері обігу наркотичних засобів, психотропних\nречовин і прекурсорів;\nвживає відповідних заходів щодо усунення порушень, виявлених\nпід час здійснення контролю у сфері обігу наркотичних засобів,\nпсихотропних речовин і прекурсорів;\nздійснює інші повноваження відповідно до закону.\nСтаття 6. Заходи контролю за обігом наркотичних засобів,\nпсихотропних речовин і прекурсорів\nВідповідно до цього Закону, міжнародних договорів України на\nтериторії України встановлюються заходи контролю за обігом\nнаркотичних засобів, психотропних речовин і прекурсорів, що\nпередбачають:\nвизначення основних умов, вимог, правил і системи заходів,\nпов'язаних з обігом наркотичних засобів, психотропних речовин в\nУкраїні;\nліцензування відповідних видів діяльності з обігу наркотичних\nзасобів, психотропних речовин і прекурсорів;\nзапровадження системи дозволів у сфері обігу наркотичних\nзасобів, психотропних речовин і прекурсорів та контролю за\nдотриманням дозвільних документів;\nвизначення щорічної потреби України в наркотичних засобах,\nпсихотропних речовинах на підставі розрахункової потреби в цих\nзасобах і речовинах для медичних, наукових, промислових цілей та\nінших цілей, передбачених цим Законом;\nзастосування заборон та обмежень щодо обігу окремих\nнаркотичних засобів, психотропних речовин і прекурсорів та\nвстановлення квот, у межах яких здійснюються виробництво,\nвиготовлення, зберігання, ввезення на територію України, вивезення\nз території України наркотичних засобів і психотропних речовин;\nподання в установленому цим Законом порядку суб'єктами\nгосподарювання у сфері обігу наркотичних засобів, психотропних\nречовин і прекурсорів до спеціально уповноваженого органу у сфері\nохорони здоров'я звітів про діяльність, пов'язану з обігом\nнаркотичних засобів, психотропних речовин і прекурсорів;\nподання статистичних даних щодо фактичного обігу наркотичних\nзасобів, психотропних речовин і прекурсорів в Україні згідно із\nзаконодавством та міжнародними договорами України;\nздійснення контролю за виконанням вимог та умов, передбачених\nзаконодавством про наркотичні засоби, психотропні речовини і\nпрекурсори;\nінформування відповідно до міжнародних договорів України\nкомпетентних органів інших держав про вивезення з території\nУкраїни або транзит через територію України наркотичних засобів,\nпсихотропних речовин і прекурсорів;\nвідпуск фізичним особам наркотичних засобів, психотропних\nречовин лише за рецептом лікаря і відповідно до медичних показань;\nвстановлення спеціальних вимог щодо зберігання наркотичних\nзасобів, психотропних речовин і прекурсорів, охорони складських\nприміщень та обмеження доступу до цих засобів і речовин та\nпрекурсорів сторонніх осіб;\nстворення системи звітної та облікової документації у сфері\nобігу наркотичних засобів, психотропних речовин і прекурсорів;\nпроведення суб'єктами господарювання у сфері обігу\nнаркотичних засобів, психотропних речовин і прекурсорів\nінвентаризації наркотичних засобів, психотропних речовин і\nпрекурсорів та реєстрації операцій з ними у процесі діяльності;\nвстановлення спеціальних вимог до кваліфікації працівників у\nсфері обігу наркотичних засобів, психотропних речовин і\nпрекурсорів;\nвстановлення обмежень, пов'язаних з виконанням окремих видів\nдіяльності (робіт, професій, служби) у сфері обігу наркотичних\nзасобів, психотропних речовин і прекурсорів;\nрозроблення за державним замовленням нових наркотичних\nзасобів, психотропних речовин у цілях, передбачених цим Законом;\nвстановлення спеціальних вимог до перевезення та знищення\nнаркотичних засобів, психотропних речовин і прекурсорів;\nнадання дозволів на використання обладнання та приміщень,\nпризначених для здійснення діяльності у сфері обігу наркотичних\nзасобів, психотропних речовин і прекурсорів;\nобмеження реклами про наркотичні засоби і психотропні\nречовини;\nвстановлення гранично допустимої кількості наркотичних\nзасобів, психотропних речовин, що містяться в препаратах і\nрослинах, включених до Переліку ( 770-2000-п );\nобмеження та заборону діяльності суб'єктів господарювання у\nсфері обігу наркотичних засобів, психотропних речовин і\nпрекурсорів у разі її невідповідності вимогам цього Закону;\nанулювання ліцензії на здійснення діяльності з обігу\nнаркотичних засобів, психотропних речовин і прекурсорів у разі\nпорушення суб'єктами господарювання ліцензійних умов;\nзапровадження відповідальності за порушення законодавства про\nнаркотичні засоби, психотропні речовини і прекурсори;\nінші заходи, передбачені цим Законом та міжнародними\nдоговорами України.\nСтаття 7. Загальний порядок здійснення діяльності з обігу\nнаркотичних засобів, психотропних речовин і\nпрекурсорів\nДіяльність з обігу наркотичних засобів і психотропних речовин\nна території України дозволяється лише в цілях і в порядку,\nвстановлених цим Законом, а в передбачених ним випадках - у\nпорядку, що встановлюється нормативно-правовими актами Кабінету\nМіністрів України та відповідних центральних органів виконавчої\nвлади.\nДіяльність з обігу наркотичних засобів і психотропних\nречовин, включених до таблиці I Переліку ( 770-2000-п ), на\nтериторії України забороняється, за винятком діяльності з\nвикористання рослин, включених до таблиці I Переліку\n( 770-2000-п ), в цілях і на підставах, передбачених статтями 19\nта 20 цього Закону, а також діяльності з культивування та\nвикористання рослин, включених до списку N 3 таблиці I Переліку\n( 770-2000-п ), в цілях і на підставах, передбачених статтею 15\nцього Закону.\nДіяльність з обігу наркотичних засобів, психотропних речовин,\nвключених до таблиць II і III Переліку ( 770-2000-п ), та\nпрекурсорів, включених до таблиці IV Переліку ( 770-2000-п ),\nздійснюється юридичними особами всіх форм власності за наявності в\nних ліцензії на здійснення відповідних видів діяльності, якщо інше\nне передбачено цим Законом.\nЛіцензія на здійснення діяльності з обігу наркотичних\nзасобів, психотропних речовин і прекурсорів видається за наявності\nвідповідної матеріально-технічної бази, нормативно-технічної\nдокументації, кваліфікованого персоналу, умов для забезпечення\nобліку та схоронності наркотичних засобів, психотропних речовин і\nпрекурсорів, а також для забезпечення безпечності такої\nдіяльності.\nЛіцензія на здійснення діяльності з обігу наркотичних\nзасобів, психотропних речовин і прекурсорів видається юридичній\nособі, до складу керівників якої включений спеціаліст, який має\nпрофесійну підготовку, що відповідає виду діяльності, на який\nвидається ліцензія. Відповідальність за неналежне виконання\nположень, передбачених цим Законом та відповідною ліцензією, несе\nкерівник зазначеної юридичної особи.\nПерелік медичних психіатричних протипоказань, інших\nпротипоказань щодо виконання окремих видів діяльності (робіт,\nпрофесій, служби), пов'язаних з обігом наркотичних засобів,\nпсихотропних речовин і прекурсорів затверджується Кабінетом\nМіністрів України.\nКабінет Міністрів України встановлює Перелік інструментів та\nобладнання, які використовуються для виробництва, виготовлення\nнаркотичних засобів, психотропних речовин і прекурсорів та\nпідлягають контролю, і Правила розроблення, виробництва,\nвиготовлення, зберігання, розподілу, перевезення, пересилання,\nпридбання, реалізації (відпуску), ввезення на територію України,\nвивезення з території України, використання та знищення\nінструментів та обладнання, які використовуються для виробництва,\nвиготовлення наркотичних засобів, психотропних речовин і\nпрекурсорів та підлягають контролю.\nЛіцензія на здійснення діяльності з обігу наркотичних\nзасобів, психотропних речовин і прекурсорів видається та\nанулюється центральними органами виконавчої влади, уповноваженими\nКабінетом Міністрів України на здійснення ліцензування діяльності\nу сфері обігу наркотичних засобів, психотропних речовин і\nпрекурсорів відповідно до Закону України \"Про ліцензування певних\nвидів господарської діяльності\" ( 1775-14 ), з урахуванням\nособливостей, встановлених цим Законом, в порядку, визначеному\nКабінетом Міністрів України.\nПереліки суб'єктів господарювання, які отримали ліцензії на\nздійснення діяльності з обігу наркотичних засобів, психотропних\nречовин і прекурсорів, щоквартально надсилаються центральними\nорганами виконавчої влади, уповноваженими Кабінетом Міністрів\nУкраїни на здійснення ліцензування діяльності у сфері обігу\nнаркотичних засобів, психотропних речовин і прекурсорів,\nспеціально уповноваженому органу виконавчої влади у сфері охорони\nздоров'я, Міністерству внутрішніх справ України і Службі безпеки\nУкраїни.\nСтаття 8. Особливості ліцензування діяльності з обігу\nнаркотичних засобів, психотропних речовин\nі прекурсорів, а також ліцензійних умов\nЛіцензування діяльності з обігу наркотичних засобів,\nпсихотропних речовин і прекурсорів здійснюється відповідно до\nЗакону України \"Про ліцензування певних видів господарської\nдіяльності\" ( 1775-14 ) з урахуванням встановлених цією статтею\nособливостей.\nЛіцензуванню підлягають такі види діяльності з обігу\nнаркотичних засобів, психотропних речовин і прекурсорів:\nкультивування рослин, включених до Переліку ( 770-2000-п ),\nрозроблення, виробництво, виготовлення, зберігання, перевезення,\nпридбання, реалізація (відпуск), ввезення на територію України,\nвивезення з території України, використання, знищення наркотичних\nзасобів, психотропних речовин і прекурсорів, включених до\nПереліку ( 770-2000-п ).\nЛіцензія на здійснення діяльності з обігу наркотичних\nзасобів, психотропних речовин і прекурсорів може бути видана\nсуб'єкту господарювання на декілька видів діяльності з обігу\nнаркотичних засобів, психотропних речовин і прекурсорів або на\nокремий її вид.\nЛіцензія на здійснення діяльності з обігу наркотичних\nзасобів, психотропних речовин і прекурсорів видається суб'єкту\nгосподарювання, який виконав вимоги статті 10 Закону України \"Про\nліцензування певних видів господарської діяльності\" ( 1775-14 ), а\nтакож надав центральному органу виконавчої влади, уповноваженому\nКабінетом Міністрів України на здійснення ліцензування діяльності\nу сфері обігу наркотичних засобів, психотропних речовин і\nпрекурсорів (далі - орган ліцензування), такі відомості та\nдокументи:\nсвідоцтво (посвідчення, сертифікат спеціаліста), що\nпідтверджує професійну придатність керівника юридичної особи або\nкерівника відповідного підрозділу юридичної особи для зайняття\nдіяльністю з обігу наркотичних засобів, психотропних речовин і\nпрекурсорів, що ліцензується;\nдовідки відповідного державного або комунального закладу\nохорони здоров'я про відсутність у працівників, які за своїми\nслужбовими обов'язками отримають (чи мають) доступ безпосередньо\nдо наркотичних засобів, психотропних речовин і прекурсорів,\nпсихічних розладів, пов'язаних із зловживанням алкогольними\nнапоями, наркотичними засобами чи психотропними речовинами, а\nтакож про відсутність серед зазначених працівників осіб, визнаних\nнепридатними до виконання окремих видів діяльності (робіт,\nпрофесій, служби), пов'язаних з обігом наркотичних засобів,\nпсихотропних речовин і прекурсорів, у порядку, встановленому\nКабінетом Міністрів України;\nдовідку Міністерства внутрішніх справ України про відсутність\nу працівників, які за своїми службовими обов'язками отримають (чи\nмають) доступ безпосередньо до наркотичних засобів, психотропних\nречовин і прекурсорів, не знятої чи не погашеної в установленому\nпорядку судимості за вчинення середньої тяжкості, тяжких та\nособливо тяжких злочинів або за злочини, пов'язані з незаконним\nобігом наркотичних засобів, психотропних речовин і прекурсорів, у\nтому числі вчинені за межами України;\nдозвіл Міністерства внутрішніх справ України на використання\nоб'єктів і приміщень, призначених для здійснення діяльності з\nобігу наркотичних засобів, психотропних речовин і прекурсорів, та\nїх відповідність встановленим вимогам відповідно до статті 11\nцього Закону.\nЛіцензія на здійснення діяльності з обігу наркотичних\nзасобів, психотропних речовин і прекурсорів видається на п'ять\nроків.\nУ ліцензіях на здійснення діяльності з обігу наркотичних\nзасобів, психотропних речовин і прекурсорів зазначаються перелік\nнаркотичних засобів, психотропних речовин або прекурсорів, цілі та\nвид господарської діяльності, який може здійснювати юридична\nособа, залежно від наявності і відповідності матеріально-технічної\nбази, кваліфікації працівників.\nПри використанні рослин, включених до Переліку\n( 770-2000-п ), для промислових цілей, за винятком виробництва,\nвиготовлення наркотичних засобів, психотропних речовин, ліцензія\nна здійснення діяльності з використання рослин, включених до\nПереліку ( 770-2000-п ), може бути видана юридичним особам за\nнаявності в них визначених Кабінетом Міністрів України умов для\nзапобігання розкраданню цих рослин і отриманої з них готової\nпродукції чи відходів цих рослин.\nУ ліцензіях на здійснення діяльності з використання\nнаркотичних засобів, психотропних речовин для навчальних та\nнаукових цілей зазначаються особи, які здійснюють такий вид\nдіяльності, кількість наркотичних засобів, психотропних речовин, а\nтакож порядок використання залишків наркотичних засобів,\nпсихотропних речовин після завершення зазначеної діяльності.\nСтаття 9. Підстави для видачі ліцензії на здійснення\nдіяльності з обігу наркотичних засобів,\nпсихотропних речовин і прекурсорів, відмови\nу видачі та анулювання зазначеної ліцензії\nОрган ліцензування приймає рішення про видачу ліцензії на\nздійснення діяльності з обігу наркотичних засобів, психотропних\nречовин і прекурсорів, про відмову у видачі та про анулювання\nзазначеної ліцензії відповідно до статей 11 та 21 Закону України\n\"Про ліцензування певних видів господарської діяльності\"\n( 1775-14 ), з урахуванням особливостей, встановлених цією\nстаттею.\nКрім підстав, передбачених Законом України \"Про ліцензування\nпевних видів господарської діяльності\" ( 1775-14 ), підставами для\nвідмови у видачі ліцензії на здійснення діяльності з обігу\nнаркотичних засобів, психотропних речовин і прекурсорів також є:\nвідсутність у юридичної особи умов для забезпечення\nбезпечності діяльності з обігу наркотичних засобів, психотропних\nречовин і прекурсорів, обліку і схоронності наркотичних засобів,\nпсихотропних речовин і прекурсорів, визначених органом\nліцензування;\nнаявність у керівництві чи серед працівників юридичної особи\nосіб, яким за результатами медичного огляду, проведеного в\nустановленому порядку, медичним закладом встановлено діагноз\nпсихічного розладу, пов'язаного із зловживанням алкогольними\nнапоями, наркотичними засобами чи психотропними речовинами, а\nтакож осіб, визнаних непридатними до виконання окремих видів\nдіяльності (робіт, професій, служби), пов'язаних з обігом\nнаркотичних засобів, психотропних речовин і прекурсорів, у\nпорядку, встановленому Кабінетом Міністрів України;\nнаявність у керівництві чи серед працівників юридичної особи\nосіб, які мають доступ безпосередньо до наркотичних засобів,\nпсихотропних речовин і прекурсорів, у яких не зняті чи не погашені\nв установленому порядку судимості за вчинення злочинів середньої\nтяжкості, тяжких чи особливо тяжких злочинів або за злочини,\nпов'язані з незаконним обігом наркотичних засобів, психотропних\nречовин і прекурсорів.\nСтаття 10. Оскарження рішення про видачу ліцензії на\nздійснення діяльності з обігу наркотичних\nзасобів, психотропних речовин і прекурсорів,\nвідмову у видачі ліцензії чи анулювання\nзазначеної ліцензії\nРішення про видачу ліцензії на здійснення діяльності з обігу\nнаркотичних засобів, психотропних речовин і прекурсорів, відмову у\nвидачі ліцензії чи анулювання зазначеної ліцензії може бути\nоскаржено в установленому законом порядку.\nРішення про видачу ліцензії на здійснення діяльності з обігу\nнаркотичних засобів, психотропних речовин і прекурсорів чи\nанулювання дії зазначеної ліцензії надсилаються органом\nліцензування протягом трьох календарних днів спеціально\nуповноваженому органу виконавчої влади у сфері охорони здоров'я,\nМіністерству внутрішніх справ України.\nСтаття 11. Дозвіл на використання об'єктів і приміщень,\nпризначених для здійснення діяльності з обігу\nнаркотичних засобів, психотропних речовин\nі прекурсорів\nДозвіл на використання об'єктів і приміщень, призначених для\nздійснення діяльності з обігу наркотичних засобів, психотропних\nречовин і прекурсорів, видається юридичній особі Міністерством\nвнутрішніх справ України.\nДозвіл на використання об'єктів і приміщень, призначених для\nздійснення діяльності з обігу наркотичних засобів, психотропних\nречовин і прекурсорів, видається на підставі результатів перевірки\nвідповідності цих об'єктів і приміщень встановленим Міністерством\nвнутрішніх справ України вимогам.\nРішення про видачу дозволу чи відмову у видачі дозволу на\nвикористання об'єктів і приміщень, призначених для здійснення\nдіяльності з обігу наркотичних засобів, психотропних речовин і\nпрекурсорів, приймається Міністерством внутрішніх справ України у\nстрок, що не перевищує десяти календарних днів з дня подання\nюридичною особою документів за переліком, встановленим\nМіністерством внутрішніх справ України.\nПротягом трьох календарних днів з дня прийняття відповідного\nрішення юридичній особі видається дозвіл на використання об'єктів\nі приміщень, призначених для здійснення діяльності з обігу\nнаркотичних засобів, психотропних речовин і прекурсорів, або\nнаправляється письмове повідомлення про відмову у видачі дозволу\nіз зазначенням причин відмови.\nРішення про відмову у видачі дозволу на використання об'єктів\nі приміщень, призначених для здійснення діяльності з обігу\nнаркотичних засобів, психотропних речовин і прекурсорів, може бути\nоскаржено в установленому законом порядку.\nДозвіл на використання об'єктів і приміщень, що належать\nвідповідним органам Міністерства внутрішніх справ України,\nДержавної митної служби України, Служби безпеки України, для\nзберігання наркотичних засобів, психотропних речовин і\nпрекурсорів, вилучених цими органами з незаконного обігу, не\nпотрібний.\nСтаття 12. Обмеження обігу окремих наркотичних засобів,\nпсихотропних речовин\nОбіг наркотичних засобів, психотропних речовин, включених до\nтаблиці I Переліку ( 770-2000-п ), допускається лише в цілях,\nпередбачених статтями 15, 19 та 20 цього Закону.\nОбіг наркотичних засобів, психотропних речовин, включених до\nтаблиць II і III Переліку ( 770-2000-п ), допускається для\nвикористання у медичній практиці за призначенням лікаря, а також у\nцілях, передбачених статтями 19, 20 та 23 цього Закону.\nСтаття 13. Заборона обігу аналогів наркотичних засобів\nі психотропних речовин\nНа території України забороняється обіг аналогів наркотичних\nзасобів і психотропних речовин, за винятком їх використання в\nцілях, передбачених статтями 19 та 20 цього Закону.\nСтаття 14. Квоти на наркотичні засоби і психотропні\nречовини\nКабінет Міністрів України щорічно визначає квоти на\nнаркотичні засоби і психотропні речовини, в межах яких\nздійснюються культивування рослин, що містять наркотичні засоби чи\nпсихотропні речовини, включених до Переліку ( 770-2000-п ),\nвиробництво, виготовлення, зберігання, ввезення на територію\nУкраїни, вивезення з території України наркотичних засобів,\nпсихотропних речовин, включених до Переліку ( 770-2000-п ).\nСтаття 15. Діяльність з культивування рослин, включених\nдо таблиці I Переліку ( 770-2000-п )\nДіяльність з культивування рослин, включених до таблиці I\nПереліку ( 770-2000-п ), на території України забороняється, за\nвинятком діяльності з культивування та (або) використання рослин,\nвключених до списку N 3 таблиці I Переліку ( 770-2000-п ), що\nмістять малі кількості наркотичних речовин, з додержанням умов,\nзазначених у частинах другій, третій та четвертій цієї статті.\nДіяльність з культивування та (або) використання рослин,\nвключених до списку N 3 таблиці I Переліку ( 770-2000-п ), що\nмістять малі кількості наркотичних речовин для промислових цілей,\nвизначених ліцензією, може здійснюватися юридичними особами всіх\nформ власності за наявності в них відповідної ліцензії в межах\nвизначених Кабінетом Міністрів України квот. Гранично допустимий\nвміст наркотичних речовин у рослинах, включених до списку N 3\nтаблиці I Переліку ( 770-2000-п ), встановлюється Кабінетом\nМіністрів України за поданням спеціально уповноваженого органу\nвиконавчої влади у сфері охорони здоров'я.\nКультивування рослин, включених до списку N 3 таблиці I\nПереліку ( 770-2000-п ), що містять малі кількості наркотичних\nречовин, для промислових цілей, визначених ліцензією, здійснюється\nшляхом застосування кондиційного і репродуктивного насіння,\nпридбаного у встановленому Кабінетом Міністрів України порядку.\nЮридичні особи - власники ліцензій на здійснення діяльності з\nкультивування та (або) використання рослин, включених до списку\nN 3 таблиці I Переліку ( 770-2000-п ), що містять малі кількості\nнаркотичних речовин для промислових цілей, визначених ліцензією,\nзобов'язані вжити заходів щодо забезпечення встановленого\nзаконодавством режиму охорони посівів, місць зберігання і\nпереробки цих рослин.\nСтаття 16. Діяльність з розроблення нових наркотичних\nзасобів або психотропних речовин\nДіяльність з розроблення нових наркотичних засобів або\nпсихотропних речовин дозволяється лише з метою їх застосування у\nмедичній практиці або для науково-дослідної роботи.\nДіяльність з розроблення нових наркотичних засобів або\nпсихотропних речовин здійснюється за державним замовленням\nнауково-дослідними установами всіх форм власності за наявності в\nних ліцензії на цей вид діяльності.\nРозроблення нових наркотичних засобів або психотропних\nречовин здійснюється згідно із законодавством про лікарські\nзасоби. Нові наркотичні засоби або психотропні речовини в медичній\nпрактиці використовуються за умови їх державної реєстрації та\nздійснення клінічних досліджень, проведених згідно із\nзаконодавством про лікарські засоби.\nСтаття 17. Діяльність з виробництва, виготовлення,\nзберігання, перевезення, придбання, реалізації\n(відпуску), ввезення на територію України,\nвивезення з території України, використання,\nзнищення наркотичних засобів, психотропних\nречовин, включених до таблиць II і III Переліку\n( 770-2000-п ), та прекурсорів, включених\nдо таблиці IV Переліку ( 770-2000-п )\nДіяльність з виробництва, виготовлення, зберігання,\nперевезення, придбання, реалізації (відпуску), ввезення на\nтериторію України, вивезення з території України, використання,\nзнищення наркотичних засобів, психотропних речовин, включених до\nтаблиць II і III Переліку ( 770-2000-п ), здійснюється юридичними\nособами всіх форм власності за наявності в них ліцензії на\nздійснення відповідних видів діяльності.\nВиробництво, виготовлення наркотичних засобів, психотропних\nречовин, включених до таблиць II і III Переліку ( 770-2000-п ),\nздійснюються в межах визначених Кабінетом Міністрів України квот.\nВиробництво, виготовлення наркотичних засобів, психотропних\nречовин, включених до таблиць II і III Переліку ( 770-2000-п ),\nздійснюються відповідно до Правил виробництва, виготовлення\nнаркотичних засобів, психотропних речовин, затверджених\nцентральним органом виконавчої влади у сфері охорони здоров'я.\nДіяльність з виробництва, виготовлення, зберігання,\nперевезення, придбання, реалізації (відпуску), ввезення на\nтериторію України, вивезення з території України, використання,\nзнищення прекурсорів, включених до таблиці IV Переліку\n( 770-2000-п ), здійснюється юридичними особами всіх форм\nвласності за наявності в них ліцензії на здійснення відповідних\nвидів діяльності, якщо інше не передбачено цим Законом.\nСтаття 18. Упаковка та маркування наркотичних засобів,\nпсихотропних речовин і прекурсорів\nПервинна (внутрішня) та вторинна (зовнішня) упаковки і\nмаркування наркотичного засобу чи психотропної речовини, включених\nдо таблиць II і III Переліку ( 770-2000-п ), що дозволені\nцентральним органом виконавчої влади у сфері охорони здоров'я до\nвикористання в медичній практиці, повинні відповідати вимогам\nцього Закону і Закону України \"Про лікарські засоби\"\n( 123/96-ВР ).\nПервинна (внутрішня) упаковка наркотичного засобу чи\nпсихотропної речовини, яка безпосередньо контактує з наркотичним\nзасобом чи психотропною речовиною, позначається подвійною червоною\nсмугою.\nВторинна (зовнішня) упаковка наркотичного засобу чи\nпсихотропної речовини, в якій містяться наркотичний засіб або\nпсихотропна речовина в первинній упаковці, повинна бути\nвиготовлена так, щоб виключити можливість видобути цей засіб чи цю\nречовину без порушення цілісності цієї упаковки.\nУ разі якщо первинна (внутрішня) та вторинна (зовнішня)\nупаковки і маркування наркотичного засобу або психотропної\nречовини, що дозволені до використання в медичній практиці, не\nвідповідають вимогам частин першої, другої та третьої цієї статті,\nці наркотичні засоби та психотропні речовини підлягають знищенню в\nпорядку, встановленому Кабінетом Міністрів України.\nВимоги щодо маркування прекурсорів, включених до списку IV\nПереліку ( 770-2000-п ), що використовуватимуться в медичній\nпрактиці, встановлюються центральним органом виконавчої влади у\nсфері охорони здоров'я.\nСтаття 19. Використання наркотичних засобів, психотропних\nречовин і прекурсорів у експертній і\nоперативно-розшуковій діяльності\nВикористання наркотичних засобів, психотропних речовин і\nпрекурсорів при проведенні експертиз дозволяється юридичним особам\nза наявності в них ліцензії на цей вид діяльності, за умови\nдотримання ліцензійних умов, а також умов здійснення\nсудово-експертної діяльності, передбачених законодавством про\nсудову експертизу. Проведення таких експертиз в експертних\nпідрозділах відповідних правоохоронних органів дозволяється без\nліцензії.\nВикористання наркотичних засобів, психотропних речовин і\nпрекурсорів для проведення контрольованого постачання і\nоперативної закупівлі, оперативного експерименту, відбору зразків\nдля дослідження цих засобів і речовин, інших оперативно-розшукових\nзаходів підрозділами, які відповідно до закону мають право\nздійснювати оперативно-розшукову діяльність, дозволяється без\nліцензії.\nСтаття 20. Діяльність з використання наркотичних засобів,\nпсихотропних речовин і прекурсорів у наукових\nта навчальних цілях\nДіяльність з використання наркотичних засобів, психотропних\nречовин і прекурсорів у наукових та навчальних цілях дозволяється\nюридичним особам усіх форм власності за наявності в них ліцензії\nна цей вид діяльності в порядку, встановленому Кабінетом Міністрів\nУкраїни.\nСтаття 21. Діяльність з використання наркотичних\nзасобів, психотропних речовин і прекурсорів\nу медичній практиці\nУ медичній практиці можуть використовуватися наркотичні\nзасоби, психотропні речовини, включені до таблиць II і III\nПереліку ( 770-2000-п ), та прекурсори, включені до таблиці IV\nПереліку ( 770-2000-п ).\nНа правовідносини, пов'язані з обігом наркотичних засобів,\nпсихотропних речовин, включених до таблиць II і III Переліку\n( 770-2000-п ), та прекурсорів, включених до таблиці IV Переліку\n( 770-2000-п ), які дозволені до використання в медичній практиці,\nпоширюється дія законодавства про лікарські засоби в частині, що\nне суперечить цьому Закону.\nЗаклади охорони здоров'я всіх форм власності здійснюють\nдіяльність з придбання, перевезення, зберігання, відпуску,\nвикористання та знищення наркотичних засобів, психотропних\nречовин, включених до таблиць II і III Переліку ( 770-2000-п ), та\nпрекурсорів, включених до таблиці IV Переліку ( 770-2000-п ), за\nнаявності в них ліцензії на здійснення відповідних видів\nдіяльності в порядку, встановленому Кабінетом Міністрів України.\nВикористання наркотичних засобів і психотропних речовин,\nвключених до таблиць II і III Переліку ( 770-2000-п ), які\nзберігаються в аптечках першої допомоги на морських та повітряних\nсуднах і в літаках міжнародного сполучення та поїздах міжнародних\nліній в обсягах, необхідних для надання невідкладної медичної\nдопомоги, дозволяється за окремим рішенням спеціально\nуповноваженого органу виконавчої влади у сфері охорони здоров'я. У\nцьому рішенні зазначаються особи складу екіпажу чи обслуговуючого\nперсоналу транспортного засобу, які відповідають за зберігання,\nвикористання та знищення наркотичних засобів і психотропних\nречовин, а також порядок їх реєстрації та подання звітів про\nвикористання цих засобів і речовин.\nСтаття 22. Використання наркотичних засобів і\nпсихотропних речовин для лікування\nтранзитних пасажирів\nХворий, який прямує транзитом через територію України, може\nперевозити з метою власного лікування наркотичні засоби і\nпсихотропні речовини, включені до таблиць II і III Переліку\n( 770-2000-п ), відповідно до порядку, встановленого Кабінетом\nМіністрів України.\nУ разі якщо зазначений у частині першій цієї статті хворий\nзатримується на території України і для продовження лікування\nпотребує додаткового придбання наркотичних засобів і психотропних\nречовин, їх відпуск здійснюється за рецептом, який видається в\nУкраїні згідно з Правилами надання медичної допомоги іноземцям,\nвстановленими Кабінетом Міністрів України.\nСтаття 23. Використання наркотичних засобів,\nпсихотропних речовин і прекурсорів\nу ветеринарній медицині\nУ ветеринарній медицині наркотичні засоби, психотропні\nречовини і прекурсори використовуються згідно з Переліком\nнаркотичних засобів, психотропних речовин і прекурсорів\n( 770-2000-п ), що використовуються у ветеринарній медицині,\nзатвердженим Кабінетом Міністрів України за поданням спеціально\nуповноваженого органу виконавчої влади у сфері охорони здоров'я.\nПерелік наркотичних засобів, психотропних речовин і прекурсорів\n( 770-2000-п ), що використовуються у ветеринарній медицині,\nпідлягає оприлюдненню.\nПорядок використання наркотичних засобів, психотропних\nречовин і прекурсорів у ветеринарній медицині встановлюється\nКабінетом Міністрів України.\nСтаття 24. Порядок ввезення на територію України, вивезення з\nтериторії України або транзиту через територію\nУкраїни наркотичних засобів, психотропних речовин\nі прекурсорів\nВвезення на територію України, вивезення з території України\nчи транзит через територію України наркотичних засобів,\nпсихотропних речовин або прекурсорів здійснюється за наявності\nдозволу на право ввезення (вивезення) чи транзиту наркотичних\nзасобів, психотропних речовин або прекурсорів, виданого спеціально\nуповноваженим органом виконавчої влади у сфері охорони здоров'я.\nПорядок видачі дозволу на право ввезення на територію\nУкраїни, вивезення з території України чи на право транзиту через\nтериторію України наркотичних засобів, психотропних речовин або\nпрекурсорів та його форма встановлюються Кабінетом Міністрів\nУкраїни.\nДля одержання дозволу на право ввезення на територію України,\nвивезення з території України наркотичних засобів, психотропних\nречовин або прекурсорів наркотичних засобів і психотропних речовин\nюридична особа подає до спеціально уповноваженого органу\nвиконавчої влади у сфері охорони здоров'я заяву, в якій\nзазначаються:\nвласне найменування і місцезнаходження юридичної особи, а\nтакож найменування і місцезнаходження одержувача вантажу;\nвідповідна назва наркотичного засобу, психотропної речовини,\nу тому числі їх міжнародна непатентована назва, назва прекурсора;\nкількість наркотичного засобу, психотропної речовини чи\nпрекурсора в кожній їх партії, тобто яка відправляється в одному\nтранспортному засобі та оформлена одним документом;\nсертифікат якості наркотичного засобу або психотропної\nречовини;\nмета ввезення, вивезення та строк ввезення чи вивезення;\nвид транспортного засобу, який буде використовуватися для\nввезення, вивезення, або спосіб відправки вантажу;\nмісце перетину митного кордону України відповідною партією\nнаркотичного засобу, психотропної речовини або прекурсора;\nінші відомості згідно з порядком, встановленим Кабінетом\nМіністрів України.\nПри видачі дозволу на право ввезення на територію України,\nвивезення з території України наркотичних засобів, психотропних\nречовин спеціально уповноважений орган виконавчої влади у сфері\nохорони здоров'я враховує встановлені Кабінетом Міністрів України\nквоти на ввезення (вивезення) наркотичних засобів і психотропних\nречовин.\nКопії дозволів, завірені в установленому порядку, долучаються\nдо кожної партії наркотичних засобів, психотропних речовин або\nпрекурсорів та переміщуються разом з нею, а також надсилаються\nспеціально уповноваженим органом виконавчої влади у сфері охорони\nздоров'я Державній митній службі України.\nМитними органами України на зазначеному дозволі робиться\nвідмітка про поставку кожної партії наркотичних засобів,\nпсихотропних речовин або прекурсорів.\nПри транзиті наркотичних засобів, психотропних речовин або\nпрекурсорів копія дозволу на їх вивезення надсилається спеціально\nуповноваженим органом виконавчої влади у сфері охорони здоров'я\nурядові країни-імпортера.\nВвезення на територію України (вивезення з території України)\nчи транзит через територію України наркотичних засобів,\nпсихотропних речовин або прекурсорів здійснюються лише через\nмитниці, визначені Державною митною службою України.\nПартія наркотичних засобів, психотропних речовин або\nпрекурсорів, що транзитом перевозиться через територію України, не\nпідлягає переробці. Навантаження, вивантаження, перевантаження,\nвиправлення пошкоджень упаковки, розкриття упаковки, упакування\nабо перепакування наркотичних засобів, психотропних речовин,\nпрекурсорів можуть здійснюватися лише з дозволу митного органу\nУкраїни.\nТранзит через територію України наркотичних засобів,\nпсихотропних речовин або прекурсорів здійснюється за умови\nобов'язкової їх охорони та супроводження митними органами України\nта підрозділами Міністерства внутрішніх справ України.\nПартія наркотичних засобів, психотропних речовин або\nпрекурсорів, що ввозиться на територію України чи вивозиться з\nтериторії України без відповідного дозволу на ввезення, вивезення\nнаркотичних засобів, психотропних речовин або прекурсорів,\nпідлягає затриманню та конфіскації в порядку, встановленому\nзаконом.\nДія цієї статті не поширюється на випадки перевезення на\nморських та повітряних суднах і в літаках міжнародного сполучення\nта поїздах міжнародних ліній обмеженої кількості наркотичних\nзасобів і психотропних речовин, включених до таблиць II і III\nПереліку ( 770-2000-п ), які зберігаються в аптечках першої\nдопомоги в обсягах, необхідних для надання невідкладної медичної\nдопомоги, а також у випадках перевезення партії наркотичних\nзасобів, психотропних речовин і прекурсорів повітряним шляхом,\nякщо літак міжнародного сполучення, що перевозить наркотичні\nзасоби, психотропні речовини чи прекурсори, пролітає над\nтериторією України без посадки.\nСтаття 25. Зберігання наркотичних засобів, психотропних\nречовин і прекурсорів\nЗберігання наркотичних засобів, психотропних речовин і\nпрекурсорів у спеціально обладнаних приміщеннях здійснюється\nюридичними особами всіх форм власності за наявності в них ліцензії\nна цей вид діяльності.\nЗберігання наркотичних засобів, психотропних речовин і\nпрекурсорів у будь-яких кількостях в цілях, не передбачених цим\nЗаконом, забороняється.\nЗберігання наркотичних засобів, психотропних речовин і\nпрекурсорів, вилучених з незаконного обігу відповідними органами\nМіністерства внутрішніх справ України, Державної митної служби\nУкраїни, Служби безпеки України, здійснюється без надання\nвідповідної ліцензії в порядку, встановленому Кабінетом Міністрів\nУкраїни.\nСтаття 26. Порядок перевезення наркотичних засобів,\nпсихотропних речовин і прекурсорів\nДіяльність з перевезення наркотичних засобів, психотропних\nречовин і прекурсорів на території України здійснюється юридичними\nособами всіх форм власності за наявності в них ліцензії на цей вид\nдіяльності.\nПеревезення наркотичних засобів, психотропних речовин і\nпрекурсорів може здійснюватися за умови забезпечення схоронності\nвантажу юридичними особами, що такі засоби, речовини і прекурсори\nперевозять.\nПорядок перевезення наркотичних засобів, психотропних речовин\nі прекурсорів на території України, а також порядок оформлення\nнеобхідних для цього документів встановлюються Кабінетом Міністрів\nУкраїни.\nФізичні особи мають право перевозити наркотичні засоби і\nпсихотропні речовини, придбані за призначенням лікаря, за\nнаявності та на підставі рецепта, виданого закладом охорони\nздоров'я відповідно до вимог статей 27 і 28 цього Закону.\nПересилання наркотичних засобів, психотропних речовин і\nпрекурсорів у поштових (у тому числі міжнародних) відправленнях\nзабороняється. Пересилання наркотичних засобів, психотропних\nречовин і прекурсорів як гуманітарної допомоги забороняється, за\nвинятком випадків надзвичайного стану, якщо наркотичні засоби,\nпсихотропні речовини і прекурсори направляються у відповідні\nрегіони України за окремим рішенням Кабінету Міністрів України.\nСтаття 27. Придбання, реалізація наркотичних засобів,\nпсихотропних речовин і прекурсорів\nПридбання наркотичних засобів і психотропних речовин,\nвключених до таблиць II і III Переліку ( 770-2000-п ), фізичною\nособою за медичними показаннями здійснюється лише за рецептом\nлікаря.\nПридбання прекурсорів, включених до таблиці IV Переліку\n( 770-2000-п ), фізичною особою за медичними показаннями\nздійснюється в порядку, встановленому центральним органом\nвиконавчої влади у сфері охорони здоров'я.\nРоздрібна реалізація фізичним особам наркотичних засобів,\nпсихотропних речовин, включених до таблиць II і III Переліку\n( 770-2000-п ), дозволених до застосування у медичній практиці,\nздійснюється через аптечні заклади всіх форм власності за\nнаявності у них ліцензії на цей вид діяльності.\nКонтроль за обігом наркотичних засобів, психотропних речовин,\nвключених до таблиць II і III Переліку ( 770-2000-п ), та\nпрекурсорів, включених до таблиці IV Переліку ( 770-2000-п ), в\nзакладах охорони здоров'я здійснюють спеціальні комісії, утворені\nзгідно з порядком, встановленим центральним органом виконавчої\nвлади у сфері охорони здоров'я.\nЦентральний орган виконавчої влади у сфері охорони здоров'я\nвизначає максимальні строки призначення наркотичних засобів і\nпсихотропних речовин, включених до таблиць II і III Переліку\n( 770-2000-п ), а також кількість наркотичного засобу чи\nпсихотропної речовини, яка може приписуватися за одним рецептом.\nСтаття 28. Рецепти на наркотичні засоби і психотропні\nречовини\nРецепти на наркотичні засоби, психотропні речовини, включені\nдо таблиць II і III Переліку ( 770-2000-п ), виписуються на\nспеціальних бланках.\nФорма спеціальних бланків рецептів, порядок їх реєстрації,\nобліку і зберігання, а також правила їх оформлення встановлюються\nцентральним органом виконавчої влади у сфері охорони здоров'я.\nВидача рецептів на наркотичні засоби або психотропні речовини\nбез відповідних медичних показань або з порушенням встановлених\nправил оформлення забороняється.\nСтаття 29. Порядок обігу прекурсорів, включених до таблиці IV\nПереліку ( 770-2000-п )\nДіяльність з обігу прекурсорів, включених до таблиці IV\nПереліку ( 770-2000-п ), на території України здійснюється в\nпорядку, встановленому цим Законом та прийнятими відповідно до\nнього нормативно-правовими актами.\nЮридичні особи можуть придбавати та використовувати у\nвласному виробництві прекурсори, включені до таблиці IV Переліку\n( 770-2000-п ), за наявності в них ліцензії на цей вид діяльності.\nЮридичним особам не дозволяється придбавати, зберігати та\nвикористовувати у власному виробництві прекурсори, включені до\nтаблиці IV Переліку ( 770-2000-п ), в обсягах, що перевищують їх\nвиробничі потреби.\nСуб'єктам господарювання роздрібної торгівлі забороняється\nоптова реалізація прекурсорів, включених до списку N 1 таблиці IV\nПереліку ( 770-2000-п ).\nСтаття 30. Знищення наркотичних засобів, психотропних речовин\nі прекурсорів, інструментів або обладнання,\nякі використовуються для виробництва, виготовлення\nнаркотичних засобів, психотропних речовин\nі прекурсорів\nЗнищення наркотичних засобів, психотропних речовин і\nпрекурсорів, інструментів або обладнання, які використовуються для\nвиробництва, виготовлення наркотичних засобів, психотропних\nречовин і прекурсорів, подальше використання яких визнано\nнедоцільним, здійснюється в порядку, встановленому Кабінетом\nМіністрів України.\nЗнищення наркотичних засобів, психотропних речовин і\nпрекурсорів в установленому Кабінетом Міністрів України порядку\nздійснюється в разі, якщо:\nзакінчився термін їх придатності;\nнаркотичні засоби або психотропні речовини чи прекурсори\nзазнали впливу фізичних або хімічних факторів, внаслідок чого\nнастала їх непридатність, що виключає можливість їх відновлення чи\nпереробки;\nнеможливо встановити їх належність до наркотичних засобів або\nпсихотропних речовин;\nневикористані наркотичні засоби приймаються від родичів\nпомерлих хворих;\nвиявлені в обігу наркотичні засоби або психотропні речовини\nчи прекурсори не можуть бути використані в медичних, наукових та\nінших цілях, а також в інших випадках, встановлених Кабінетом\nМіністрів України.\nЮридичні особи - власники ліцензій на здійснення діяльності з\nкультивування та (або) використання рослин, включених до Переліку\n( 770-2000-п ), зобов'язані знищувати залишки і відходи цих рослин\nпісля збору врожаю, їх очистки та обмолоту.\nЮридичні особи, які не мають ліцензії на здійснення\nдіяльності з культивування та (або) використання рослин, включених\nдо Переліку ( 770-2000-п ), та фізичні особи, які є власниками або\nземлекористувачами земельних ділянок, на яких ростуть ці рослини,\nзобов'язані знищити такі рослини.\nПорядок знищення рослин, включених до Переліку\n( 770-2000-п ), їх залишків і відходів, а також критерії\nвіднесення цих рослин до залишків і відходів, встановлюються\nКабінетом Міністрів України."
    },
    {
      "provision_ref": "art31",
      "section": "31",
      "title": "Стаття 31. Контроль за виконанням положень цього Закону",
      "content": "Контроль за виконанням положень цього Закону здійснюється\nцентральним органом виконавчої влади у сфері охорони здоров'я,\nМіністерством внутрішніх справ України, митними органами України,\nіншими органами виконавчої влади в межах їх повноважень,\nвизначених законом, а також спеціально уповноваженим органом\nвиконавчої влади у сфері охорони здоров'я, до повноважень якого\nвіднесено здійснення контролю за обігом наркотичних засобів,\nпсихотропних речовин і прекурсорів.\nКонтроль за виконанням положень цього Закону в системі\nорганів внутрішніх справ України, Служби безпеки України, у\nЗбройних Силах України та інших утворених відповідно до законів\nУкраїни військових формуваннях, в органах і підрозділах цивільного\nзахисту здійснюється відповідними центральними органами виконавчої\nвлади, які згідно із законом здійснюють керівництво відповідними\nвійськовими формуваннями та органами.\nОргани виконавчої влади в межах своїх повноважень контролюють\nдіяльність підприємств, установ і організацій щодо обігу\nнаркотичних засобів, психотропних речовин і прекурсорів незалежно\nвід їх організаційно-правової форми та форми власності.\nСтаття 32. Звіти про діяльність, пов'язану з обігом\nнаркотичних засобів, психотропних речовин\nі прекурсорів\nЮридичні особи, які здійснюють відповідну діяльність з обігу\nнаркотичних засобів, психотропних речовин і прекурсорів за формою\nта в порядку, що встановлені Кабінетом Міністрів України,\nзобов'язані подавати до спеціально уповноваженого органу\nвиконавчої влади у сфері охорони здоров'я такі відомості:\nщоквартальні звіти про кількість наркотичних засобів,\nпсихотропних речовин і прекурсорів, що відповідно виробляються,\nвиготовляються, ввозяться на територію України чи вивозяться з\nтериторії України;\nщорічні звіти про діяльність із зазначенням відповідно\nкількості вирощених і перероблених рослин, включених до Переліку\n( 770-2000-п ), кількості наркотичних засобів, психотропних\nречовин і прекурсорів, що виробляються, виготовляються, ввозяться\nна територію України, вивозяться з території України,\nреалізовуються чи використовуються, а також про кількість запасів\nнаркотичних засобів, психотропних речовин і прекурсорів станом на\n31 грудня звітного року.\nСтаття 33. Інвентаризація наркотичних засобів,\nпсихотропних речовин і прекурсорів та баланси\nЮридичні особи, які здійснюють діяльність з обігу наркотичних\nзасобів, психотропних речовин і прекурсорів, зобов'язані за формою\nта в порядку, що встановлені Кабінетом Міністрів України,\nпроводити щоквартальну інвентаризацію наркотичних засобів,\nпсихотропних речовин і прекурсорів, які є в їх розпорядженні, та\nскладати відповідний баланс товарно-матеріальних цінностей.\nВідомості про розбіжності в балансі або невідповідність\nпоказників балансу результатам проведеної інвентаризації\nнаркотичних засобів, психотропних речовин і прекурсорів протягом\nтрьох календарних днів після їх виявлення в порядку, встановленому\nКабінетом Міністрів України, подаються: щодо операцій, проведених\nз наркотичними засобами, психотропними речовинами і прекурсорами в\nмежах території України, - Міністерству внутрішніх справ України;\nщодо експортно-імпортних операцій, проведених з наркотичними\nзасобами, психотропними речовинами і прекурсорами, - Міністерству\nвнутрішніх справ України та Службі безпеки України.\nСтаття 34. Реєстрація операцій з наркотичними засобами,\nпсихотропними речовинами і прекурсорами\nОперації, здійснені в процесі діяльності щодо обігу\nнаркотичних засобів, психотропних речовин і прекурсорів,\nпідлягають реєстрації у спеціальних журналах юридичних осіб\nособами, на яких відповідним наказом керівника юридичної особи\nпокладено цей обов'язок. Форма зазначених журналів, порядок їх\nведення і зберігання встановлюються Кабінетом Міністрів України.\nСтаття 35. Реклама наркотичних засобів і психотропних\nречовин\nРеклама наркотичних засобів і психотропних речовин, включених\nдо таблиць II і III Переліку ( 770-2000-п ), на території України\nможе поширюватися виключно у спеціалізованих друкованих виданнях\nчи будь-яких інших засобах інформації, спеціально призначених для\nмедичних, фармацевтичних, наукових працівників у сфері охорони\nздоров'я.\nЗабороняється поширювати в цілях реклами зразки наркотичних\nзасобів, психотропних речовин, включених до Переліку\n( 770-2000-п ).\nСтаття 36. Відповідальність за порушення законодавства\nпро наркотичні засоби, психотропні речовини\nі прекурсори\nОсоби, винні в порушенні законодавства про наркотичні засоби,\nпсихотропні речовини і прекурсори, несуть відповідальність згідно\nіз законом.\n1. Цей Закон набирає чинності з 1 січня 2008 року.\n2. Ліцензії на здійснення видів діяльності з обігу\nнаркотичних засобів, психотропних речовин і прекурсорів, які\nвидані в установленому порядку до набрання чинності цим Законом і\nліцензування яких передбачено цим Законом, діють до закінчення\nвстановлених у них строків.\n3. Внести зміни до таких законів України:\n1) у частині першій статті 4 Закону України \"Про\nпідприємництво\" ( 698-12 ) (Відомості Верховної Ради УРСР,\n1991 р., N 14, ст. 168; Відомості Верховної Ради України, 2000 р.,\nN 36, ст. 299) слова \"Закону України \"Про обіг в Україні\nнаркотичних засобів, психотропних речовин, їх аналогів і\nпрекурсорів\" ( 60/95-ВР ) замінити словами \"Закону України \"Про\nнаркотичні засоби, психотропні речовини і прекурсори\" ( 530-16 );\n2) у Законі України \"Про заходи протидії незаконному обігу\nнаркотичних засобів, психотропних речовин і прекурсорів та\nзловживанню ними\" ( 62/95-ВР ) (Відомості Верховної Ради України,\n1995 р., N 10, ст. 62; 1999 р., N 36, ст. 317; 2003 р., N 27,\nст. 209):\nа) абзаци другий - четвертий статті 1 викласти в такій\nредакції:\n\"незаконний обіг наркотичних засобів, психотропних речовин і\nпрекурсорів - діяння з: культивування рослин, включених до\nПереліку наркотичних засобів, психотропних речовин і прекурсорів\n( 770-2000-п ), розроблення, виробництва, виготовлення,\nзберігання, перевезення, пересилання, придбання, збуту, ввезення\nна територію України, вивезення з території України, транзиту\nчерез територію України, використання, знищення наркотичних\nзасобів, психотропних речовин і прекурсорів, що здійснюються з\nпорушенням законодавства про наркотичні засоби, психотропні\nречовини і прекурсори;\nнаркоманія - психічний розлад, зумовлений залежністю від\nнаркотичного засобу або психотропної речовини внаслідок\nзловживання цим засобом або цією речовиною;\nособа, хвора на наркоманію, - особа, яка страждає на\nпсихічний розлад, що характеризується психічною та (або) фізичною\nзалежністю від наркотичного засобу чи психотропної речовини, і\nякій за результатами медичного обстеження, проведеного відповідно\nдо цього Закону, встановлено діагноз \"наркоманія\";\nб) у статті 2 слова \"Закону України \"Про обіг в Україні\nнаркотичних засобів, психотропних речовин, їх аналогів і\nпрекурсорів\" ( 60/95-ВР ) замінити словами \"Закону України \"Про\nнаркотичні засоби, психотропні речовини і прекурсори\" ( 530-16 );\nв) у статті 3:\nназву і частину першу викласти в такій редакції:\n\" Стаття 3. Організація протидії незаконному обігу наркотичних\nзасобів, психотропних речовин і прекурсорів\nПротидію незаконному обігу наркотичних засобів, психотропних\nречовин і прекурсорів здійснюють Міністерство внутрішніх справ\nУкраїни, Служба безпеки України, Генеральна прокуратура України,\nДержавний митний комітет України, Державна прикордонна служба\nУкраїни, центральний орган виконавчої влади у сфері охорони\nздоров'я України та інші органи виконавчої влади в межах наданих\nїм законом повноважень\";\nу частині другій слова \"Органи, уповноважені Кабінетом\nМіністрів України здійснювати контроль за порядком обігу\nнаркотичних засобів, психотропних речовин і прекурсорів\" замінити\nсловами \"Органи виконавчої влади, уповноважені законом на\nздійснення контролю у сфері обігу наркотичних засобів,\nпсихотропних речовин і прекурсорів та вирішення завдань у сфері\nпротидії їх незаконному обігу\";\nдоповнити частиною третьою такого змісту:\n\"Координація діяльності у сфері протидії незаконному обігу\nнаркотичних засобів, психотропних речовин і прекурсорів\nздійснюється органами виконавчої влади, уповноваженими на\nвирішення завдань у сфері протидії їх незаконному обігу\".\n4. Кабінету Міністрів України у шестимісячний строк з дня\nопублікування цього Закону:\nподати на розгляд Верховної Ради України пропозиції щодо\nприведення законів України у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити перегляд та скасування міністерствами, іншими\nцентральними органами виконавчої влади їхніх нормативно-правових\nактів, що суперечать цьому Закону;\nзабезпечити прийняття нормативно-правових актів, передбачених\nцим Законом\"."
    }
  ],
  "definitions": []
}