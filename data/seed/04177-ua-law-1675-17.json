{
  "id": "ua-law-1675-17",
  "type": "statute",
  "title": "Закон України (1675-17)",
  "title_en": "",
  "short_name": "1675-17",
  "status": "in_force",
  "issued_date": "2009-10-22",
  "url": "https://zakon.rada.gov.ua/laws/show/1675-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких\nзаконодавчих актів України\n( Відомості Верховної Ради України (ВВР), 2010, N 4, ст.28 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) у назві та абзаці першому статей 435 та 445 слова\n\"символіки Червоного Хреста і Червоного Півмісяця\" та \"символіки\nЧервоного Хреста або Червоного Півмісяця\" замінити словами\n\"символіки Червоного Хреста, Червоного Півмісяця, Червоного\nКристала\";\n2) в абзаці першому статті 435 слова \"знаками Червоного\nХреста і Червоного Півмісяця\" замінити словами \"знаками Червоного\nХреста, Червоного Півмісяця, Червоного Кристала\".\n2. У Законі України \"Про символіку Червоного Хреста і\nЧервоного Півмісяця в Україні\" ( 862-14 ) (Відомості Верховної\nРади України, 1999 р., N 36, ст. 316):\n1) назву та преамбулу викласти в такій редакції:\n\"Про символіку Червоного Хреста, Червоного Півмісяця,\nЧервоного Кристала в Україні\nЦей Закон визначає порядок та умови використання і захисту\nсимволіки Червоного Хреста, Червоного Півмісяця, Червоного\nКристала на території України відповідно до вимог Женевських\nКонвенцій про захист жертв війни від 12 серпня 1949 року\n( 995_151 , 995_152 , 995_153 , 995_154 ) та Додаткових протоколів до\nних від 8 червня 1977 року ( 995_199 , 995_200 ) та 8 грудня\n2005 року ( 995_g74 ), а також Правил по використанню емблем\nчервоного хреста або червоного півмісяця національними\nТовариствами, ухвалених XX Віденською Міжнародною конференцією\nЧервоного Хреста 1965 року та переглянутих Радою делегатів у\nБудапешті у 1991 році, і Резолюції 1, прийнятої на XXIX\nМіжнародній конференції Червоного Хреста і Червоного Півмісяця у\n2006 році\";\n2) абзац другий статті 1 викласти в такій редакції:\n\"символіка Червоного Хреста, Червоного Півмісяця, Червоного\nКристала (у тому числі Міжнародного руху Червоного Хреста та\nЧервоного Півмісяця) - це емблеми Червоного Хреста, Червоного\nПівмісяця, Червоного Кристала (зображення відповідно червоного\nхреста на білому тлі; червоного півмісяця на білому тлі; червоної\nрамки у формі квадрата на білому тлі, що стоїть на одній із своїх\nвершин), назви (слова \"Червоний Хрест\", \"Червоний Півмісяць\",\n\"Червоний Кристал\") і розпізнавальні сигнали (спеціальні\nміжнародно визнані допоміжні сигнали (світлові, радіо-,\nелектронні), що використовуються як захисні та розпізнавальні\nзнаки для позначення осіб, рухомого та нерухомого майна відповідно\nдо Женевських Конвенцій про захист жертв війни від 12 серпня\n1949 року ( 995_151 , 995_152 , 995_153 , 995_154 ) (далі - Женевські\nКонвенції), Додаткових протоколів ( 995_199 , 995_200 , 995_911 ,\n995_g74 ) до них та цього Закону\";\n3) текст статті 2 викласти в такій редакції:\n\"Під час війни або збройного конфлікту зображення емблем\nЧервоного Хреста, Червоного Півмісяця, Червоного Кристала як\nзахисного знака є видимим позначенням захисту, передбаченого\nЖеневськими Конвенціями ( 995_151 , 995_152 , 995_153 , 995_154 ) та\nДодатковими протоколами ( 995_199 , 995_200 , 995_911 , 995_g74 ) до\nних для медичного персоналу, медичних формувань та\nсанітарно-транспортних засобів. Емблеми повинні мати якомога\nбільші розміри, щоб забезпечити можливість їх розпізнавання на\nвеликих відстанях.\nЕмблеми Червоного Хреста, Червоного Півмісяця, Червоного\nКристала використовуються як розпізнавальний знак для позначення\nналежності людини або об'єкта до Міжнародного руху Червоного\nХреста та Червоного Півмісяця. У цьому разі емблеми повинні бути\nменшими за розмірами порівняно з емблемами, що використовуються як\nзахисний знак, та не можуть наноситися на пов'язки або на дахи\nбудівель.\nІз захисною та розпізнавальною функціями емблеми Червоного\nХреста, Червоного Півмісяця, Червоного Кристала можуть\nвикористовуватися самостійно або у комбінації цих емблем.\nПорядок зображення та використання емблем визначається цим\nЗаконом, Женевськими конвенціями ( 995_151 , 995_152 , 995_153 ,\n995_154 ), Додатковими протоколами ( 995_199 , 995_200 , 995_911 ,\n995_g74 ) до них, а також Правилами по використанню емблем\nчервоного хреста або червоного півмісяця національними\nТовариствами, ухваленими XX Віденською Міжнародною конференцією\nЧервоного Хреста 1965 року та переглянутими Радою делегатів у\nБудапешті у 1991 році (далі - Правила)\";\n4) доповнити статтею 2-1 такого змісту:\n\" Стаття 2-1. Використання назв\nНазви \"Червоний Хрест\", \"Червоний Півмісяць\", \"Червоний\nКристал\", комбінації цих назв використовуються виключно для\nпозначення персоналу і майна організацій, що входять до\nМіжнародного руху Червоного Хреста та Червоного Півмісяця, під час\nздійснення ними своєї діяльності відповідно до принципів,\nвизначених міжнародними конференціями Червоного Хреста та\nЧервоного Півмісяця.\nНазви \"Червоний Хрест\", \"Червоний Півмісяць\", \"Червоний\nКристал\" можуть використовуватися самостійно або у поєднанні з\nемблемами Червоного Хреста, Червоного Півмісяця, Червоного\nКристала.\nПорядок використання назв визначається цим Законом,\nЖеневськими Конвенціями ( 995_151 , 995_152 , 995_153 , 995_154 ),\nДодатковими протоколами ( 995_199 , 995_200 , 995_911 , 995_g74 ) до\nних, а також Правилами і Резолюцією 1, прийнятою на XXIX\nМіжнародній конференції Червоного Хреста та Червоного Півмісяця у\n2006 році\";\n5) у назвах розділів II, III, IV та V, у назві статті 7,\nчастині восьмій статті 9, назві та частині п'ятій статті 10, назві\nстатті 13, назві та частині третій статті 15 слова \"емблема\nЧервоного Хреста та Червоного Півмісяця\", \"емблема Червоного\nХреста і Червоного Півмісяця\", \"емблема Червоного Хреста або\nЧервоного Півмісяця\" в усіх відмінках і числах замінити словами\n\"емблема Червоного Хреста, Червоного Півмісяця, Червоного\nКристала\" у відповідному відмінку і числі;\n6) у назвах розділів VI і VII, у частині першій статті 16,\nназві та тексті статті 17, назві статті 18, частині другій статті\n19 слова \"емблеми Червоного Хреста і Червоного Півмісяця\",\n\"символіка Червоного Хреста і Червоного Півмісяця\", \"символіка\nЧервоного Хреста та Червоного Півмісяця\" в усіх відмінках замінити\nсловами \"символіка Червоного Хреста, Червоного Півмісяця,\nЧервоного Кристала\" у відповідному відмінку;\n7) у частині третій статті 4, частині другій статті 5 та\nчастині другій статті 6 слова \"розпізнавальним знаком Червоного\nХреста\" замінити словами \"емблемою Червоного Хреста\";\n8) назви статей 5 і 6 після слова \"емблеми\" доповнити словами\n\"Червоного Хреста\";\n9) у статті 7 слова \"емблема Червоного Хреста або Червоного\nПівмісяця як захисний знак може\" замінити словами \"емблеми\nЧервоного Хреста, Червоного Півмісяця, Червоного Кристала як\nзахисний знак можуть\";\n10) у статті 9:\nу назві слова \"захисних знаків Червоного Хреста та Червоного\nПівмісяця\" замінити словами \"емблем Червоного Хреста, Червоного\nПівмісяця, Червоного Кристала як захисних знаків\";\nу частинах третій, п'ятій та сьомій слово \"розпізнавальні\" в\nусіх відмінках замінити словом \"захисні\" у відповідному відмінку;\n11) у статті 10:\nу назві слово \"країн\" замінити словом \"держав\";\nу частині другій слова \"Міжнародним рухом Червоного Хреста і\nЧервоного Півмісяця\" замінити словами \"Міжнародним рухом Червоного\nХреста та Червоного Півмісяця\";\nу частині п'ятій слова \"Національні Товариства Червоного\nХреста та Червоного Півмісяця інших країн\" замінити словами\n\"Національні Товариства Червоного Хреста і Червоного Півмісяця\nінших держав\";\n12) статтю 12 викласти в такій редакції:\n\" Стаття 12. Використання емблем Червоного Півмісяця,\nЧервоного Кристала\nУ мирний час емблеми Червоного Півмісяця, Червоного Кристала,\nназви \"Червоний Півмісяць\", \"Червоний Кристал\" використовуються\nвиключно для позначення медичного, духовного персоналу іноземних\nорганізацій, що входять до Міжнародного руху Червоного Хреста та\nЧервоного Півмісяця, під час їх перебування в офіційному\nвідрядженні в Україні, а також майна таких організацій і не можуть\nбути використані для жодних інших цілей та в інших випадках\";\n13) у статті 13 слова \"знаками Червоного Хреста та Червоного\nПівмісяця\" замінити словами \"емблемами Червоного Хреста, Червоного\nПівмісяця, Червоного Кристала\";\n14) у статті 15:\nу частині першій слова \"емблем Червоного Хреста або Червоного\nПівмісяця, Червоного Хреста і Червоного Півмісяця; слів \"Червоний\nХрест\" або \"Червоний Півмісяць\", або \"Червоний Хрест і Червоний\nПівмісяць\" замінити словами \"емблем Червоного Хреста, Червоного\nПівмісяця, Червоного Кристала, комбінацій цих емблем; слів\n\"Червоний Хрест\", \"Червоний Півмісяць\", \"Червоний Кристал\",\nкомбінацій цих слів\";\nу частині третій слова \"слів \"Червоний Хрест\" та \"Червоний\nПівмісяць\" замінити словами \"слів \"Червоний Хрест\", \"Червоний\nПівмісяць\", \"Червоний Кристал\", комбінацій цих слів\";\n15) назву статті 16 доповнити словами \"Червоного Хреста,\nЧервоного Півмісяця, Червоного Кристала\";\n16) у статті 18:\nчастину першу викласти в такій редакції:\n\"У разі реорганізації Міжнародної Федерації Товариств\nЧервоного Хреста і Червоного Півмісяця або внесення змін до\nЖеневських Конвенцій ( 995_151 , 995_152 , 995_153 , 995_154 ),\nДодаткових протоколів ( 995_199 , 995_200 , 995_911 , 995_g74 ) до\nних чи до інших міжнародних актів, якими визначається порядок\nзастосування символіки Червоного Хреста, Червоного Півмісяця і\nЧервоного Кристала, нова символіка на території України\nвикористовується на умовах та у порядку, передбачених цим Законом\nдля символіки Червоного Хреста, Червоного Півмісяця і Червоного\nКристала\";\nу частині другій слова \"символіки і назв Червоного Хреста та\nЧервоного Півмісяця, а також порядку їх використання\" замінити\nсловами \"символіки Червоного Хреста, Червоного Півмісяця,\nЧервоного Кристала та порядку її використання\";\n17) у статті 20 слова \"емблем, назв і розпізнавальних знаків\nЧервоного Хреста і Червоного Півмісяця\" замінити словами\n\"символіки Червоного Хреста, Червоного Півмісяця, Червоного\nКристала\".\nII. Прикінцеві положення\n1. Цей Закон набирає чинності з дня набрання чинності для\nУкраїни Додатковим протоколом до Женевських Конвенцій від\n12 серпня 1949 року, що стосується прийняття додаткової відмітної\nемблеми (Протокол III) ( 995_g74 ).\n2. Кабінету Міністрів України у тримісячний термін з дня\nопублікування цього Закону:\nпривести свої рішення у відповідність із цим Законом;\nзабезпечити приведення міністерствами, іншими центральними\nорганами виконавчої влади їхніх нормативно-правових актів у\nвідповідність із цим Законом.\n\nПрезидент України В.ЮЩЕНКО\n\nм. Київ, 22 жовтня 2009 року\nN 1675-VI\n\nПро внесення змін до деяких законодавчих актів України\nЗакон України від 22.10.2009 № 1675-VI\n\nПрийняття від 22.10.2009\nПостійна адреса:\nhttps://zakon.rada.gov.ua/go/1675-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}