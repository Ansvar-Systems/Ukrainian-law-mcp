{
  "id": "ua-law-697-14",
  "type": "statute",
  "title": "Закон України (697-14)",
  "title_en": "",
  "short_name": "697-14",
  "status": "in_force",
  "issued_date": "1999-05-21",
  "url": "https://zakon.rada.gov.ua/laws/show/697-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до статті 19 Закону України\n\"Про інвестиційну діяльність\"\n( Відомості Верховної Ради України (ВВР), 1999, N 31, ст.248 )\n\nВерховна Рада України п о с т а н о в л я є :\n1. Частину першу статті 19 Закону України \"Про інвестиційну\nдіяльність\" ( 1560-12 ) (Відомості Верховної Ради України, 1991\nр., N 47, ст. 646; 1992 р., N 10, ст. 138) викласти у такій\nредакції:\n\"1. Захист інвестицій - це комплекс організаційних, технічних\nта правових заходів, спрямованих на створення умов, які сприяють\nзбереженню інвестицій, досягненню цілі внесення інвестицій,\nефективній діяльності об'єктів інвестування та реінвестування,\nзахисту законних прав та інтересів інвесторів, у тому числі права\nна отримання прибутку (доходу) від інвестицій.\nДержава гарантує захист інвестицій незалежно від форм\nвласності, а також іноземних інвестицій. Захист інвестицій\nзабезпечується законодавством України, а також міжнародними\nдоговорами України. Інвесторам, у тому числі іноземним,\nзабезпечується рівноправний режим, що виключає застосування\nзаходів дискримінаційного характеру, які могли б перешкодити\nуправлінню інвестиціями, їх використанню та ліквідації, а також\nпередбачаються умови і порядок вивозу вкладених цінностей і\nрезультатів інвестицій.\nЗ метою забезпечення сприятливого та стабільного\nінвестиційного режиму держава встановлює державні гарантії захисту\nінвестицій.\nДержавні гарантії захисту інвестицій - це система правових\nнорм, спрямованих на захист інвестицій. Державні гарантії захисту\nінвестицій не можуть бути скасовані або звужені стосовно\nінвестицій, здійснених у період дії цих гарантій\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 21 травня 1999 року\nN 697-XIV\n\nПро внесення зміни до статті 19 Закону України \"Про інвестиційну діяльність\"\nЗакон України від 21.05.1999 № 697-XIV\n\nПрийняття від 21.05.1999\nПостійна адреса:\nhttps://zakon.rada.gov.ua/go/697-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}