{
  "id": "ua-law-1072-17",
  "type": "statute",
  "title": "Закон України (1072-17)",
  "title_en": "",
  "short_name": "1072-17",
  "status": "in_force",
  "issued_date": "2009-03-05",
  "url": "https://zakon.rada.gov.ua/laws/show/1072-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 9 Закону України\n\"Про природні монополії\"\n( Відомості Верховної Ради України (ВВР), 2009, N 30, ст.417 )\n\nВерховна Рада України п о с т а н о в л я є :\n1. Внести до статті 9 Закону України \"Про природні монополії\"\n( 1682-14 ) (Відомості Верховної Ради України, 2000 р., N 30,\nст. 238; 2005 р., N 9, ст. 182) такі зміни:\nабзац другий частини другої доповнити словами \"(крім витрат,\nвизначених частиною третьою цієї статті)\";\nпісля частини другої доповнити новою частиною такого змісту:\n\"3. При регулюванні цін (тарифів) на товари суб'єктів\nприродних монополій не враховуються:\nсуми безнадійної дебіторської заборгованості та відрахування\nдо резерву сумнівних боргів;\nсуми визнаних штрафів, пені, неустойки;\nсуми коштів або вартість товарів, що добровільно\nперераховуються (передаються) іншим юридичним та фізичним особам,\nу тому числі у вигляді фінансової або матеріальної допомоги,\nвключаючи благодійну, спонсорську та шефську допомогу;\nсуми нестачі та втрат від псування цінностей;\nвартість реалізованих виробничих запасів;\nвитрати з утримання об'єктів соціально-культурного\nпризначення, крім виняткових випадків, які визначаються в порядку,\nвстановленому Кабінетом Міністрів України\".\nУ зв'язку з цим частину третю вважати частиною четвертою.\n2. Цей Закон набирає чинності через три місяці з дня його\nопублікування.\n\nПрезидент України В.ЮЩЕНКО\n\nм. Київ, 5 березня 2009 року\nN 1072-VI\n\nПро внесення змін до статті 9 Закону України \"Про природні монополії\"\nЗакон України від 05.03.2009 № 1072-VI\n\nПрийняття від 05.03.2009\nПостійна адреса:\nhttps://zakon.rada.gov.ua/go/1072-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}