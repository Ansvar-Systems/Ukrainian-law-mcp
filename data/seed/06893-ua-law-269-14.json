{
  "id": "ua-law-269-14",
  "type": "statute",
  "title": "Закон України (269-14)",
  "title_en": "",
  "short_name": "269-14",
  "status": "in_force",
  "issued_date": "1998-11-20",
  "url": "https://zakon.rada.gov.ua/laws/show/269-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до статті 22 Закону України\n\"Про оподаткування прибутку підприємств\"\n( Відомості Верховної Ради України (ВВР), 1999, N 1, ст.1 )\n\nВерховна Рада України п о с т а н о в л я є :\n1. Внести до статті 22 Закону України \"Про оподаткування\nприбутку підприємств\" ( 334/94-ВР ) (Відомості Верховної Ради\nУкраїни, 1997 р., N 27, ст. 181, N 47, ст. 294; 1998 р., N 10,\nст. 35, N 18, ст. 94, N 26, ст. 151) такі зміни:\nпункт 22.4 після абзацу першого доповнити новими абзацами\nдругим - восьмим такого змісту:\n\"Сума амортизаційних відрахувань звітного (податкового)\nперіоду, визначена з урахуванням понижуючого коефіцієнта 0,6 при\nзастосуванні норм амортизації, враховується при визначенні об'єкта\nоподаткування у порядку, встановленому пунктом 3.1 статті 3 цього\nЗакону.\nСума приросту податку на прибуток звітного (податкового)\nперіоду, одержана за рахунок зміни понижуючого коефіцієнта з 0,7\nдо 0,6 при застосуванні норм амортизації, визначається як 30\nвідсотків від різниці між сумами амортизаційних відрахувань,\nвизначених із застосуванням понижуючих коефіцієнтів 0,7 та 0,6\nвідповідно, за цей звітний (податковий) період.\nУ разі коли за результатами звітного (податкового) періоду\nсума податку на прибуток підприємств, визначена у встановленому\nпорядку, є більшою або дорівнює сумі приросту податку на прибуток\nза рахунок зміни понижуючого коефіцієнта при застосуванні норм\nамортизації, до Державного бюджету України спрямовується частка\nподатку на прибуток, що дорівнює сумі такого приросту за звітний\n(податковий) період.\nУ разі коли за результатами звітного (податкового) періоду\nсума податку на прибуток підприємств є меншою за зазначену суму\nприросту податку на прибуток, до Державного бюджету України\nсплачується вся сума податку на прибуток звітного (податкового)\nперіоду.\nПри цьому від'ємна різниця між сумою податку на прибуток\nпідприємств за звітний (податковий) період та сумою зазначеного\nприросту податку на прибуток такого періоду не враховується при\nобчисленні податкових зобов'язань підприємства з податку на\nприбуток наступних звітних (податкових) періодів.\nУ випадку коли податок на прибуток підприємств звітного\n(податкового) періоду дорівнює нулю або якщо об'єкт оподаткування\nмає від'ємне значення, сума приросту податку на прибуток, одержана\nза рахунок зміни понижуючого коефіцієнта при застосуванні норм\nамортизації, не нараховується.\nДоходи Державного бюджету України, одержані за рахунок зміни\nпонижуючого коефіцієнта при застосуванні норм амортизації,\nспрямовуються виключно на погашення заборгованості з виплат\nзаробітної плати, пенсій, стипендій та інших соціальних виплат.\nВикористання зазначених коштів на інші потреби забороняється\".\nУ зв'язку з цим абзаци другий, третій, четвертий вважати\nвідповідно абзацами дев'ятим, десятим та одинадцятим.\n2. Цей Закон набирає чинності з дня його опублікування і\nпоширюється на правовідносини, що виникли з 1 січня 1998 року.\nКабінету Міністрів України у двотижневий термін скасувати\nсвої нормативно-правові акти, що суперечать цьому Закону.\n\nПрезидент України Л.КУЧМА\n\nм. Київ, 20 листопада 1998 року\nN 269-XIV\n\nПро внесення змін до статті 22 Закону України \"Про оподаткування прибутку підприємств\"\nЗакон України від 20.11.1998 № 269-XIV\n\nВтрата чинності від 01.04.2011 , підстава — 2755-VI\nПостійна адреса:\nhttps://zakon.rada.gov.ua/go/269-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}