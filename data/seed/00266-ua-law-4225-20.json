{
  "id": "ua-law-4225-20",
  "type": "statute",
  "title": "Закон України (4225-20)",
  "title_en": "",
  "short_name": "4225-20",
  "status": "in_force",
  "issued_date": "2025-01-16",
  "url": "https://zakon.rada.gov.ua/laws/show/4225-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо актуалізації та удосконалення деяких положень\n\n(Відомості Верховної Ради (ВВР), 2025, № 32, ст.106)\n\nВерховна Рада України постановляє :\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. У частині першій статті 2:\n\nу пункті 12 -1 слова \"у випадках, встановлених цим Кодексом\" замінити словом \"внаслідок\";\n\nу пункті 20 слова \"або у випадках, встановлених цим Кодексом\" замінити словами \"та/або внаслідок\";\n\nпункти 20 -1 , 20 -2 , 26 виключити;\n\nу пункті 21 -2 слова \"зобов’язання державного партнера за договором\" замінити словами \"зобов’язання державного партнера щодо публічного інвестиційного проекту за договором\";\n\nпункт 42 після слів \"із застосуванням\" доповнити словами \"гендерно орієнтованого підходу та здійсненням\";\n\nдоповнити пунктами 44 -1 -44 -4 такого змісту:\n\n\"44 -1 ) публічні інвестиції - кошти державного (місцевого) бюджету, у тому числі отримані у вигляді міжнародної технічної допомоги, кошти, залучені під державну (місцеву) гарантію, капітальні інвестиції державних унітарних підприємств та господарських товариств, у статутному капіталі яких більше 50 відсотків акцій (часток) належать державі (крім банків), комунальних унітарних підприємств, установ, організацій, крім тих, які здійснюються за рахунок власних коштів таких підприємств, товариств, установ і організацій, що спрямовуються на створення (придбання), реконструкцію, технічне переоснащення основних засобів, інших необоротних матеріальних активів, нематеріальних активів, очікуваний строк корисної експлуатації яких перевищує один рік, а також виплати за договорами, укладеними в рамках державно-приватного партнерства;\n\n44 -2 ) публічний інвестиційний проект - комплекс заходів (організаційно-правових, управлінських, аналітичних, фінансових та інженерно-технічних), визначених на основі національної системи документів стратегічного планування з метою розвитку окремих галузей, секторів економіки, регіонів та територіальних громад, спрямованих на створення (придбання), реконструкцію, технічне переоснащення основних засобів, інших необоротних матеріальних активів, нематеріальних активів, очікуваний строк корисної експлуатації яких перевищує один рік, не обмежених окремим об’єктом інвестування, які повністю або частково реалізуються за рахунок публічних інвестицій, у тому числі на умовах державно-приватного партнерства, крім заходів, пов’язаних з обороноздатністю держави;\n\n44 -3 ) програма публічних інвестицій - сукупність публічних інвестицій головного розпорядника бюджетних коштів на підготовку та реалізацію публічних інвестиційних проектів, спрямованих на досягнення єдиної мети. Така програма містить обсяги, строки, напрями та цільові показники здійснення відповідних інвестицій;\n\n44 -4 ) єдиний проектний портфель публічних інвестицій - сукупність публічних інвестиційних проектів та програм публічних інвестицій, які пройшли оцінку, пріоритезацію та відбір за встановленими процедурами і визначені як такі, що можуть мати доступ до фінансового забезпечення їх підготовки та реалізації\";\n\nпункт 47 після слів \"у сфері охорони здоров’я\" доповнити словами \"середньострокових зобов’язань за державними контрактами (договорами) щодо закупівлі озброєння, військової техніки, зброї і боєприпасів\";\n\nдоповнити пунктами 47 -4 і 49 -2 такого змісту:\n\n\"47 -4 ) середньострокове зобов’язання за державними контрактами (договорами) щодо закупівлі озброєння, військової техніки, зброї і боєприпасів - зобов’язання розпорядників коштів державного бюджету, що належать до сектору безпеки і оборони, за укладеними трирічними державними контрактами (договорами) щодо закупівлі озброєння, військової техніки, зброї і боєприпасів, згідно з якими необхідно здійснити платежі протягом поточного бюджетного періоду та/або середньострокового періоду\";\n\n\"49 -2 ) управлінська відповідальність та підзвітність - відповідальність та підзвітність розпорядників бюджетних коштів за досягнуті цілі державної політики у відповідній сфері діяльності, функціонування внутрішнього контролю, управління бюджетними коштами, об’єктами державної (комунальної) власності та іншими ресурсами, включаючи свої рішення, дії, виконання повноважень, у тому числі делегованих\".\n\n2. Пункт 6 частини першої статті 7 після слів \"публічних послуг\" доповнити словами \"у тому числі з урахуванням гендерних аспектів\".\n\n3. Частину четверту статті 13 доповнити абзацом такого змісту:\n\n\"У разі ліквідації, реорганізації бюджетної установи, що має наслідком зміну організаційної форми господарювання, залишки власних надходжень перераховуються органами, що здійснюють казначейське обслуговування бюджетних коштів (далі - органи Казначейства України), за дорученням бюджетної установи та погодженням з головним розпорядником бюджетних коштів на рахунок правонаступника, відкритий в органах Казначейства України\".\n\n4. У пункті 1 частини третьої статті 15 слова \"реалізації інвестиційних проектів\" замінити словами \"підготовки та реалізації публічних інвестиційних проектів та програм публічних інвестицій\".\n\n5. У статті 16 :\n\n1) у частині другій:\n\nу першому реченні слова \"реалізації інвестиційних проектів\" замінити словами \"підготовки та реалізації публічних інвестиційних проектів та програм публічних інвестицій\";\n\nу другому реченні слова \"реалізації таких інвестиційних проектів\" замінити словами \"підготовки та реалізації таких публічних інвестиційних проектів та програм публічних інвестицій\";\n\n2) у частині десятій слова і цифру \"не пізніше 1 червня року, що передує плановому\" замінити словами \"у місячний строк з дня схвалення Кабінетом Міністрів України Бюджетної декларації\".\n\n6. У статті 17 :\n\n1) у частині другій слова \"інвестиційних проектів\" замінити словами \"публічних інвестиційних проектів\";\n\n2) у частині четвертій слова \"реалізації інвестиційних проектів\" замінити словами \"підготовки та реалізації публічних інвестиційних проектів та програм публічних інвестицій\".\n\n7. Частину другу статті 19 після слів \"бюджетного процесу\" доповнити словами \"забезпечується управлінська відповідальність та підзвітність\".\n\n8. У статті 20 :\n\n1) абзац перший частини п’ятої доповнити словами \"у тому числі з урахуванням гендерних аспектів\";\n\n2) абзаци дев’ятий і одинадцятий частини сьомої викласти в такій редакції:\n\n\"вимоги до публічних інвестиційних проектів, які реалізуються в рамках програм публічних інвестицій, а також критерії та умови визначення виконавців таких проектів\";\n\n\"умови та критерії конкурсного відбору позичальників, яким надаються кредити з бюджету; умови надання кредитів з бюджету та їх повернення, включаючи положення щодо здійснення контролю за їх поверненням\";\n\n3) після частини дев’ятої доповнити новою частиною такого змісту:\n\n\"10. Програмно-цільовий метод у бюджетному процесі передбачає застосування гендерно орієнтованого підходу, в рамках якого головні розпорядники бюджетних коштів та інші учасники бюджетного процесу враховують гендерні аспекти у процесі планування, виконання та звітування про виконання бюджетних програм\".\n\nУ зв’язку з цим частину десяту вважати частиною одинадцятою.\n\n9. У статті 22 :\n\n1) у частині п’ятій:\n\nпункт 1 викласти в такій редакції:\n\n\"1) розробляє план діяльності на середньостроковий період (включаючи заходи щодо підготовки та реалізації публічних інвестиційних проектів та програм публічних інвестицій) з урахуванням Бюджетної декларації (прогнозу місцевого бюджету), закону про Державний бюджет України (рішення про місцевий бюджет), середньострокового плану пріоритетних публічних інвестицій держави (регіону, територіальної громади), єдиного проектного портфеля публічних інвестицій держави (регіону, територіальної громади), прогнозних та програмних документів економічного і соціального розвитку\";\n\nдоповнити пунктом 1 -2 такого змісту:\n\n\"1 -2 ) організовує та забезпечує складання пропозицій до середньострокового плану пріоритетних публічних інвестицій держави (регіону, територіальної громади) і подає їх центральному органу виконавчої влади, що забезпечує формування державної політики у сфері економічного і соціального розвитку (Раді міністрів Автономної Республіки Крим, місцевій державній адміністрації, виконавчому органу місцевого самоврядування)\";\n\nпункт 2 після слів \"(прогнозу місцевого бюджету)\" доповнити словами \"середньострокового плану пріоритетних публічних інвестицій держави (регіону, територіальної громади)\";\n\nдоповнити пунктом 7 -1 такого змісту:\n\n\"7 -1 ) здійснює підготовку звітів про стан підготовки та реалізації публічних інвестиційних проектів та програм публічних інвестицій, а також оцінку ефективності публічних інвестиційних проектів та програм публічних інвестицій відповідно до методики, затвердженої центральним органом виконавчої влади, що забезпечує формування державної політики у сфері економічного і соціального розвитку\";\n\n2) абзац другий частини восьмої після слова \"приймається\" доповнити словами \"за умови включення проекту до єдиного проектного портфеля публічних інвестицій держави (регіону, територіальної громади)\".\n\n10. У статті 23 :\n\n1) у частині третій:\n\nдоповнити новим четвертим реченням такого змісту: \"Пропозиції про зменшення бюджетних призначень на утримання Рахункової палати мають бути погоджені Кабінетом Міністрів України з Рахунковою палатою\";\n\nп’яте речення після слів \"охорони здоров’я\" доповнити словами \"та середньострокових зобов’язань за державними контрактами (договорами) щодо закупівлі озброєння, військової техніки, зброї і боєприпасів\";\n\n2) частину п’ятнадцяту викласти в такій редакції:\n\n\"15. Якщо після прийняття закону про Державний бюджет України протягом бюджетного періоду Міжвідомчою комісією з питань розподілу публічних інвестицій за результатами моніторингу стану підготовки та реалізації публічних інвестиційних проектів (включаючи проекти, які реалізуються в рамках програм публічних інвестицій) встановлено порушення строків підготовки або реалізації публічного інвестиційного проекту, бюджетні призначення для підготовки або реалізації такого проекту можуть передаватися для підготовки або реалізації інших публічних інвестиційних проектів від одного головного розпорядника коштів державного бюджету до іншого головного розпорядника коштів державного бюджету, бюджетні призначення щодо яких визначено в законі про Державний бюджет України. Передача бюджетних призначень у випадку, передбаченому цією частиною статті, здійснюється за рішенням Кабінету Міністрів України (підготовку якого здійснює Міністерство фінансів України на підставі рішення Міжвідомчої комісії з питань розподілу публічних інвестицій), погодженим з Комітетом Верховної Ради України з питань бюджету, у порядку, встановленому Кабінетом Міністрів України\";\n\n3) доповнити частиною вісімнадцятою такого змісту:\n\n\"18. Обсяг видатків на виконання середньострокових зобов’язань щодо закупівлі озброєння, військової техніки, зброї і боєприпасів встановлюється законом про Державний бюджет України у межах бюджетних призначень за бюджетними програмами, передбаченими на закупівлю озброєння, військової техніки, зброї і боєприпасів\".\n\n11. Статтю 24 -1 викласти в такій редакції:\n\n\" Стаття 24 -1 . Державний фонд регіонального розвитку\n\n1. Державний фонд регіонального розвитку створюється у складі державного бюджету як програма публічних інвестицій.\n\nПри складанні Бюджетної декларації та проекту Державного бюджету України державний фонд регіонального розвитку визначається в обсязі не менше 1,5 відсотка прогнозного обсягу доходів загального фонду проекту Державного бюджету України на відповідний бюджетний період.\n\n2. Кошти державного фонду регіонального розвитку спрямовуються на реалізацію середньострокових планів пріоритетних публічних інвестицій регіонів (територіальних громад), що мають на меті розвиток регіонів, відповідають пріоритетам, цілям, завданням та заходам, визначеним Державною стратегією регіонального розвитку та Планом заходів з її реалізації, відповідними регіональними стратегіями розвитку та планами заходів з їх реалізації, стратегіями розвитку територіальних громад та планами заходів з їх реалізації, у таких пропорціях:\n\n30 відсотків - на реалізацію середньострокових планів пріоритетних публічних інвестицій регіонів (територіальних громад), які забезпечують виконання завдань, визначених Державною стратегією регіонального розвитку та Планом заходів з її реалізації;\n\n70 відсотків - на реалізацію середньострокових планів пріоритетних публічних інвестицій регіонів (територіальних громад), які забезпечують виконання завдань та заходів, визначених відповідними регіональними стратегіями розвитку та планами заходів з їх реалізації та відповідними стратегіями розвитку територіальних громад та планами заходів з їх реалізації.\n\n3. Рада міністрів Автономної Республіки Крим, обласні, Київська та Севастопольська міські державні адміністрації до 1 липня року, що передує плановому, подають центральному органу виконавчої влади, що забезпечує формування державної регіональної політики, схвалені у встановленому порядку середньострокові плани пріоритетних публічних інвестицій регіонів (територіальних громад), які можуть реалізовуватися за рахунок коштів державного фонду регіонального розвитку у наступному бюджетному періоді.\n\nЦентральний орган виконавчої влади, що забезпечує формування державної регіональної політики, утворює комісію для оцінки та пріоритезації середньострокових планів пріоритетних публічних інвестицій регіонів (територіальних громад), до складу якої входять представники всеукраїнських асоціацій органів місцевого самоврядування. Така комісія здійснює оцінку відповідності поданих середньострокових планів пріоритетних публічних інвестицій регіонів (територіальних громад) цілям і завданням, визначеним Державною стратегією регіонального розвитку і відповідними регіональними стратегіями розвитку, стратегіями розвитку територіальних громад та планами заходів з їх реалізації, та їх пріоритезацію відповідно до встановлених критеріїв.\n\nЗа результатами здійснення відповідної оцінки та пріоритезації центральний орган виконавчої влади, що забезпечує формування державної регіональної політики, до 15 серпня року, що передує плановому, подає Кабінету Міністрів України для затвердження пропозиції щодо розподілу коштів державного фонду регіонального розвитку у межах обсягу коштів державного фонду регіонального розвитку, визначеного Бюджетною декларацією, з урахуванням таких критеріїв розподілу бюджетних коштів для реалізації середньострокових планів пріоритетних публічних інвестицій регіонів (територіальних громад) між Автономною Республікою Крим, областями, містами Києвом та Севастополем:\n\n70 відсотків коштів - відповідно до чисельності населення, яке проживає у відповідному регіоні;\n\n30 відсотків коштів - з урахуванням рівня соціально-економічного розвитку регіонів відповідно до показника валового регіонального продукту в розрахунку на одну особу (для регіонів, у яких цей показник менше 75 відсотків середнього показника по Україні).\n\nРеалізація середньострокових планів пріоритетних публічних інвестицій регіонів (територіальних громад) за рахунок коштів державного фонду регіонального розвитку підлягає співфінансуванню з місцевих бюджетів в обсязі не менше 10 відсотків.\n\n4. Порядок підготовки, оцінки та пріоритезації середньострокових планів пріоритетних публічних інвестицій регіонів (територіальних громад), що можуть реалізовуватися за рахунок коштів державного фонду регіонального розвитку, та порядок використання таких коштів (включаючи умови співфінансування з місцевих бюджетів) визначаються Кабінетом Міністрів України.\n\n5. Розподіл коштів державного фонду регіонального розвитку за адміністративно-територіальними одиницями затверджується Кабінетом Міністрів України\".\n\n12. У статті 24 -2 :\n\n1) у пункті 2 частини другої слова \"реалізації інвестиційних проектів\" замінити словами \"підготовки та реалізації публічних інвестиційних проектів\";\n\n2) частини третю і п’яту викласти в такій редакції:\n\n\"3. Кошти державного дорожнього фонду спрямовуються на:\n\n1) фінансове забезпечення підготовки та реалізації публічних інвестиційних проектів з будівництва, реконструкції та капітального ремонту автомобільних доріг загального користування державного значення, розвитку, будівництва, облаштування та модернізації пунктів пропуску через державний кордон для автомобільного сполучення, фінансове забезпечення поточного ремонту і утримання відповідних доріг і пунктів та інших заходів, визначених пунктом 1 частини четвертої статті 3 Закону України \"Про джерела фінансування дорожнього господарства України\" (з них не менше 5 відсотків коштів - на будівництво, реконструкцію, ремонт та утримання штучних споруд, не більше 30 відсотків коштів - на виконання довгострокових зобов’язань у рамках державно-приватного партнерства в частині виплати приватному партнеру плати за експлуатаційну готовність автомобільної дороги загального користування державного значення та інших виплат у порядку та на умовах, передбачених договором, укладеним у рамках державно-приватного партнерства, щодо будівництва та подальшої експлуатації автомобільної дороги);\n\n2) фінансове забезпечення підготовки та реалізації публічних інвестиційних проектів з будівництва, реконструкції та капітального ремонту автомобільних доріг загального користування місцевого значення, вулиць і доріг комунальної власності у населених пунктах, фінансове забезпечення поточного ремонту і утримання відповідних доріг та інших заходів, визначених пунктом 2 частини четвертої статті 3 Закону України \"Про джерела фінансування дорожнього господарства України\" (у вигляді субвенції з державного бюджету місцевим бюджетам) (з них не менше 5 відсотків коштів - на будівництво, реконструкцію, ремонт та утримання штучних споруд, не більше 30 відсотків коштів - на виконання довгострокових зобов’язань у рамках державно-приватного партнерства в частині виплати приватному партнеру плати за експлуатаційну готовність автомобільної дороги загального користування місцевого значення та інших виплат у порядку та на умовах, передбачених договором, укладеним у рамках державно-приватного партнерства, щодо будівництва та подальшої експлуатації автомобільної дороги);\n\n3) виконання боргових зобов’язань за запозиченнями, отриманими державою або під державні гарантії на розвиток мережі та утримання автомобільних доріг загального користування;\n\n4) фінансове забезпечення заходів із забезпечення безпеки дорожнього руху відповідно до стратегії підвищення рівня безпеки дорожнього руху;\n\n5) формування державного фонду внутрішніх водних шляхів\";\n\n\"5. Перелік публічних інвестиційних проектів з будівництва, реконструкції, капітального та поточного середнього ремонту автомобільних доріг загального користування державного значення із зазначенням відповідних об’єктів та обсягів бюджетних коштів для фінансового забезпечення таких об’єктів затверджується Кабінетом Міністрів України відповідно до середньострокового плану пріоритетних публічних інвестицій держави.\n\nПерелік публічних інвестиційних проектів з розвитку та будівництва пунктів пропуску через державний кордон для автомобільного сполучення та заходів з поточного ремонту, облаштування та утримання таких пунктів із зазначенням обсягів бюджетних коштів для фінансового забезпечення таких проектів і заходів затверджується Кабінетом Міністрів України з урахуванням середньострокового плану пріоритетних публічних інвестицій держави\".\n\n13. Частину третю статті 24 -3 після слів \"бюджетних програм\" доповнити словами \"у тому числі спрямованих на підготовку і реалізацію публічних інвестиційних проектів\".\n\n14. Абзац перший частини третьої статті 24 -4 після слів \"фінансове забезпечення\" доповнити словами \"підготовки та реалізації публічних інвестиційних проектів та інших\".\n\n15. У статті 24 -5 :\n\n1) у пункті 2 частини другої слова \"реалізації інвестиційних проектів\" замінити словами \"підготовки та реалізації публічних інвестиційних проектів\";\n\n2) у частині третій:\n\nпункт 2 викласти в такій редакції:\n\n\"2) ремонту і утримання стратегічних об’єктів інфраструктури внутрішнього водного транспорту, а також підготовки та реалізації публічних інвестиційних проектів з будівництва та реконструкції стратегічних об’єктів інфраструктури внутрішнього водного транспорту\";\n\nу пункті 6 слова \"державних програм\" замінити словами \"документів стратегічного планування\".\n\n16. У статті 24 -6 :\n\n1) у пункті 2 частини другої слова \"реалізації інвестиційних проектів\" замінити словами \"підготовки та реалізації публічних інвестиційних проектів\";\n\n2) у частині третій:\n\nу пункті 1 слова \"та державних цільових програм\" замінити словами \"стратегічних документів, підготовку та реалізацію публічних інвестиційних проектів\";\n\nпункт 2 після слів \"фінансове забезпечення\" доповнити словами \"кредитування, фінансового лізингу, факторингу, гарантування реалізації енергоефективних заходів, впровадження енергосервісу, збільшення використання відновлюваних джерел енергії та альтернативних видів палива, скорочення викидів вуглецю, а також\";\n\nу пункті 3 слова \"реалізацію інвестиційних проектів\" замінити словами \"підготовку та реалізацію публічних інвестиційних проектів\".\n\n17. У статті 26 :\n\n1) пункт 1 частини першої викласти в такій редакції:\n\n\"1) оцінку управління бюджетними коштами, у тому числі такими, що спрямовуються на підготовку та реалізацію публічних інвестиційних проектів (включаючи проведення державного фінансового аудиту)\";\n\n2) частину третю викласти в такій редакції:\n\n\"3. Розпорядники бюджетних коштів в особі їх керівників організовують внутрішній контроль і внутрішній аудит та забезпечують функціонування внутрішнього контролю і здійснення внутрішнього аудиту у своїх установах і на підприємствах, в установах та організаціях, що належать до сфери управління таких розпорядників бюджетних коштів.\n\nВнутрішнім контролем є комплекс заходів, що ґрунтуються на управлінській відповідальності та підзвітності і застосовуються керівником для забезпечення дотримання законності та ефективності використання бюджетних коштів, досягнення результатів відповідно до встановленої мети, завдань, планів і вимог щодо діяльності розпорядника бюджетних коштів і підприємств, установ та організацій, що належать до сфери його управління.\n\nВнутрішній аудит - незалежна, об’єктивна діяльність, що передбачає здійснення аудиторських досліджень (оцінки з надання впевненості) та аудиторського консультування для сприяння розпоряднику бюджетних коштів у досягненні цілей, завдань і конкретних результатів своєї діяльності. Внутрішній аудит сприяє покращенню ефективності і результативності в діяльності розпорядника бюджетних коштів, а також підприємств, установ та організацій, що належать до сфери його управління, шляхом застосування систематичного, послідовного підходу до оцінки і вдосконалення організації та функціонування системи управління, внутрішнього контролю, управління ризиками.\n\nДля здійснення внутрішнього аудиту розпорядник бюджетних коштів в особі керівника утворює самостійний структурний підрозділ внутрішнього аудиту, що є підпорядкованим і підзвітним безпосередньо такому керівнику.\n\nДля надання фахових консультацій та розгляду питань, пов’язаних з організацією та функціонуванням внутрішнього контролю і провадженням діяльності з внутрішнього аудиту, головний розпорядник коштів державного бюджету утворює аудиторський комітет як консультативно-дорадчий орган.\n\nОсновні засади функціонування внутрішнього контролю і здійснення внутрішнього аудиту та порядок утворення підрозділів внутрішнього аудиту визначаються Кабінетом Міністрів України. Організаційно-методологічні засади функціонування внутрішнього контролю і здійснення внутрішнього аудиту визначаються Міністерством фінансів України, яке забезпечує формування та реалізацію державної політики у сфері державного внутрішнього фінансового контролю, у тому числі здійснює аналіз стану функціонування внутрішнього контролю та оцінку функціонування систем внутрішнього аудиту у розпорядників бюджетних коштів\".\n\n18. У статті 28 :\n\n1) абзац перший частини четвертої виключити;\n\n2) у частині п’ятій:\n\nабзац перший викласти в такій редакції:\n\n\"5. Інформація про виконання Державного бюджету України та місцевих бюджетів підлягає оприлюдненню не пізніше 1 березня року, що настає за роком звіту: Державного бюджету України - на офіційних сайтах Кабінету Міністрів України, Міністерства фінансів України; місцевих бюджетів - на офіційних сайтах Верховної Ради Автономної Республіки Крим, Ради міністрів Автономної Республіки Крим, місцевих державних адміністрацій, виконавчих органів відповідних місцевих рад, або в інший спосіб відповідно до Закону України \"Про доступ до публічної інформації\";\n\nв абзаці восьмому слова \"звіти про хід реалізації державних інвестиційних проектів\" замінити словами \"звіти про стан підготовки та реалізації публічних інвестиційних проектів та програм публічних інвестицій\";\n\nпісля абзацу дев’ятого доповнити новим абзацом такого змісту:\n\n\"результати оцінки ефективності публічних інвестиційних проектів та програм публічних інвестицій - у двотижневий строк після подання звіту про стан підготовки та реалізації публічних інвестиційних проектів та програм публічних інвестицій за рік\".\n\nУ зв’язку з цим абзаци десятий - дванадцятий вважати відповідно абзацами одинадцятим - тринадцятим.\n\n19. У статті 29 :\n\n1) у частині другій:\n\nпункти 16 і 24 -2 викласти в такій редакції:\n\n\"16) рентна плата за користування радіочастотним спектром (радіочастотним ресурсом) України\";\n\n\"24 -2 ) 85 відсотків плати за надання відомостей з Єдиного державного реєстру юридичних осіб, фізичних осіб - підприємців та громадських формувань, а також 85 відсотків плати за одержання інформації з інших державних реєстрів, держателем яких є центральний орган виконавчої влади, що забезпечує формування та реалізує державну правову політику, державну політику у сферах державної реєстрації актів цивільного стану, державної реєстрації речових прав на нерухоме майно, державної реєстрації юридичних осіб, громадських формувань, що не мають статусу юридичної особи, фізичних осіб - підприємців та відокремлених підрозділів юридичної особи, утвореної відповідно до законодавства іноземної держави\";\n\nу пункті 24 -4 слова \"юридичних осіб, фізичних осіб - підприємців та громадських формувань\" замінити словами \"відповідно до Закону України \"Про державну реєстрацію юридичних осіб, фізичних осіб - підприємців та громадських формувань\";\n\nдоповнити пунктом 24 -5 такого змісту:\n\n\"24 -5 ) плата за проставлення апостиля\";\n\nу пункті 25 цифри \"21-24, 27\" замінити цифрами \"21-24 -1 \", а цифри \"18-21, 24\" - цифрами \"18-21 -1 \";\n\nу пункті 25 -1 слова \"за проведення державної реєстрації юридичних осіб, фізичних осіб - підприємців та громадських формувань\" замінити словами \"що справляється відповідно до Закону України \"Про державну реєстрацію юридичних осіб, фізичних осіб - підприємців та громадських формувань\";\n\nдоповнити пунктами 25 -3 і 28 -1 такого змісту:\n\n\"25 -3 ) плата за видачу інтегрованого довкіллєвого дозволу (внесення змін до нього)\";\n\n\"28 -1 ) плата (збір) за вторинну (оброблену) геологічну інформацію при оформленні спеціального дозволу на користування надрами\";\n\nу пункті 51 слова \"при поданні ювелірних та побутових виробів з дорогоцінних металів на клеймування державним пробірним клеймом до казенних підприємств пробірного контролю та\" виключити;\n\n2) у частині третій:\n\nпункт 7 -1 викласти в такій редакції:\n\n\"7 -1 ) 15 відсотків плати за надання відомостей з Єдиного державного реєстру юридичних осіб, фізичних осіб - підприємців та громадських формувань, а також 15 відсотків плати за одержання інформації з інших державних реєстрів, держателем яких є центральний орган виконавчої влади, що забезпечує формування та реалізує державну правову політику, державну політику у сферах державної реєстрації актів цивільного стану, державної реєстрації речових прав на нерухоме майно, державної реєстрації юридичних осіб, громадських формувань, що не мають статусу юридичної особи, фізичних осіб - підприємців та відокремлених підрозділів юридичної особи, утвореної відповідно до законодавства іноземної держави\";\n\nдоповнити пунктами 13 -12 і 13 -13 такого змісту:\n\n\"13 -12 ) 30 відсотків вартості адміністративної послуги, отриманої як частина адміністративного збору за оформлення (у тому числі замість втрачених або викрадених), обмін документів, що підтверджують громадянство України, посвідчують особу чи її спеціальний статус відповідно до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\";\n\n13 -13 ) плата за продукцію, документи, що видаються під час надання адміністративних послуг відповідно до законів України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" , \"Про дорожній рух\" , \"Про перевезення небезпечних вантажів\" .\n\n20. У статті 30 :\n\n1) у пункті 3 частини другої слова \"реалізації інвестиційних проектів\" замінити словами \"підготовки та реалізації публічних інвестиційних проектів та програм публічних інвестицій\";\n\n2) у частині четвертій:\n\nу пункті 1 слова \"реалізацію інвестиційних проектів\" замінити словами \"підготовку та реалізацію публічних інвестиційних проектів та програм публічних інвестицій\";\n\nу пункті 1 -1 слова \"проектів державно-приватного партнерства\" замінити словами \"публічних інвестиційних проектів, що здійснюються на умовах державно-приватного партнерства\";\n\nпункт 6 -1 викласти в такій редакції:\n\n\"6 -1 ) забезпечення функціонування державних реєстрів, держателем яких є центральний орган виконавчої влади, що забезпечує формування та реалізує державну правову політику, державну політику у сферах державної реєстрації актів цивільного стану, державної реєстрації речових прав на нерухоме майно, державної реєстрації юридичних осіб, громадських формувань, що не мають статусу юридичної особи, фізичних осіб - підприємців та відокремлених підрозділів юридичної особи, утвореної відповідно до законодавства іноземної держави (за рахунок джерел, визначених пунктом 7 -1 частини третьої статті 29 цього Кодексу)\";\n\nдоповнити пунктами 28 і 29 такого змісту:\n\n\"28) розбудову інфраструктури Єдиного державного демографічного реєстру та функціонування розпорядника зазначеного Реєстру та його територіальних органів (за рахунок джерел, визначених пунктом 13 -12 частини третьої статті 29 цього Кодексу);\n\n29) закупівлю продукції, документів, що видаються під час надання адміністративних послуг відповідно до законів України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" , \"Про дорожній рух\" , \"Про перевезення небезпечних вантажів\" (за рахунок джерел, визначених пунктом 13 -13 частини третьої статті 29 цього Кодексу)\".\n\n21. У статті 33 :\n\n1) частину четверту доповнити словами \"а також орієнтовний граничний сукупний обсяг публічних інвестицій на середньостроковий період\";\n\n2) у частині п’ятій:\n\nабзац перший замінити трьома новими абзацами такого змісту:\n\n\"5. Міністерство фінансів України розробляє та у визначені ним терміни доводить до:\n\nголовних розпорядників коштів державного бюджету - інструкції з підготовки бюджетних пропозицій, орієнтовні граничні показники видатків державного бюджету та надання кредитів з державного бюджету на середньостроковий період;\n\nцентрального органу виконавчої влади, що забезпечує формування державної політики у сфері економічного і соціального розвитку, - орієнтовний граничний сукупний обсяг публічних інвестицій на середньостроковий період\".\n\nУ зв’язку з цим абзаци другий - сьомий вважати відповідно абзацами четвертим - дев’ятим;\n\nпісля абзацу п’ятого доповнити новим абзацом такого змісту:\n\n\"Центральний орган виконавчої влади, що забезпечує формування державної політики у сфері економічного і соціального розвитку, подає Міністерству фінансів України середньостроковий план пріоритетних публічних інвестицій держави, схвалений Стратегічною інвестиційною радою відповідно до частини третьої статті 33 -1 цього Кодексу\".\n\nУ зв’язку з цим абзаци шостий - дев’ятий вважати відповідно абзацами сьомим - десятим;\n\n3) у частині дев’ятій:\n\nпункт 7 викласти в такій редакції:\n\n\"7) обсягу публічних інвестицій на підготовку та реалізацію публічних інвестиційних проектів та програм публічних інвестицій, включаючи обсяг коштів державного фонду регіонального розвитку, обсяг коштів державного дорожнього фонду (за напрямами, визначеними частиною третьою статті 24 -2 цього Кодексу), обсяг коштів державного фонду внутрішніх водних шляхів (за напрямами, визначеними частиною третьою статті 24 -5 цього Кодексу), обсяг коштів державного фонду декарбонізації та енергоефективної трансформації (за напрямами, визначеними частиною третьою статті 24 -6 цього Кодексу), із зазначенням пріоритетних напрямів таких публічних інвестицій\";\n\nдоповнити пунктами 7 -2 і 10 -1 такого змісту:\n\n\"7 -2 ) середньострокового плану пріоритетних публічних інвестицій держави\";\n\n\"10 -1 ) загального обсягу середньострокових зобов’язань за державними контрактами (договорами) щодо закупівлі озброєння, військової техніки, зброї і боєприпасів та обсягу щорічних видатків на виконання таких зобов’язань\".\n\n22. Статтю 33 -1 викласти в такій редакції:\n\n\" Стаття 33 -1 . Планування, підготовка та реалізація публічних інвестиційних проектів та програм публічних інвестицій\n\n1. Планування публічних інвестиційних проектів та програм публічних інвестицій здійснюється на державному, регіональному та місцевому рівнях відповідно до цілей та завдань, визначених відповідними документами стратегічного планування, з урахуванням особливостей, визначених цією статтею та статтею 75 -2 цього Кодексу.\n\n2. Обсяг публічних інвестицій на підготовку та реалізацію публічних інвестиційних проектів та програм публічних інвестицій на середньостроковий період визначається на державному рівні Бюджетною декларацією.\n\n3. Пріоритетні галузі та основні напрями публічного інвестування (у тому числі за діючими публічними інвестиційними проектами та програмами публічних інвестицій) відповідно до цілей державної політики в розрізі сфер діяльності та регіонів, відповідний орієнтовний розподіл коштів за рахунок усіх джерел, наскрізні стратегічні цілі здійснення публічних інвестицій визначаються середньостроковим планом пріоритетних публічних інвестицій держави, що готується одночасно з Бюджетною декларацією.\n\nСередньостроковий план пріоритетних публічних інвестицій держави розробляється центральним органом виконавчої влади, що забезпечує формування державної політики у сфері економічного і соціального розвитку, на підставі пропозицій міністерств відповідно до цілей і завдань документів стратегічного планування в межах доведеного Міністерством фінансів України орієнтовного граничного сукупного обсягу публічних інвестицій на середньостроковий період.\n\nСередньостроковий план пріоритетних публічних інвестицій держави схвалюється Стратегічною інвестиційною радою та затверджується Кабінетом Міністрів України одночасно із схваленням Бюджетної декларації.\n\nПоложення про Стратегічну інвестиційну раду, її склад, порядок розроблення та моніторингу реалізації середньострокового плану пріоритетних публічних інвестицій держави затверджуються Кабінетом Міністрів України.\n\n4. У місячний строк після затвердження середньострокового плану пріоритетних публічних інвестицій держави на його основі формується єдиний проектний портфель публічних інвестицій держави, що схвалюється Стратегічною інвестиційною радою.\n\nЄдиний проектний портфель публічних інвестицій держави формується з використанням Єдиної інформаційної системи управління публічними інвестиційними проектами у вигляді пріоритезованого переліку публічних інвестиційних проектів та програм публічних інвестицій за результатами їх підготовки, оцінки, пріоритезації та відбору у порядку, встановленому Кабінетом Міністрів України. Порядок функціонування та складові Єдиної інформаційної системи управління публічними інвестиційними проектами визначаються Кабінетом Міністрів України.\n\n5. Розподіл коштів державного бюджету на підготовку та реалізацію публічних інвестиційних проектів та програм публічних інвестицій здійснюється Міжвідомчою комісією з питань розподілу публічних інвестицій з урахуванням результатів пріоритезації відповідних проектів та програм, включених до єдиного проектного портфеля публічних інвестицій держави, та ступеня їхньої готовності до реалізації у порядку, встановленому Кабінетом Міністрів України.\n\nПоложення про Міжвідомчу комісію з питань розподілу публічних інвестицій і її склад затверджуються Кабінетом Міністрів України.\n\nВизначення відповідних джерел і механізмів фінансового забезпечення публічних інвестиційних проектів та програм публічних інвестицій, виходячи із характеристик таких проектів та програм, здійснюється відповідно до методики, затвердженої Міністерством фінансів України.\n\nФінансове забезпечення заходів з підготовки та реалізації публічних інвестиційних проектів та програм публічних інвестицій може здійснюватися за рахунок коштів державного бюджету та/або з наданням державної підтримки виключно щодо відповідних проектів та програм, включених до єдиного проектного портфеля публічних інвестицій держави.\n\nРозподіл публічних інвестицій на підготовку та реалізацію нових публічних інвестиційних проектів та нових програм публічних інвестицій здійснюється за умови, що в межах обсягу публічних інвестицій на плановий бюджетний період не менше 70 відсотків буде спрямовано на продовження (завершення) реалізації розпочатих публічних інвестиційних проектів відповідно до планів їх реалізації та строків введення в експлуатацію основних засобів.\n\nПід час розподілу публічних інвестицій на підготовку та реалізацію публічних інвестиційних проектів та програм публічних інвестицій Міністерство фінансів України забезпечує дотримання граничних обсягів за різними складовими публічних інвестицій для забезпечення боргової стійкості та мінімізації фіскальних ризиків.\n\nПублічні інвестиції на підготовку та реалізацію публічних інвестиційних проектів та програм публічних інвестицій включаються до проекту закону про Державний бюджет України за результатами такого розподілу\".\n\n23. У статті 35 :\n\n1) частину другу викласти в такій редакції:\n\n\"2. Головні розпорядники бюджетних коштів включають до бюджетних запитів обсяги довгострокових зобов’язань за енергосервісом, довгострокових зобов’язань у рамках державно-приватного партнерства, на відповідні бюджетні періоди, показники за бюджетними програмами, що забезпечують протягом декількох років реалізацію публічних інвестиційних проектів та програм публічних інвестицій, включених до єдиного проектного портфеля публічних інвестицій держави та відібраних Міжвідомчою комісією з розподілу публічних інвестицій у встановленому порядку, на підставі планів реалізації таких проектів та програм\";\n\n2) після частини другої доповнити новою частиною такого змісту:\n\n\"3. Головні розпорядники бюджетних коштів, що належать до сектору безпеки і оборони, включають до бюджетних запитів обсяги середньострокових зобов’язань за державними контрактами (договорами) щодо закупівлі озброєння, військової техніки, зброї і боєприпасів на відповідні бюджетні періоди та обсяги щорічних видатків на виконання таких зобов’язань\".\n\nУ зв’язку з цим частини третю і четверту вважати відповідно частинами четвертою і п’ятою.\n\n24. У статті 37 :\n\n1) частину другу доповнити абзацом четвертим такого змісту:\n\n\"Рахунковій палаті по статтях, пов’язаних із забезпеченням функціонування Рахункової палати\";\n\n2) у частині третій слова \"Верховній Раді України та Президенту України\" замінити словами \"Верховній Раді України, Президенту України та Рахунковій палаті\".\n\n25. У частині першій статті 38:\n\nпункт 4 -1 викласти в такій редакції:\n\n\"4 -1 ) інформація про здійснення публічних інвестицій, включаючи:\n\nперелік програм публічних інвестицій із зазначенням мети, напрямів та цільових показників інвестування, загальної вартості кожної програми та обсягів витрат державного бюджету, необхідних для підготовки та реалізації кожної програми у відповідному бюджетному періоді;\n\nперелік публічних інвестиційних проектів із зазначенням мети, очікуваних результатів, стислого опису заходів, загальної вартості кожного проекту (включаючи утримання створених активів), загальних обсягів витрат державного бюджету, необхідних для підготовки та реалізації кожного проекту (включаючи обсяги витрат, необхідних для завершення кожного проекту), а також обсяги таких витрат на відповідний бюджетний період у розрізі бюджетних програм;\n\nперелік публічних інвестиційних проектів, що здійснюються на умовах державно-приватного партнерства, переліки та обсяги довгострокових зобов’язань у рамках державно-приватного партнерства щодо об’єктів державної власності за бюджетними програмами до повного завершення розрахунків за договорами, укладеними у рамках державно-приватного партнерства;\n\nперелік публічних інвестиційних проектів, під які можуть надаватися державні гарантії у наступному бюджетному періоді\";\n\nу пункті 6 слова \"а також перелік інвестиційних проектів, під які можуть надаватися державні гарантії у наступному бюджетному періоді\" виключити;\n\nпункт 6 -3 виключити;\n\nдоповнити пунктом 11 -2 такого змісту:\n\n\"11 -2 ) інформація щодо врахування у проекті закону про Державний бюджет України пропозицій Рахункової палати щодо її фінансового забезпечення (з вмотивованим обґрунтуванням)\".\n\n26. У пункті 10 частини першої статті 40 слова \"реалізації інвестиційних проектів\" замінити словами \"підготовки та реалізації публічних інвестиційних проектів та програм публічних інвестицій\".\n\n27. У статті 43 :\n\n1) в абзаці сьомому частини першої слова \"В органах, що здійснюють казначейське обслуговування бюджетних коштів (далі - органи Казначейства України)\" замінити словами \"В органах Казначейства України\";\n\n2) частину четверту викласти в такій редакції:\n\n\"4. Казначейство України має право залучати на поворотній основі кошти єдиного казначейського рахунка для покриття тимчасових касових розривів місцевих бюджетів.\n\nКазначейство України за погодженням з Міністерством фінансів України має право залучати на поворотній основі кошти єдиного казначейського рахунка для покриття тимчасових касових розривів загального фонду державного бюджету з дотриманням граничного обсягу дефіциту державного бюджету, Пенсійного фонду України\".\n\n28. У статті 48 :\n\n1) у частині першій:\n\nабзац перший після слів \"охорони здоров’я\" доповнити словами \"середньострокових зобов’язань за державними контрактами (договорами) щодо закупівлі озброєння, військової техніки, зброї і боєприпасів\";\n\nдоповнити абзацом п’ятим такого змісту:\n\n\"Середньострокове зобов’язання за державними контрактами (договорами) щодо закупівлі озброєння, військової техніки, зброї і боєприпасів набуває статусу бюджетного зобов’язання у сумі, визначеній згідно з умовами трирічного державного контракту (договору), за умови її відповідності граничним показникам видатків державного бюджету, що можуть бути спрямовані на взяття середньострокових зобов’язань за державними контрактами (договорами) щодо закупівлі озброєння, військової техніки, зброї і боєприпасів, визначеним законом про Державний бюджет України на відповідний період\";\n\n2) у частині другій:\n\nпісля абзацу третього доповнити новим абзацом такого змісту:\n\n\"Кредиторська заборгованість розпорядників бюджетних коштів за середньостроковими зобов’язаннями за державними контрактами (договорами) щодо закупівлі озброєння, військової техніки, зброї і боєприпасів на кінець поточного бюджетного періоду не може перевищувати залишок коштів спеціального фонду державного бюджету, утворений за рахунок відповідних надходжень спеціального фонду державного бюджету\".\n\nУ зв’язку з цим абзац четвертий вважати абзацом п’ятим;\n\nв абзаці п’ятому слова \"реалізації інвестиційних проектів\" замінити словами \"підготовки та реалізації публічних інвестиційних проектів та програм публічних інвестицій\".\n\n29. Абзац перший частини десятої статті 51 викласти в такій редакції:\n\n\"10. У разі зміни найменування або утворення державних органів у поточному бюджетному періоді забезпечення їх діяльності у цьому періоді здійснюється в межах видатків, передбачених державним органам, які змінюють найменування або ліквідуються, реорганізуються у зв’язку з утворенням таких нових державних органів\".\n\n30. У частині другій статті 61:\n\nпункт 15 -1 викласти в такій редакції:\n\n\"15 -1 ) інформацію про підготовку та реалізацію публічних інвестиційних проектів та програм публічних інвестицій, які повністю або частково реалізуються за рахунок коштів державного бюджету та/або з наданням державної підтримки, зокрема щодо:\n\nпрограм публічних інвестицій - із зазначенням щодо кожної програми стану досягнення цільових показників інвестування, загальної вартості, обсягів кредитів (позик) від іноземних держав, іноземних фінансових установ і міжнародних фінансових організацій, міжнародної технічної допомоги та витрат державного бюджету за звітний бюджетний період за бюджетними програмами, а також обсягів відповідних коштів, необхідних для завершення кожної програми, за бюджетними програмами;\n\nпублічних інвестиційних проектів - із зазначенням щодо кожного проекту стану реалізації, ступеня готовності і досягнення очікуваних результатів, загальної вартості (включаючи утримання створених активів), обсягів кредитів (позик) від іноземних держав, іноземних фінансових установ і міжнародних фінансових організацій, міжнародної технічної допомоги та витрат державного бюджету за звітний бюджетний період за бюджетними програмами, а також обсягів відповідних коштів, необхідних для завершення кожного проекту, за бюджетними програмами;\n\nпублічних інвестиційних проектів, що здійснюються на умовах державно-приватного партнерства, які передбачають довгострокові зобов’язання державного партнера у рамках здійснення державно-приватного партнерства щодо об’єктів державної власності або якими передбачено надання державної підтримки здійснення державно-приватного партнерства, - із зазначенням інформації про стан виконання договорів, форму та обсяг наданої державної підтримки за рахунок державного бюджету за звітний бюджетний період.\n\nПідготовка такої інформації здійснюється центральним органом виконавчої влади, що забезпечує формування державної політики у сфері економічного і соціального розвитку\";\n\nпункти 15 -2 і 15 -3 виключити.\n\n31. У частині першій статті 64:\n\nпункти 23 і 24 викласти в такій редакції:\n\n\"23) плата за ліцензії на право виробництва спирту етилового, спиртових дистилятів, біоетанолу, алкогольних напоїв, тютюнових виробів, рідин, що використовуються в електронних сигаретах, пального, на право вирощування тютюну та на право ферментації тютюнової сировини, що зараховується до міських бюджетів міст Києва та Севастополя за місцем провадження діяльності ліцензіата;\n\n24) плата за ліцензії на право оптової торгівлі спиртом етиловим, спиртовими дистилятами, алкогольними напоями, сидром та перрі (без додавання спирту), тютюновими виробами, рідинами, що використовуються в електронних сигаретах, пальним за відсутності місць оптової торгівлі пальним, що зараховується до міських бюджетів міст Києва та Севастополя за місцезнаходженням ліцензіата\";\n\nдоповнити пунктом 24 -1 такого змісту:\n\n\"24 -1 ) плата за ліцензії на право оптової торгівлі пальним за наявності у ліцензіата місць оптової торгівлі пальним, що зараховується до міських бюджетів міст Києва та Севастополя за місцезнаходженням місць оптової торгівлі пальним\";\n\nу пункті 26 слова \"за проведення державної реєстрації юридичних осіб, фізичних осіб - підприємців та громадських формувань\" замінити словами \"що справляється відповідно до Закону України \"Про державну реєстрацію юридичних осіб, фізичних осіб - підприємців та громадських формувань\";\n\nпункт 27 виключити;\n\nпункти 28 і 28 -1 викласти в такій редакції:\n\n\"28) плата за ліцензії на право роздрібної торгівлі алкогольними напоями, сидром та перрі (без додавання спирту), тютюновими виробами, рідинами, що використовуються в електронних сигаретах, у тому числі у разі надання ліцензії в автоматичному режимі, що зараховується до міських бюджетів міст Києва та Севастополя за місцем роздрібної торгівлі ліцензіата, за місцем формування поїзда (приписки судна);\n\n28 -1 ) плата за ліцензії на право роздрібної торгівлі пальним, на право зберігання пального, на право зберігання пального виключно для потреб власного споживання та/або промислової переробки ліцензіатами, що зараховується до міських бюджетів міст Києва та Севастополя за місцем зберігання пального\";\n\nу пункті 36 -2 слова \"юридичних осіб, фізичних осіб - підприємців та громадських формувань\" замінити словами \"відповідно до Закону України \"Про державну реєстрацію юридичних осіб, фізичних осіб - підприємців та громадських формувань\";\n\nу пункті 36 -3 слова \"юридичних осіб, фізичних осіб - підприємців та громадських формувань\" замінити словами \"відповідно до Закону України \"Про державну реєстрацію юридичних осіб, фізичних осіб - підприємців та громадських формувань\", а слово \"який\" - словом \"яка\";\n\nпункт 37 -1 викласти в такій редакції:\n\n\"37 -1 ) адміністративні штрафи та штрафні санкції за порушення законодавства у сфері виробництва, обігу та зберігання спирту етилового, спиртових дистилятів, біоетанолу, алкогольних напоїв, тютюнових виробів, тютюнової сировини, рідин, що використовуються в електронних сигаретах, та пального, що зараховуються за місцем вчинення порушення\".\n\n32. У пунктах 10 і 11 частини першої статті 64 -1 слова \"юридичних осіб, фізичних осіб - підприємців та громадських формувань\" замінити словами \"відповідно до Закону України \"Про державну реєстрацію юридичних осіб, фізичних осіб - підприємців та громадських формувань\".\n\n33. У частині першій статті 66:\n\nпункти 20 і 21 викласти в такій редакції:\n\n\"20) плата за ліцензії на право виробництва спирту етилового, спиртових дистилятів, біоетанолу, алкогольних напоїв, тютюнових виробів, рідин, що використовуються в електронних сигаретах, пального, на право вирощування тютюну та на право ферментації тютюнової сировини, що зараховується до бюджету Автономної Республіки Крим та обласних бюджетів за місцем провадження діяльності ліцензіата;\n\n21) плата за ліцензії на право оптової торгівлі спиртом етиловим, спиртовими дистилятами, алкогольними напоями, сидром та перрі (без додавання спирту), тютюновими виробами, рідинами, що використовуються в електронних сигаретах, пальним за відсутності місць оптової торгівлі пальним, що зараховується до бюджету Автономної Республіки Крим та обласних бюджетів за місцезнаходженням ліцензіата\";\n\nдоповнити пунктом 21 -1 такого змісту:\n\n\"21 -1 ) плата за ліцензії на право оптової торгівлі пальним за наявності у ліцензіата місць оптової торгівлі пальним, що зараховується до бюджету Автономної Республіки Крим та обласних бюджетів за місцезнаходженням місць оптової торгівлі пальним\";\n\nу пункті 23 слова \"юридичних осіб, фізичних осіб - підприємців та громадських формувань\" замінити словами \"відповідно до Закону України \"Про державну реєстрацію юридичних осіб, фізичних осіб - підприємців та громадських формувань\";\n\nпункт 24 виключити;\n\nпункти 25 і 25 -1 викласти в такій редакції:\n\n\"25) плата за ліцензії на право роздрібної торгівлі алкогольними напоями, сидром та перрі (без додавання спирту), тютюновими виробами, рідинами, що використовуються в електронних сигаретах, у тому числі у разі надання ліцензії в автоматичному режимі, що зараховується до бюджету Автономної Республіки Крим та обласних бюджетів за місцем роздрібної торгівлі ліцензіата, за місцем формування поїзда (приписки судна);\n\n25 -1 ) плата за ліцензії на право роздрібної торгівлі пальним, на право зберігання пального, на право зберігання пального виключно для потреб власного споживання та/або промислової переробки ліцензіатами, що зараховується до бюджету Автономної Республіки Крим та обласних бюджетів за місцем зберігання пального\".\n\n34 . У статті 71 :\n\n1) у частині другій:\n\nу пункті 2 слова \"капітальні видатки\" замінити словами \"публічні інвестиції\";\n\nу пункті 6 -1 слова \"видатки на підготовку проектів державно-приватного партнерства\" замінити словами \"видатки на підготовку публічних інвестиційних проектів, що здійснюються на умовах державно-приватного партнерства\";\n\n2) частину третю викласти в такій редакції:\n\n\"3. Публічні інвестиції бюджету розвитку спрямовуються на підготовку і реалізацію публічних інвестиційних проектів та програм публічних інвестицій, передбачених середньостроковими планами пріоритетних публічних інвестицій регіонів (територіальних громад), що мають на меті соціально-економічний розвиток регіонів (територіальних громад) відповідно до цілей, завдань і заходів документів стратегічного планування регіонів (територіальних громад) і передбачають: будівництво, капітальний ремонт та реконструкцію об’єктів соціально-культурної сфери і житлово-комунального господарства; будівництво газопроводів і газифікацію населених пунктів; будівництво і придбання житла окремим категоріям громадян відповідно до законодавства; збереження та розвиток історико-культурних місць України та заповідників; будівництво та розвиток мережі метрополітенів; придбання вагонів для комунального електротранспорту; розвиток дорожнього господарства; придбання шкільних автобусів та автомобілів швидкої медичної допомоги; оновлення матеріально-технічної бази комунальних закладів охорони здоров’я, комп’ютеризацію та інформатизацію закладів загальної середньої освіти і комунальних закладів охорони здоров’я; природоохоронні заходи; інші заходи, пов’язані з розширеним відтворенням\".\n\n35. Частину першу статті 74 викласти в такій редакції:\n\n\"1. Місцеві запозичення здійснюються з метою фінансування бюджету розвитку:\n\nбюджету Автономної Республіки Крим, бюджетів міських, селищних, сільських територіальних громад і використовуються для підготовки та реалізації публічних інвестиційних проектів та програм публічних інвестицій, передбачених середньостроковим планом пріоритетних публічних інвестицій регіону (територіальної громади), які спрямовані на створення, приріст чи оновлення стратегічних об’єктів довготривалого користування або об’єктів, що забезпечують виконання завдань Верховної Ради Автономної Республіки Крим та міських, селищних, сільських рад, спрямованих на задоволення інтересів населення Автономної Республіки Крим і територіальних громад, а також для виконання боргових зобов’язань з повернення отриманих і непогашених кредитів (позик), що виникли внаслідок здійснення місцевих запозичень у попередні періоди, з метою ефективного управління місцевим боргом;\n\nобласних бюджетів і використовуються для підготовки та реалізації публічних інвестиційних проектів та програм публічних інвестицій, передбачених середньостроковим планом пріоритетних публічних інвестицій регіону, які спрямовані на створення, приріст чи оновлення стратегічних об’єктів довготривалого користування або об’єктів, що забезпечують виконання завдань обласних рад, спрямованих на задоволення спільних інтересів територіальних громад області, відновлення та реконструкцію об’єктів спільної власності територіальних громад або державної власності, що перебувають в управлінні обласних рад, обласних державних адміністрацій, на будівництво, реконструкцію, капітальний ремонт автомобільних доріг загального користування державного, місцевого значення, а також для виконання боргових зобов’язань з повернення отриманих і непогашених кредитів (позик), що виникли внаслідок здійснення місцевих запозичень у попередні періоди, з метою ефективного управління місцевим боргом\".\n\n36. У статті 75 -1 :\n\n1) частину третю і абзац перший частини четвертої доповнити словами \"а також орієнтовний граничний сукупний обсяг публічних інвестицій\";\n\n2) пункт 6 частини сьомої викласти в такій редакції:\n\n\"6) обсяг публічних інвестицій на підготовку та реалізацію публічних інвестиційних проектів та програм публічних інвестицій із зазначенням пріоритетних напрямів таких публічних інвестицій з урахуванням середньострокового плану пріоритетних публічних інвестицій регіону (територіальної громади)\".\n\n37. Доповнити статтею 75 -2 такого змісту:\n\n\" Стаття 75 -2 . Планування, підготовка та реалізація публічних інвестиційних проектів та програм публічних інвестицій на регіональному та місцевому рівнях\n\n1. Планування публічних інвестиційних проектів та програм публічних інвестицій здійснюється на регіональному та місцевому рівнях відповідно до цілей та завдань, визначених відповідними документами стратегічного планування.\n\n2. Обсяг публічних інвестицій на підготовку та реалізацію публічних інвестиційних проектів та програм публічних інвестицій на середньостроковий період визначається прогнозом місцевого бюджету.\n\n3. Пріоритетні галузі та основні напрями публічного інвестування відповідно до цілей державної політики в розрізі сфер діяльності для регіону (територіальної громади), відповідний орієнтовний розподіл бюджетних коштів за рахунок усіх джерел, наскрізні стратегічні цілі здійснення публічних інвестицій визначаються середньостроковим планом пріоритетних публічних інвестицій регіону (територіальної громади), що готується одночасно з прогнозом місцевого бюджету.\n\nСередньостроковий план пріоритетних публічних інвестицій регіону (територіальної громади) розробляється Радою міністрів Автономної Республіки Крим, місцевою державною адміністрацією (виконавчим органом відповідної місцевої ради) на підставі пропозицій структурних підрозділів такого органу відповідно до цілей і завдань документів стратегічного планування в межах доведеного місцевим фінансовим органом орієнтовного граничного сукупного обсягу публічних інвестицій на середньостроковий період.\n\nСередньостроковий план пріоритетних публічних інвестицій регіону (територіальної громади) схвалюється місцевою інвестиційною радою і затверджується Радою міністрів Автономної Республіки Крим, місцевою державною адміністрацією (виконавчим органом відповідної місцевої ради) одночасно із схваленням прогнозу місцевого бюджету.\n\nПоложення про місцеву інвестиційну раду, її склад, порядок розроблення та моніторингу реалізації середньострокового плану пріоритетних публічних інвестицій регіону (територіальної громади) затверджуються Радою міністрів Автономної Республіки Крим, місцевою державною адміністрацією (виконавчим органом відповідної місцевої ради) відповідно до методичних рекомендацій, розроблених центральним органом виконавчої влади, що забезпечує формування державної політики у сфері економічного і соціального розвитку.\n\n4. У місячний строк після затвердження середньострокового плану пріоритетних публічних інвестицій регіону (територіальної громади) на його основі формується єдиний проектний портфель публічних інвестицій регіону (територіальної громади), що схвалюється місцевою інвестиційною радою.\n\nЄдиний проектний портфель публічних інвестицій регіону (територіальної громади) формується з використанням Єдиної інформаційної системи управління публічними інвестиційними проектами у вигляді пріоритезованого переліку публічних інвестиційних проектів та програм публічних інвестицій за результатами їх підготовки, оцінки, пріоритезації та відбору у порядку, встановленому Радою міністрів Автономної Республіки Крим, місцевою державною адміністрацією (виконавчим органом відповідної місцевої ради) відповідно до методичних рекомендацій, розроблених центральним органом виконавчої влади, що забезпечує формування державної політики у сфері економічного і соціального розвитку.\n\n5. Розподіл коштів місцевого бюджету на підготовку та реалізацію публічних інвестиційних проектів та програм публічних інвестицій здійснюється місцевою комісією з питань розподілу публічних інвестицій з урахуванням результатів пріоритезації відповідних проектів та програм, включених до єдиного проектного портфеля публічних інвестицій регіону (територіальної громади), та ступеня їхньої готовності до реалізації у порядку, встановленому Радою міністрів Автономної Республіки Крим, місцевою державною адміністрацією (виконавчим органом відповідної місцевої ради) відповідно до методичних рекомендацій, розроблених Міністерством фінансів України.\n\nПоложення про місцеву комісію з питань розподілу публічних інвестицій та її склад затверджуються Радою міністрів Автономної Республіки Крим, місцевою державною адміністрацією (виконавчим органом відповідної місцевої ради).\n\nВизначення відповідних джерел і механізмів фінансового забезпечення публічних інвестиційних проектів та програм публічних інвестицій, виходячи із характеристик таких проектів та програм, здійснюється відповідно до методики, затвердженої Міністерством фінансів України.\n\nФінансове забезпечення заходів з підготовки та реалізації публічних інвестиційних проектів та програм публічних інвестицій може здійснюватися за рахунок коштів місцевого бюджету та/або з наданням місцевої гарантії виключно щодо відповідних проектів та програм, включених до єдиного проектного портфеля публічних інвестицій регіону (територіальної громади).\n\nРозподіл публічних інвестицій на підготовку та реалізацію нових публічних інвестиційних проектів та нових програм публічних інвестицій здійснюється за умови, що в межах обсягу публічних інвестицій на плановий бюджетний період не менше 70 відсотків буде спрямовано на продовження (завершення) реалізації розпочатих публічних інвестиційних проектів відповідно до планів їх реалізації та строків введення в експлуатацію основних засобів.\n\nПід час розподілу публічних інвестицій на підготовку та реалізацію публічних інвестиційних проектів та програм публічних інвестицій місцевий фінансовий орган здійснює контроль за дотриманням граничних обсягів за різними складовими публічних інвестицій для забезпечення боргової стійкості та мінімізації фіскальних ризиків.\n\nПублічні інвестиції на підготовку та реалізацію публічних інвестиційних проектів та програм публічних інвестицій включаються до проекту рішення про місцевий бюджет за результатами такого розподілу\".\n\n38. У статті 76 :\n\n1) у частині першій:\n\nпідпункт \"г\" пункту 1 викласти в такій редакції:\n\n\"г) обґрунтування особливостей міжбюджетних взаємовідносин та надання субвенцій на реалізацію публічних інвестиційних проектів та програм публічних інвестицій\";\n\nу пунктах 4 і 5 слова \"інвестиційних проектів\" замінити словами \"публічних інвестиційних проектів та програм публічних інвестицій\";\n\n2) пункт 5 -1 частини другої викласти в такій редакції:\n\n\"5 -1 ) обсяги публічних інвестицій у розрізі публічних інвестиційних проектів та програм публічних інвестицій\".\n\n39. У другому реченні частини третьої статті 78 слова \"До затвердження розпису місцевого бюджету керівником\" замінити словами і цифрою \"Якщо до 1 січня планового року не затверджено розпис місцевого бюджету, керівником\".\n\n40. У частині першій статті 87:\n\nпідпункт \"з\" пункту 8 виключити;\n\nпідпункт \"ґ\" пункту 9 викласти в такій редакції:\n\n\"ґ) державну підтримку молодіжних та дитячих громадських об’єднань, інших суб’єктів молодіжної роботи, у тому числі шляхом надання бюджетних грантів на виконання загальнодержавних програм і заходів стосовно дітей, молоді, жінок, сім’ї у порядку, визначеному Кабінетом Міністрів України\";\n\nпункт 16 виключити.\n\n41. Підпункт \"а\" пункту 3 частини першої статті 91 викласти в такій редакції:\n\n\"а) програми місцевого значення стосовно дітей, молоді, жінок, сім’ї, у тому числі на підтримку діяльності молодіжних центрів, інших суб’єктів молодіжної роботи, заходи та проекти у сфері утвердження української національної та громадянської ідентичності\".\n\n42. У пункті 5 частини першої статті 97 слова \"виконання інвестиційних проектів\" замінити словами \"підготовку та реалізацію публічних інвестиційних проектів та програм публічних інвестицій\".\n\n43. У пункті 4 частини другої статті 101 слова \"виконання інвестиційних проектів\" замінити словами \"підготовку та реалізацію публічних інвестиційних проектів та програм публічних інвестицій\".\n\n44. Частину третю статті 103 -3 викласти в такій редакції:\n\n\"3. У законі про Державний бюджет України затверджуються обсяги зазначеної субвенції окремо для бюджету Автономної Республіки Крим, обласних бюджетів, бюджетів міст Києва та Севастополя.\n\nРозподіл субвенції на надання державної підтримки особам з особливими освітніми потребами між місцевими бюджетами здійснюється у порядку, визначеному Кабінетом Міністрів України\".\n\n45. Статтю 105 викласти в такій редакції:\n\n\" Стаття 105. Субвенції на підготовку та реалізацію публічних інвестиційних проектів та програм публічних інвестицій\n\n1. Надання субвенцій на підготовку та реалізацію публічних інвестиційних проектів та програм публічних інвестицій ґрунтується на таких основних принципах:\n\n1) принцип об’єктивності та відкритості - отримувач субвенції визначається за прозорими процедурами;\n\n2) принцип єдності - розподіл коштів має забезпечити реалізацію системи національних цінностей і завдань інноваційного розвитку та сприяти зменшенню відмінностей у рівні життя населення різних регіонів країни;\n\n3) принцип збалансованого розвитку - надання державної підтримки територіям з урахуванням їхнього потенціалу;\n\n4) принцип цільового використання коштів - субвенція використовується виключно на мету, визначену її надавачем, з урахуванням прогнозних та програмних документів економічного та соціального розвитку країни і відповідної території, прогнозу місцевого бюджету.\n\n2. Субвенції на підготовку та реалізацію публічних інвестиційних проектів та програм публічних інвестицій надаються з державного бюджету місцевим бюджетам відповідно до цілей і завдань довгострокового документа національного розвитку, галузевих (секторальних) стратегій розвитку та Державної регіональної стратегії розвитку, а також середньострокового плану пріоритетних публічних інвестицій держави з урахуванням таких основних засад:\n\n1) економічної ефективності досягнення цілей публічного інвестиційного проекту та програм публічних інвестицій із залученням мінімального обсягу бюджетних коштів на підготовку та реалізацію публічних інвестиційних проектів та програм публічних інвестицій;\n\n2) спрямування субвенції виключно на створення, приріст чи оновлення основних фондів комунальної форми власності (насамперед на завершення будівництва та реконструкції об’єктів із ступенем будівельної готовності понад 70 відсотків);\n\n3) фінансової забезпеченості публічних інвестиційних проектів, строк впровадження яких довший, ніж бюджетний період, необхідними фінансовими ресурсами місцевих бюджетів, кредитами (позиками), залученими під державні та/або місцеві гарантії, та коштами субвенції на їх реалізацію протягом усього строку впровадження;\n\n4) рівня забезпеченості об’єктами виробничої, комунікаційної та соціальної інфраструктури, що підвищує інвестиційну привабливість території;\n\n5) участі бюджету - отримувача субвенції:\n\nдля бюджету Автономної Республіки Крим, обласних бюджетів і бюджетів місцевого самоврядування, крім бюджету міста Києва, - не менше 3 відсотків від обсягу такої субвенції;\n\nдля бюджету міста Києва - не менше 5 відсотків від обсягу такої субвенції;\n\n6) обґрунтування спроможності подальшого утримання об’єктів комунальної власності за рахунок коштів місцевих бюджетів.\n\n3. Розподіл субвенції на підготовку та реалізацію публічних інвестиційних проектів та програм публічних інвестицій здійснюється у порядку, визначеному Кабінетом Міністрів України, з урахуванням завдань і заходів державної стратегії регіонального розвитку, регіональних стратегій розвитку та стратегій розвитку територіальних громад на підставі формалізованих параметрів, що базуються на фактичних та прогнозних показниках економічного та соціального розвитку відповідної території (основними з яких є показники обсягу промислового виробництва, обсягу валової продукції сільського господарства, обсягу інвестицій в основний капітал, рівня щільності населення, рівня безробіття населення, доходів населення у розрахунку на одну особу, середньомісячної заробітної плати працівників)\".\n\n46. Пункт 4 частини першої статті 109 викласти в такій редакції:\n\n\"4) виконання закону про Державний бюджет України, у тому числі шляхом заслуховування звітів про виконання Державного бюджету України (включаючи звіти головних розпорядників коштів державного бюджету про використання ними бюджетних коштів та результати виконання відповідних бюджетних програм), а також висновків Рахункової палати про виконання закону про Державний бюджет України та пропозицій щодо усунення виявлених порушень\".\n\n47. Частину першу статті 110 викласти в такій редакції:\n\n\"1. До повноважень Рахункової палати належить здійснення контролю за надходженням та використанням коштів Державного бюджету України, у тому числі за виконанням довгострокових зобов’язань у рамках державно-приватного партнерства, утворенням, обслуговуванням і погашенням державного боргу та гарантованого державою боргу, ефективністю управління коштами державного бюджету, а також здійснення контролю за надходженням та використанням коштів місцевих бюджетів\".\n\n48. У пункті 6 частини першої статті 113 слова \"та внутрішнього аудита\" виключити.\n\n49. Доповнити статтею 121 -1 такого змісту:\n\n\" Стаття 121 -1 . Відповідальність за порушення зобов’язань, пов’язаних з оборонними закупівлями\n\n1. У разі якщо порушення зобов’язання пов’язане з виконанням державного контракту (договору) постачальником товарів, виконавцем робіт та надавачем послуг та/або виконавцем державного контракту (договору) з оборонних закупівель для забезпечення потреб сектору безпеки і оборони, а також інших товарів, робіт і послуг для гарантованого забезпечення потреб безпеки і оборони, штрафні санкції застосовуються, якщо інше не передбачено законом чи договором, у таких розмірах:\n\nза порушення умов зобов’язання щодо якості (комплектності) товарів (робіт, послуг) стягується штраф у розмірі 20 відсотків вартості неякісних (некомплектних) товарів (робіт, послуг);\n\nза порушення строків виконання зобов’язання стягується пеня у розмірі 0,1 відсотка вартості товарів (робіт, послуг), з яких допущено прострочення виконання, за кожний день прострочення, а за прострочення понад 30 днів додатково стягується штраф у розмірі 7 відсотків вказаної вартості\".\n\n50. У розділі VI \"Прикінцеві та перехідні положення\":\n\n1) пункт 3 -5 після слова \"здійснює\" доповнити словами \"встановлені цим Кодексом\";\n\n2) доповнити пунктом 3 -11 такого змісту:\n\n\"3 -11 . Установити, що у 2025 році, як виняток з положень частини десятої статті 16 цього Кодексу, Міністерство фінансів України розробляє Стратегію управління державним боргом на 2026-2028 роки і подає на розгляд Кабінету Міністрів України до 1 грудня 2025 року.\n\nКабінет Міністрів України затверджує Стратегію управління державним боргом на 2026-2028 роки не пізніше 31 грудня 2025 року\";\n\n3) в абзаці п’ятому пункту 28 слова \"підготовки, реалізації інвестиційних проектів\" замінити словами \"підготовки та реалізації публічних інвестиційних проектів та програм публічних інвестицій\";\n\n4) у пункті 35 -1 :\n\nв абзаці першому слова \"іноземними державами, фінансовими установами та міжнародними фінансовими організаціями, повернення яких\" замінити словами \"іноземними державами, іноземними фінансовими установами та міжнародними фінансовими організаціями, внаслідок яких державі можуть надаватися кошти, зокрема кредити (позики), повернення яких\";\n\nв абзаці другому слова \"та необхідність внесення (з дотриманням збалансованості показників Державного бюджету України) змін до розпису Державного бюджету України на відповідний період\" замінити словами \"а також необхідність внесення змін до розпису Державного бюджету України щодо коригування відповідних показників доходів, фінансування, граничних обсягів дефіциту і державного боргу, визначених законом про Державний бюджет України (з дотриманням збалансованості показників Державного бюджету України)\";\n\nабзац третій виключити;\n\n5) доповнити пунктами 61 і 62 такого змісту:\n\n\"61. Установити, що положення частини десятої статті 7 Закону України \"Про забезпечення прав і свобод внутрішньо переміщених осіб\" (Відомості Верховної Ради України, 2015 р., № 1, ст. 1) застосовуються у порядку та на умовах, встановлених Кабінетом Міністрів України.\n\n62. Установити, що на період дії воєнного стану положення абзацу п’ятого частини третьої статті 24 -1 цього Кодексу не застосовуються. На цей період розподіл коштів здійснюється з урахуванням такого критерію:\n\n30 відсотків коштів - з урахуванням рівня податкоспроможності відповідно до показника обсягу доходів загального фонду (без урахування міжбюджетних трансфертів) місцевого бюджету в розрахунку на одну особу\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім пункту 34 розділу I цього Закону, який вводиться в дію з 1 січня 2026 року.\n\n2. Кабінету Міністрів України у тримісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 січня 2025 року\n\n№ 4225-IX\n\nПро внесення змін до Бюджетного кодексу України щодо актуалізації та удосконалення деяких положень\nЗакон України від 16.01.2025 № 4225-IX\n\nПрийняття від 16.01.2025\nПостійна адреса:\nhttps://zakon.rada.gov.ua/go/4225-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}