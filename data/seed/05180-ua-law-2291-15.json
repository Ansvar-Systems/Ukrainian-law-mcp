{
  "id": "ua-law-2291-15",
  "type": "statute",
  "title": "Закон України (2291-15)",
  "title_en": "",
  "short_name": "2291-15",
  "status": "in_force",
  "issued_date": "2004-12-23",
  "url": "https://zakon.rada.gov.ua/laws/show/2291-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про загальнообов'язкове державне\nпенсійне страхування\"\n( Відомості Верховної Ради України (ВВР), 2005, N 6, ст.141 )\n\nВерховна Рада України п о с т а н о в л я є :\nI. Внести до Закону України \"Про загальнообов'язкове державне\nпенсійне страхування\" ( 1058-15 ) (Відомості Верховної Ради\nУкраїни, 2003 р., N 49-51, ст. 376) такі зміни:\n1. Частину першу статті 28 викласти в такій редакції:\n\"1. Мінімальний розмір пенсії за віком за наявності у\nчоловіків 25, а у жінок - 20 років страхового стажу встановлюється\nу розмірі прожиткового мінімуму для осіб, які втратили\nпрацездатність, визначеного законом.\nЗа кожний повний рік страхового стажу понад 25 років\nчоловікам і 20 років жінкам пенсія за віком збільшується на\n1 відсоток мінімального розміру пенсії за віком, зазначеного в\nабзаці першому цієї частини\".\n2. У статті 42:\nназву після слів \"економіки України\" доповнити словами\n\"прожиткового мінімуму\";\nпісля частини другої доповнити новою частиною такого змісту:\n\"3. У разі збільшення розміру прожиткового мінімуму для осіб,\nякі втратили працездатність, визначеного законом, підвищується\nрозмір пенсії, визначений відповідно до статті 28 цього Закону.\nПерерахунок пенсії провадиться з дня встановлення нового розміру\nпрожиткового мінімуму\".\nУ зв'язку з цим частину третю вважати частиною четвертою.\n3. Абзац перший частини четвертої статті 45 після слів\n\"частиною другою статті 38\" доповнити словами \"частиною третьою\nстатті 42\".\n4. Частину третю статті 113 після слів \"у зв'язку із\"\nдоповнити словами \"забезпеченням виплати пенсій в розмірі,\nпередбаченому статтею 28 цього Закону та\".\nII. Прикінцеві положення\n1. Цей Закон набирає чинності з дня його опублікування.\n2. Встановити, що дія статті 28 Закону України \"Про\nзагальнообов'язкове державне пенсійне страхування\" ( 1058-15 )\nпоширюється на пенсіонерів, яким пенсію призначено до набрання\nчинності цим Законом.\n3. Кабінету Міністрів України у місячний термін привести свої\nнормативно-правові акти у відповідність із цим Законом.\n\nПрезидент України Л.КУЧМА\n\nм. Київ, 23 грудня 2004 року\nN 2291-IV\n\nПро внесення змін до Закону України \"Про загальнообов'язкове державне пенсійне страхування\"\nЗакон України від 23.12.2004 № 2291-IV\n\nПрийняття від 23.12.2004\nПостійна адреса:\nhttps://zakon.rada.gov.ua/go/2291-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}