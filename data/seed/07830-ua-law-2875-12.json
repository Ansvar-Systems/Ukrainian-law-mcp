{
  "id": "ua-law-2875-12",
  "type": "statute",
  "title": "Закон України (2875-12)",
  "title_en": "",
  "short_name": "2875-12",
  "status": "in_force",
  "issued_date": "1992-12-17",
  "url": "https://zakon.rada.gov.ua/laws/show/2875-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Закону\nN 1524-III ( 1524-14 ) від 02.03.2000, ВВР, 2000, N 21, ст.158 )\nПро Представництво Президента України\nв Республіці Крим\n\n( Відомості Верховної Ради України (ВВР), 1993, N 9, ст.58 )\n( Вводиться в дію Постановою ВР\nN 2876-XII ( 2876-12 ) від 17.12.92, ВВР, 1993, N 9, ст.59 )\n\nСтаття 1. Представництво Президента України в Республіці Крим\nє органом державної виконавчої влади України по здійсненню\nповноважень, передбачених Конституцією України ( 888-09 ), цим\nЗаконом, іншими законодавчими актами України, в Республіці Крим.\nСтаття 2. Представництво Президента України в Республіці Крим\nстворюється Президентом України на строк його повноважень.\nСтаття 3. Представництво Президента України в Республіці Крим\nочолює Постійний Представник Президента України, який\nпризначається на посаду і звільняється з посади Президентом\nУкраїни. Постійний Представник Президента України в Республіці Крим\nмає заступника, який призначається і звільняється з посади\nПрезидентом України. Постійний Представник Президента України і його заступник\nпризначаються на строк повноважень Президента України.\nСтаття 4. Постійний Представник Президента України в\nРеспубліці Крим та його заступник не можуть бути народними\nдепутатами, займати керівні посади в інших державних,\nгосподарських органах і організаціях, органах об'єднань громадян,\nзайматися підприємницькою (комерційною) діяльністю. Постійний\nПредставник Президента України та його заступник на час\nперебування на цих посадах зупиняють своє членство в політичних\nпартіях.\nСтаття 5. Постійний Представник Президента України в\nРеспубліці Крим у своїй діяльності керується Конституцією і\nзаконами України, указами і розпорядженнями Президента України.\nСтаття 6. Основними завданнями Представництва Президента\nУкраїни в Республіці Крим є: 1) здійснення повноважень щодо забезпечення проведення в\nжиття Конституції і законів України з питань, що належать до\nвідання Президента України як глави держави і глави виконавчої\nвлади; 2) забезпечення взаємодії органів державної виконавчої влади\nУкраїни з відповідними органами Республіки Крим; 3) сприяння однаковому застосуванню актів законодавства з\nпитань, віднесених до відання України; 4) здійснення передбачених Конституцією України повноважень\nщодо забезпечення прав і свобод громадян, державного суверенітету\nУкраїни.\nСтаття 7. На виконання основних завдань Представництва\nПрезидента України в Республіці Крим Постійний Представник\nПрезидента України: 1) представляє Президента України у Верховній Раді та Уряді\nРеспубліки Крим, у взаємовідносинах з органами самоврядування,\nоб'єднаннями громадян і громадянами та засобами масової\nінформації; 2) сприяє всебічному розвитку господарських зв'язків між\nпідприємствами та організаціями, виконанню договірних зобов'язань,\nрозширенню культурного і науково-технічного співробітництва; 3) входить з поданням з питань, що належать до відання\nУкраїни, в органи законодавчої і виконавчої влади Республіки Крим\nу разі прийняття ними актів, що суперечать Конституції і законам\nУкраїни чи ущемлюють конституційні права і свободи громадян,\nінформує з цих питань Президента України; 4) бере участь з правом дорадчого голосу в засіданнях Уряду\nРеспубліки Крим; 5) одержує необхідні матеріали від посадових осіб державних\nорганів і громадських організацій Республіки Крим; 6) виконує інші повноваження відповідно до законодавства\nУкраїни.\nСтаття 8. Постійний Представник Президента України в\nРеспубліці Крим у межах своїх повноважень та відповідно до\nзаконодавства України видає розпорядження. Розпорядження Постійного Представника Президента України в\nРеспубліці Крим, які суперечать актам законодавства, скасовуються\nПрезидентом України.\nСтаття 9. Постійний Представник Президента України в\nРеспубліці Крим формує апарат Представництва відповідно до\nструктури, штатів, кошторису витрат, затверджених Президентом\nУкраїни. Правовий статус Постійного Представника Президента України\nв Республіці Крим визначається цим Законом.\nСтаття 10. Представництво Президента України в Республіці\nКрим утримується за рахунок Державного бюджету України.\nМатеріально-технічне забезпечення Представництва здійснюється\nКабінетом Міністрів України.\nСтаття 11. Представництво Президента України в Республіці\nКрим є юридичною особою, має гербову печатку за зразком,\nзатвердженим Президентом України, рахунки в установах банків.\nСтаття 12. Постійний Представник Президента України в\nРеспубліці Крим не може бути притягнутий до кримінальної або\nадміністративної відповідальності, що накладається в судовому\nпорядку, без згоди на те Президента України. Протиправні дії щодо Постійного Представника Президента\nУкраїни з метою перешкоджання виконанню ним службових обов'язків\nтягнуть за собою відповідальність, передбачену законодавством\nУкраїни.\n\nПрезидент України Л.КРАВЧУК\n\nм. Київ, 17 грудня 1992 року\nN 2875-XII\n\nОпубліковано: \"Голос України\", 27 січня 1993 року\n\nПро Представництво Президента України в Республіці Крим\nЗакон України від 17.12.1992 № 2875-XII\n\nВтрата чинності від 18.04.2000 , підстава — 1524-III\nПостійна адреса:\nhttps://zakon.rada.gov.ua/go/2875-12\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}