{
  "id": "ua-law-2080-19",
  "type": "statute",
  "title": "Закон України (2080-19)",
  "title_en": "",
  "short_name": "2080-19",
  "status": "in_force",
  "issued_date": "2017-06-06",
  "url": "https://zakon.rada.gov.ua/laws/show/2080-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про фізичну культуру і спорт\" щодо започаткування службово-прикладного та військово-прикладного спорту\n\n(Відомості Верховної Ради (ВВР), 2017, № 29, ст.316)\n\nВерховна Рада України постановляє :\n\nI. Внести до Закону України \"Про фізичну культуру і спорт\" (Відомості Верховної Ради України, 2010 р., № 7, ст. 50 із наступними змінами) такі зміни:\n\n1. У статті 1 визначення терміна \"спорт\" після слів \"неолімпійський спорт\" доповнити словами \"службово-прикладний та військово-прикладний спорт\".\n\n2. У частині шостій статті 30 слова \"у відомчих, всеукраїнських та міжнародних змаганнях з олімпійських та неолімпійських видів спорту\" замінити словами \"у спортивних змаганнях\".\n\n3. Доповнити статтею 36 -1 такого змісту:\n\n\" Стаття 36 -1 . Службово-прикладний та військово-прикладний спорт\n\nСлужбово-прикладний та військово-прикладний спорт - це напрям спорту, пов’язаний з виконанням військовослужбовцями і працівниками Збройних Сил України, інших військових формувань, утворених відповідно до законів України, правоохоронних органів, рятувальних та інших спеціальних служб своїх службових обов’язків.\n\nРозвиток службово-прикладного та військово-прикладного спорту забезпечують суб’єкти сфери фізичної культури і спорту\".\n\n4. Статтю 43 після частини першої доповнити новою частиною такого змісту:\n\n\"Спортсмени вищої категорії, які проходять військову службу у Збройних Силах України, інших військових формуваннях, утворених відповідно до законів України, правоохоронних органах, рятувальних та інших спеціальних службах, можуть зараховуватися до закладів фізичної культури і спорту або призначатися на посади у структурних підрозділах, на які покладені функції із спортивної діяльності та розвитку фізичної культури і спорту, де їм створюють необхідні умови для підвищення спортивної майстерності, а також забезпечується можливість участі у міжнародних, всеукраїнських та інших спортивних змаганнях\".\n\nУ зв’язку з цим частини другу - четверту вважати відповідно частинами третьою - п’ятою.\n\nII. Прикінцеві положення\n\n1. Цей Закон набирає чинності через три місяці з дня його опублікування, крім пункту 2 цього розділу, який набирає чинності з дня, наступного за днем його опублікування.\n\n2. Кабінету Міністрів України до дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n6 червня 2017 року\n\n№ 2080-VIII\n\nПро внесення змін до Закону України \"Про фізичну культуру і спорт\" щодо започаткування службово-прикладного та військово-прикладного спорту\nЗакон України від 06.06.2017 № 2080-VIII\n\nПрийняття від 06.06.2017\nПостійна адреса:\nhttps://zakon.rada.gov.ua/go/2080-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}