{
  "id": "ua-law-2684-20",
  "type": "statute",
  "title": "Закон України (2684-20)",
  "title_en": "",
  "short_name": "2684-20",
  "status": "in_force",
  "issued_date": "2022-10-18",
  "url": "https://zakon.rada.gov.ua/laws/show/2684-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо повноважень уповноваженого органу у сфері захисту критичної інфраструктури України\n\n(Відомості Верховної Ради (ВВР), 2023, № 21, ст.87)\n\nВерховна Рада України постановляє:\n\nI. Внести зміни до таких законів України:\n\n1. Розділ IX \"Прикінцеві та перехідні положення\" Закону України \"Про Державну службу спеціального зв’язку та захисту інформації України\" (Відомості Верховної Ради України, 2014 р., № 25, ст. 890 із наступними змінами) доповнити пунктом 2 -1 такого змісту:\n\n\"2 -1 . Установити, що під час дії воєнного стану, а також протягом 12 місяців після його припинення чи скасування повноваження уповноваженого органу у сфері захисту критичної інфраструктури України, передбачені Законом України \"Про критичну інфраструктуру\", здійснюються Державною службою спеціального зв’язку та захисту інформації України\".\n\n2. У Законі України \"Про критичну інфраструктуру\" від 16 листопада 2021 року № 1882-IX:\n\n1) у пункті 3 частини другої статті 5 слова \"шляхом створення\" замінити словами \"шляхом визначення\";\n\n2) частину третю статті 13 викласти в такій редакції:\n\n\"3. Формування та реалізацію державної політики у сфері захисту критичної інфраструктури, координацію діяльності суб’єктів національної системи захисту критичної інфраструктури забезпечує уповноважений орган у сфері захисту критичної інфраструктури України\";\n\n3) у статті 16 :\n\nабзац другий частини першої викласти в такій редакції:\n\n\"Діяльність уповноваженого органу у сфері захисту критичної інфраструктури України спрямовує, координує та контролює Кабінет Міністрів України\";\n\nчастину третю викласти в такій редакції:\n\n\"3. Положення про уповноважений орган у сфері захисту критичної інфраструктури затверджується Кабінетом Міністрів України\";\n\n4) розділ VI \"Прикінцеві та перехідні положення\" доповнити пунктами 5 -1 і 5 -2 такого змісту:\n\n\"5 -1 . Установити, що під час дії воєнного стану, а також протягом 12 місяців після його припинення чи скасування повноваження уповноваженого органу у сфері захисту критичної інфраструктури України, передбачені цим Законом, здійснюються Державною службою спеціального зв’язку та захисту інформації України.\n\n5 -2 . Кабінету Міністрів України протягом 12 місяців після припинення чи скасування воєнного стану визначити уповноважений орган у сфері критичної інфраструктури України\".\n\nII. Прикінцеві положення\n\n1. Цей Закон набирає чинності через один місяць з дня його опублікування, крім пункту 2 цього розділу, який набирає чинності з дня опублікування цього Закону.\n\n2 . Кабінету Міністрів України забезпечити введення в дію нормативно-правових актів, що випливають із цього Закону, одночасно із набранням чинності цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n18 жовтня 2022 року\n\n№ 2684-IX\n\nПро внесення змін до деяких законів України щодо повноважень уповноваженого органу у сфері захисту критичної інфраструктури України\nЗакон України від 18.10.2022 № 2684-IX\n\nПрийняття від 18.10.2022\nПостійна адреса:\nhttps://zakon.rada.gov.ua/go/2684-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}