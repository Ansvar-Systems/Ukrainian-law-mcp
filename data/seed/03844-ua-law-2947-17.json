{
  "id": "ua-law-2947-17",
  "type": "statute",
  "title": "Закон України (2947-17)",
  "title_en": "",
  "short_name": "2947-17",
  "status": "in_force",
  "issued_date": "2011-01-13",
  "url": "https://zakon.rada.gov.ua/laws/show/2947-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо компетенції правоохоронних органів\nв питаннях охорони підводної культурної\nта археологічної спадщини\n( Відомості Верховної Ради України (ВВР), 2011, N 32, ст.316 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. В абзаці двадцять другому пункту 1 частини першої\nстатті 255 Кодексу України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122) слово і цифри \"статті 185-10\" замінити\nсловом і цифрами \"статті 92, 185-10\".\n2. У Законі України \"Про виключну (морську) економічну зону\nУкраїни\" ( 162/95-ВР ) (Відомості Верховної Ради України, 1995 р.,\nN 21, ст. 152):\n1) частину четверту статті 13 доповнити пунктом 4 такого\nзмісту:\n\"4) спрямований на підводну культурну та/або археологічну\nспадщину, для недопущення порушення її суверенних прав або\nюрисдикції, встановлених міжнародним правом, у тому числі\nКонвенцією Організації Об'єднаних Націй з морського права\n( 995_057 )\";\n2) статтю 14 доповнити пунктом 6 такого змісту:\n\"6) забезпечення збереження об'єктів підводної культурної та\nархеологічної спадщини в зоні проведення досліджень\".\n3. У Законі України \"Про охорону культурної спадщини\"\n( 1805-14 ) (Відомості Верховної Ради України, 2000 р., N 39,\nст. 333; 2005 р., N 5, ст. 114; 2009 р., N 8, ст. 105; 2011 р.,\nN 4, ст. 22):\n1) абзац третій частини першої статті 1 після слів \"водні\nоб'єкти\" доповнити словами \"(об'єкти підводної культурної та\nархеологічної спадщини)\";\n2) статтю 5 доповнити частиною другою такого змісту:\n\"Центральний орган виконавчої влади у сфері охорони\nкультурної спадщини щорічно звітує перед Кабінетом Міністрів\nУкраїни та громадськістю про стан збереження об'єктів культурної\nспадщини\";\n3) статтю 6 після частини другої доповнити новою частиною\nтакого змісту:\n\"3. Органи охорони культурної спадщини Ради міністрів\nАвтономної Республіки Крим, органи охорони культурної спадщини\nобласних, Київської та Севастопольської міських державних\nадміністрацій та органи охорони культурної спадщини районних\nдержавних адміністрацій, органи охорони культурної спадщини\nмісцевого самоврядування щорічно звітують перед центральним\nорганом виконавчої влади у сфері охорони культурної спадщини та\nгромадськістю про стан збереження об'єктів культурної спадщини\".\nУ зв'язку з цим частину третю вважати частиною четвертою;\n4) пункт \"а\" частини першої статті 14 доповнити словами\n\"протягом одного року з дня одержання подання\".\n4. У Законі України \"Про Державну прикордонну службу України\"\n( 661-15 ) (Відомості Верховної Ради України, 2003 р., N 27,\nст. 208, N 45, ст. 357; 2008 р., N 26, ст. 243; 2009 р., N 10-11,\nст. 137, N 24, ст. 298; 2010 р., N 6, ст. 46):\n1) у статті 19:\nпункт 22 після слів \"природних ресурсів\" доповнити словами \"і\nпідводної культурної та археологічної спадщини\";\nдоповнити пунктом 24-1 такого змісту:\n\"24-1) охорона підводної культурної та археологічної\nспадщини\";\n2) частину першу статті 20 доповнити пунктом 26-1 такого\nзмісту:\n\"26-1) зупиняти та оглядати в установленому порядку судна і\nплавзасоби, що знаходяться в зоні охорони підводної культурної та\nархеологічної спадщини, перевіряти документи (дозволи), що\nпідтверджують право на перебування в охоронюваній зоні та (чи)\nпроведення наукових археологічних досліджень\".\n5. Статтю 12 Закону України \"Про охорону археологічної\nспадщини\" ( 1626-15 ) (Відомості Верховної Ради України, 2004 р.,\nN 26, ст. 361; 2011 р., N 4, ст. 22) доповнити абзацом восьмим\nтакого змісту:\n\n\"формує кваліфікаційну раду з питань видачі кваліфікаційних\nдокументів (відкритих листів)\".\nII. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 13 січня 2011 року\nN 2947-VI\n\nПро внесення змін до деяких законодавчих актів України щодо компетенції правоохоронних органів в питаннях охорони підводної культурної та археологічної спадщини\nЗакон України від 13.01.2011 № 2947-VI\n\nПрийняття від 13.01.2011\nПостійна адреса:\nhttps://zakon.rada.gov.ua/go/2947-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}