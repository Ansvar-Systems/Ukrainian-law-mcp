{
  "id": "ua-law-4102-17",
  "type": "statute",
  "title": "Закон України (4102-17)",
  "title_en": "",
  "short_name": "4102-17",
  "status": "in_force",
  "issued_date": "2011-12-09",
  "url": "https://zakon.rada.gov.ua/laws/show/4102-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про космічну діяльність\"\n( Відомості Верховної Ради України (ВВР), 2012, N 28, ст.308 )\n\nВерховна Рада України п о с т а н о в л я є :\n1. Внести до Закону України \"Про космічну діяльність\"\n( 502/96-ВР ) (Відомості Верховної Ради України, 1997 р., N 1,\nст. 2; 2000 р., N 22, ст. 172; 2010 р., N 30, ст. 393) такі зміни:\n1) частину другу статті 5 викласти в такій редакції:\n\"Формування і реалізацію державної політики у сфері космічної\nдіяльності забезпечує центральний орган виконавчої влади з питань\nкосмічної діяльності\";\n2) статтю 6 після абзацу шостого доповнити новим абзацом\nтакого змісту:\n\"забезпечує створення та експлуатацію наземного і космічного\nсегментів супутникових систем зв'язку, мовлення та дистанційного\nзондування Землі, контролю і аналізу космічної обстановки,\nкоординатно-часового та навігаційного забезпечення\".\nУ зв'язку з цим абзаци сьомий - дев'ятнадцятий вважати\nвідповідно абзацами восьмим - двадцятим;\n3) назву статті 13 викласти в такій редакції:\n\" Стаття 13. Реєстрація космічних апаратів та унікальних\nоб'єктів космічної діяльності\";\n4) статтю 22 викласти в такій редакції:\n\" Стаття 22. Охорона космічної техніки та майна суб'єктів\nкосмічної діяльності\nОхорона космічної техніки під час виробництва, випробування,\nтранспортування і експлуатації на поверхні Землі та майна\nсуб'єктів космічної діяльності забезпечується згідно із\nзаконодавством.\nПри транспортуванні космічної техніки, що становить загрозу\nдля життя та здоров'я людей або довкілля, використовується\nспеціальний транспорт під охороною у порядку, затвердженому\nцентральним органом виконавчої влади з питань космічної діяльності\nза погодженням з центральним органом виконавчої влади в галузі\nтранспорту та Міністерством внутрішніх справ України.\nНа підприємствах, що належать до сфери управління\nцентрального органу виконавчої влади з питань космічної\nдіяльності, за погодженням з Міністерством внутрішніх справ\nУкраїни можуть утворюватися підрозділи відомчої воєнізованої\nохорони, працівники яких під час виконання службових обов'язків\nмають право користуватися вогнепальною зброєю та спеціальними\nзасобами в порядку і відповідно до вимог, встановлених\nзаконодавством.\nЦентральний орган виконавчої влади з питань космічної\nдіяльності за погодженням з Міністерством внутрішніх справ України\nзатверджує положення про відомчу воєнізовану охорону та здійснює\nконтроль за діяльністю її підрозділів\";\n5) у тексті Закону ( 502/96-ВР ) слова \"Національне космічне\nагентство України\" в усіх відмінках замінити словами \"центральний\nорган виконавчої влади з питань космічної діяльності\" у\nвідповідному відмінку.\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 9 грудня 2011 року\nN 4102-VI\n\nПро внесення змін до Закону України \"Про космічну діяльність\"\nЗакон України від 09.12.2011 № 4102-VI\n\nПрийняття від 09.12.2011\nПостійна адреса:\nhttps://zakon.rada.gov.ua/go/4102-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}