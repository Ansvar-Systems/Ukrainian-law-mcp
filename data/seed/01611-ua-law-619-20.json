{
  "id": "ua-law-619-20",
  "type": "statute",
  "title": "Закон України (619-20)",
  "title_en": "",
  "short_name": "619-20",
  "status": "in_force",
  "issued_date": "2020-05-19",
  "url": "https://zakon.rada.gov.ua/laws/show/619-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо удосконалення процедури внесення змін\n\n(Відомості Верховної Ради (ВВР), 2020, № 39, ст.298)\n\nВерховна Рада України постановляє:\n\nІ. Внести зміни до таких законодавчих актів України:\n\n1. Статтю 2 Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) після частини третьої доповнити новою частиною такого змісту:\n\n\"Зміни до законодавства України про адміністративні правопорушення можуть вноситися виключно законами про внесення змін до цього Кодексу та інших законів України, що встановлюють адміністративну відповідальність, та/або до законодавства України про кримінальну відповідальність, та/або до кримінального процесуального законодавства України\".\n\nУ зв’язку з цим частину четверту вважати частиною п’ятою.\n\n2. Статтю 3 Кримінального кодексу України (Відомості Верховної Ради України, 2001 р., № 25-26, ст. 131) доповнити частиною шостою такого змісту:\n\n\"6. Зміни до законодавства України про кримінальну відповідальність можуть вноситися виключно законами про внесення змін до цього Кодексу та/або до кримінального процесуального законодавства України, та/або до законодавства України про адміністративні правопорушення\".\n\n3. Статтю 1 Кримінального процесуального кодексу України (Відомості Верховної Ради України, 2013 р., №№ 9-13, ст. 88) доповнити частиною третьою такого змісту:\n\n\"3. Зміни до кримінального процесуального законодавства України можуть вноситися виключно законами про внесення змін до цього Кодексу та/або до законодавства про кримінальну відповідальність, та/або до законодавства України про адміністративні правопорушення\".\n\nІІ. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n19 травня 2020 року\n\n№ 619-IX\n\nПро внесення змін до деяких законодавчих актів України щодо удосконалення процедури внесення змін\nЗакон України від 19.05.2020 № 619-IX\n\nПрийняття від 19.05.2020\nПостійна адреса:\nhttps://zakon.rada.gov.ua/go/619-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}