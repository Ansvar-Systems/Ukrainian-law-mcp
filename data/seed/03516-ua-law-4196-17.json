{
  "id": "ua-law-4196-17",
  "type": "statute",
  "title": "Закон України (4196-17)",
  "title_en": "",
  "short_name": "4196-17",
  "status": "in_force",
  "issued_date": "2011-12-20",
  "url": "https://zakon.rada.gov.ua/laws/show/4196-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nу сфері охорони здоров'я щодо посилення контролю\nза обігом лікарських засобів, харчових продуктів\nдля спеціального дієтичного споживання,\nфункціональних харчових продуктів та дієтичних добавок\n( Відомості Верховної Ради України (ВВР), 2012, N 30, ст.348 )\n{ Із змінами, внесеними згідно із Законом\nN 222-VIII ( 222-19 ) від 02.03.2015, ВВР, 2015, N 23, ст.158 }\n\nВерховна Рада України п о с т а н о в л я є :\nI. Внести зміни до таких законів України:\n1. Частину третю статті 19 Основ законодавства України про\nохорону здоров'я ( 2801-12 ) (Відомості Верховної Ради України,\n1993 р., N 4, ст. 19) після слова \"Держава\" доповнити словами\n\"забезпечує дотримання вимог закону щодо обмеження реклами\nлікарських засобів та\".\n2. У Законі України \"Про лікарські засоби\" ( 123/96-ВР )\n(Відомості Верховної Ради України, 1996 р., N 22, ст. 86; 1997 р.,\nN 15, ст. 115; 2006 р., N 22, ст. 184):\n1) частину першу статті 3 після слова \"шляхом\" доповнити\nсловами \"ведення Державного реєстру лікарських засобів України із\nзабезпеченням публічного доступу до нього осіб\";\n2) у статті 10:\nчастину першу доповнити реченням такого змісту: \"У додатку до\nліцензії зазначається перелік форм лікарських засобів, дозволених\nдо виробництва ліцензіату, а також особливі умови провадження\nдіяльності\";\nчастину другу доповнити реченням такого змісту:\n\"Відповідність матеріально-технічної бази, кваліфікації персоналу,\nа також умов щодо контролю за якістю лікарських засобів, що\nвироблятимуться, встановленим вимогам та заявленим у поданих\nзаявником документах для одержання ліцензії характеристикам\nпідлягає обов'язковій перевірці до видачі ліцензії у межах\nстроків, передбачених для видачі ліцензії, за місцем провадження\nдіяльності органом ліцензування у порядку, визначеному центральним\nорганом виконавчої влади у галузі охорони здоров'я\";\n3) частину першу статті 17 доповнити реченням такого змісту:\n\"Порядок ввезення лікарських засобів на територію України\nвстановлюється Кабінетом Міністрів України\";\n4) у статті 19:\nу частині першій слова \"фізичними особами - суб'єктами\nпідприємницької діяльності\" замінити словами \"фізичними особами -\nпідприємцями\";\nпісля частини першої доповнити новою частиною такого змісту:\n\"Підставою для видачі ліцензії є наявність\nматеріально-технічної бази, кваліфікованого персоналу,\nвідповідність яких встановленим вимогам та заявленим у поданих\nзаявником документах для одержання ліцензії характеристикам\nпідлягає обов'язковій перевірці перед видачею ліцензії у межах\nстроків, передбачених для видачі ліцензії, за місцем провадження\nдіяльності органом ліцензування або його територіальними\nпідрозділами у порядку, встановленому центральним органом\nвиконавчої влади у галузі охорони здоров'я\".\nУ зв'язку з цим частину другу вважати частиною третьою;\n5) статтю 21 після частини другої доповнити новою частиною\nтакого змісту:\n\"Реалізація (відпуск) громадянам лікарських засобів за\nрецептом лікаря здійснюється у порядку, встановленому центральним\nорганом виконавчої влади у галузі охорони здоров'я\".\nУ зв'язку з цим частину третю вважати частиною четвертою;\n6) у статті 26:\nпісля частини другої доповнити новою частиною такого змісту:\n\"Інформація про лікарські засоби (у тому числі препарати, що\nне зареєстровані або перебувають на стадії розроблення чи\nвпровадження у виробництво) включає назву, характеристику,\nлікувальні властивості, можливу побічну дію і публікується у\nвиданнях, призначених для медичних та фармацевтичних працівників,\nа також у матеріалах, що розповсюджуються на спеціалізованих\nсемінарах, конференціях, симпозіумах з медичної тематики\".\nУ зв'язку з цим частини третю - шосту вважати відповідно\nчастинами четвертою - сьомою;\nчастину четверту викласти в такій редакції:\n\"Дозволяється реклама лікарських засобів, які відпускаються\nбез рецепта лікаря та не внесені до переліку заборонених до\nрекламування лікарських засобів. Перелік лікарських засобів,\nзаборонених до рекламування, затверджується центральним органом\nвиконавчої влади у галузі охорони здоров'я. Вимоги до реклами\nтаких лікарських засобів встановлюються Законом України \"Про\nрекламу\" ( 270/96-ВР ). Критерії, що застосовуються при визначенні\nлікарських засобів, рекламування яких заборонено, затверджуються\nцентральним органом виконавчої влади у галузі охорони здоров'я\nвідповідно до вимог закону. Рішення про віднесення лікарського\nзасобу до лікарських засобів, рекламування яких заборонено,\nприймається під час державної реєстрації (перереєстрації)\nлікарського засобу з внесенням відповідної інформації до\nДержавного реєстру лікарських засобів України. Реклама лікарських\nзасобів, застосування та відпуск яких дозволяється лише за\nрецептом лікаря, а також тих, що внесені до переліку заборонених\nдо рекламування лікарських засобів, забороняється\";\n7) у тексті Закону ( 123/96-ВР ) слова \"Міністерство охорони\nздоров'я України\" в усіх відмінках замінити словами \"центральний\nорган виконавчої влади у галузі охорони здоров'я\" у відповідному\nвідмінку.\n\n{ Пункт 3 розділу I втратив чинність на підставі Закону\nN 222-VIII ( 222-19 ) від 02.03.2015 }\n\n4. У статті 21 Закону України \"Про рекламу\" ( 270/96-ВР )\n(Відомості Верховної Ради України, 2004 р., N 8, ст. 62 із\nнаступними змінами):\n1) у частині першій:\nв абзаці другому слова \"медичної техніки\" замінити словами\n\"медичних виробів та\";\nабзац третій викласти в такій редакції:\n\"лише таких лікарських засобів, які відпускаються без рецепта\nлікаря та які не внесені центральним органом виконавчої влади у\nгалузі охорони здоров'я до переліку лікарських засобів,\nзаборонених до рекламування\";\n2) у частині другій слова \"які вживаються та розповсюджуються\nтільки за приписом (рецептом) лікаря\" замінити словами\n\"застосування та відпуск яких дозволяється лише за рецептом\nлікаря, а також внесених до переліку заборонених до рекламування\nлікарських засобів\";\n3) частину четверту викласти в такій редакції:\n\"4. Реклама лікарських засобів, медичних виробів, методів\nпрофілактики, діагностики, лікування і реабілітації повинна\nмістити:\nоб'єктивну інформацію про лікарський засіб, медичний виріб,\nметод профілактики, діагностики, лікування, реабілітації і\nздійснюватися так, щоб було зрозуміло, що наведене повідомлення є\nрекламою, а рекламований товар є лікарським засобом, медичним\nвиробом, методом профілактики, діагностики, лікування,\nреабілітації;\nвимогу про необхідність консультації з лікарем перед\nзастосуванням лікарського засобу чи медичного виробу;\nрекомендацію щодо обов'язкового ознайомлення з інструкцією на\nлікарський засіб;\nтекст попередження такого змісту: \"Самолікування може бути\nшкідливим для вашого здоров'я\", що займає не менше 15 відсотків\nплощі (тривалості) всієї реклами\";\n4) у частинах п'ятій, сьомій і тринадцятій слова \"медичної\nтехніки\" замінити словами \"медичних виробів та\";\n5) у частині шостій:\nв абзаці першому слова \"медичної техніки\" замінити словами\n\"медичних виробів та\";\nабзаци другий і третій викласти в такій редакції:\n\"відомостей, які можуть справляти враження, що за умови\nзастосування лікарського засобу чи медичного виробу консультація з\nфахівцем не є необхідною;\nвідомостей про те, що лікувальний ефект від застосування\nлікарського засобу чи медичного виробу є гарантованим\";\nв абзацах п'ятому, сьомому, восьмому та дев'ятому слова\n\"медичної техніки\" у всіх відмінках замінити словами \"медичних\nвиробів\" у відповідному відмінку;\nв абзаці тринадцятому слова \"лікарського засобу\" замінити\nсловами \"товару, що рекламується\";\n6) частину дев'яту викласти в такій редакції:\n\"9. У рекламі товарів та методів, що не належать до\nлікарських засобів, медичних виробів, методів профілактики,\nдіагностики, лікування і реабілітації, а також у рекламі харчових\nпродуктів для спеціального дієтичного споживання, функціональних\nхарчових продуктів та дієтичних добавок забороняється посилатися\nна те, що вони мають лікувальні властивості\".\nII. Прикінцеві положення\n1. Цей Закон набирає чинності з дня, наступного за днем його\nопублікування, крім підпункту 6 пункту 2 та пункту 4 розділу I\nцього Закону, які набирають чинності через шість місяців з дня\nнабрання чинності цим Законом.\n2. Встановити, що реклама лікарських засобів, зареєстрованих\nв Україні до набрання чинності підпунктом 6 пункту 2 та пунктом 4\nрозділу I цього Закону, може здійснюватися лише після внесення\nвідповідних змін до Державного реєстру лікарських засобів України.\n3. Кабінету Міністрів України у тримісячний строк з дня\nнабрання чинності цим Законом:\nпривести свої нормативно-правові акти у відповідність із цим\nЗаконом та забезпечити розробку та прийняття нових\nнормативно-правових актів, необхідність яких випливає з цього\nЗакону;\nзабезпечити перегляд і скасування міністерствами та іншими\nцентральними органами виконавчої влади України їх\nнормативно-правових актів, що суперечать цьому Закону, та\nприйняття ними нових нормативно-правових актів, необхідність яких\nвипливає з цього Закону.\n\nПрезидент України В.ЯНУКОВИЧ\n\nм. Київ, 20 грудня 2011 року\nN 4196-VI\n\nПро внесення змін до деяких законів України у сфері охорони здоров'я щодо посилення контролю за обігом лікарських засобів, харчових продуктів для спеціального дієтичного споживання, функціональних харчових продуктів та дієтичних добавок\nЗакон України від 20.12.2011 № 4196-VI\n\nРедакція від 28.06.2015 , підстава — 222-VIII\nПостійна адреса:\nhttps://zakon.rada.gov.ua/go/4196-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}