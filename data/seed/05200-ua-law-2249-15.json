{
  "id": "ua-law-2249-15",
  "type": "statute",
  "title": "Закон України (2249-15)",
  "title_en": "",
  "short_name": "2249-15",
  "status": "in_force",
  "issued_date": "2004-12-16",
  "url": "https://zakon.rada.gov.ua/laws/show/2249-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\n( Відомості Верховної Ради України (ВВР), 2005, N 5, ст.116 )\n\nВерховна Рада України п о с т а н о в л я є :\nI. Внести зміни до таких законів України:\n1. Закон України \"Про дорожній рух\" ( 3353-12 ) (Відомості\nВерховної Ради України, 1993 р., N 31, ст. 338; 1994 р., N 46,\nст. 414; 1999 р., N 19, ст. 173; 2002 р., N 26, ст. 176, N 29,\nст. 194; 2003 р., N 29, ст. 233; 2004 р., N 6, ст. 38, N 22,\nст. 317; 2005 р., N 1, ст. 1) доповнити статтею 26-1 такого\nзмісту:\n\" Стаття 26-1. Обмеження або заборона дорожнього руху\nпід час проїзду окремих осіб, щодо яких\nздійснюється державна охорона\nТимчасово обмежувати або забороняти рух транспортних засобів,\nпішоходів на окремих ділянках вулиць, автомобільних доріг\nдозволяється під час проїзду автомобільним транспортом Президента\nУкраїни, Голови Верховної Ради України, Прем'єр-міністра України,\nа також глав іноземних держав, парламентів і урядів, керівників\nміжнародних міжурядових організацій та іноземних делегацій, які\nперебувають в Україні з офіційним візитом.\nБезпечний та безперешкодний проїзд автомобільного транспорту\nз особами, зазначеними в частині першій цієї статті,\nзабезпечується спеціальними підрозділами Державтоінспекції\nМіністерства внутрішніх справ України, Управління державної\nохорони України шляхом введення тимчасового обмеження або заборони\nруху інших учасників дорожнього руху за допомогою регулювання\nдорожнього руху та з використанням спеціальних автомобілів або\nмотоциклів з розпізнавальним пофарбуванням і написами\nвстановленого зразка з увімкненими спеціальними світловими та, за\nнеобхідності, звуковими сигналами.\nТимчасове обмеження або заборона руху транспортних засобів,\nпішоходів на окремих ділянках вулиць, автомобільних доріг\nвстановлюється не раніше ніж за десять хвилин до та відміняються\nне пізніше ніж через три хвилини після проїзду осіб, зазначених у\nчастині першій цієї статті.\nПід час проїзду автомобільного транспорту з особами,\nзазначеними в частині першій цієї статті, дозволяється рух\nавтомобілів швидкої медичної допомоги, пожежної охорони, міліції,\nоперативно-рятувальних та інших аварійних служб, які виконують\nневідкладні службові завдання.\nТимчасово обмежувати або забороняти рух транспортних засобів,\nпішоходів на окремих ділянках вулиць, автомобільних доріг під час\nпроїзду автомобільним транспортом інших осіб, крім зазначених у\nчастині першій цієї статті, забороняється.\nБезперешкодний проїзд офіційних делегацій та осіб, щодо яких\nздійснюється супровід кортежем (ескортом), забезпечується\nмобільним загоном мотоциклів або автомобілів.\nТакий супровід здійснюється за відповідною технологією та в\nпорядку, визначеному Міністерством внутрішніх справ України і\nУправлінням державної охорони України\".\n2. Пункт 3 статті 18 Закону України \"Про державну охорону\nорганів державної влади України та посадових осіб\" ( 160/98-ВР )\n(Відомості Верховної Ради України, 1998 р., N 35, ст. 236;\n2003 р., N 27, ст. 209) після слів \"і дорогах\" доповнити словами\n\"відповідно до закону\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України в тримісячний строк з дня\nнабрання чинності цим Законом привести свої нормативно-правові\nакти у відповідність із цим Законом.\n\nПрезидент України Л.КУЧМА\n\nм. Київ, 16 грудня 2004 року\nN 2249-IV\n\nПро внесення змін до деяких законів України\nЗакон України від 16.12.2004 № 2249-IV\n\nПрийняття від 16.12.2004\nПостійна адреса:\nhttps://zakon.rada.gov.ua/go/2249-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}