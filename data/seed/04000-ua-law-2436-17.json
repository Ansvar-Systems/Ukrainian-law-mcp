{
  "id": "ua-law-2436-17",
  "type": "statute",
  "title": "Закон України (2436-17)",
  "title_en": "",
  "short_name": "2436-17",
  "status": "in_force",
  "issued_date": "2010-07-06",
  "url": "https://zakon.rada.gov.ua/laws/show/2436-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо видачі експлуатаційних дозволів\n( Відомості Верховної Ради України (ВВР), 2010, N 46, ст.540 )\n\nВерховна Рада України п о с т а н о в л я є :\nI. Внести зміни до таких законів України:\n1. Частину першу статті 4 Закону України \"Про рибу, інші\nводні живі ресурси та харчову продукцію з них\" ( 486-15 )\n(Відомості Верховної Ради України, 2003 р., N 15, ст. 107)\nвикласти в такій редакції:\n\"Переробку продуктів лову мають право здійснювати суб'єкти\nгосподарювання за наявності експлуатаційного дозволу для\nпотужностей (об'єктів) з переробки таких продуктів, що видається\nвідповідним головним державним інспектором ветеринарної медицини\nабо відповідним головним державним санітарним лікарем у\nвстановленому законодавством порядку\".\n2. У Законі України \"Про безпечність та якість харчових\nпродуктів\" ( 771/97-ВР ) (Відомості Верховної Ради України,\n2005 р., N 50, ст. 533):\n1) у пункті 6 частини другої статті 10 слово \"скасовувати\"\nзамінити словом \"анульовувати\";\n2) у статті 22:\nу частині четвертій слова \"скасування та поновлення, а також\nоплати за отримання\" замінити словами \"анулювання та поновлення, а\nтакож розмір плати за видачу та поновлення\";\nдоповнити частинами п'ятою - восьмою такого змісту:\n\"5. Рішення про видачу або відмову у видачі експлуатаційного\nдозволу приймається протягом 30 робочих днів з дня надходження\nдокументів для видачі експлуатаційного дозволу на виробництво\nта/або обіг харчових продуктів на розгляд санітарної служби.\nРішення про видачу або відмову у видачі експлуатаційного\nдозволу приймається протягом 30 робочих днів з дня надходження\nдокументів для видачі експлуатаційного дозволу на виробництво\nхарчових продуктів на розгляд ветеринарної служби.\n6. Підставою для відмови у видачі експлуатаційного дозволу\nоператорові потужності (об'єкта), що провадить діяльність з\nвиробництва та/або обігу харчових продуктів, підконтрольних\nсанітарній службі, є:\n1) зареєстровані протягом останніх шести місяців випадки\nхарчових отруєнь, гострих кишкових інфекцій або інших захворювань,\nде фактором передачі, доведеним у встановленому законодавством\nпорядку, були харчові продукти, вироблені на потужності (об'єкті),\nзаявленій для видачі експлуатаційного дозволу;\n2) зареєстровані факти виявлення небезпечної чи непридатної\nдо споживання продукції, виробленої на потужності (об'єкті),\nзаявленій для видачі експлуатаційного дозволу;\n3) відмова оператора потужності (об'єкта) у проведенні\nінспекції, невиконання ним приписів, розпоряджень, виданих за\nрезультатами проведення органом державного нагляду (контролю)\nпланових та позапланових заходів.\n7. Підставою для відмови у видачі експлуатаційного дозволу\nоператорові потужності (об'єкта), що провадить діяльність з\nвиробництва харчових продуктів, підконтрольних ветеринарній\nслужбі, та операторові агропродовольчого ринку, крім підстав,\nвизначених у частині шостій цієї статті, також є:\n1) запровадження карантинних обмежень та/або карантину у\nзв'язку з виникненням інфекційних захворювань, у тому числі\nспільних для тварин і людей;\n2) нестворення адміністрацією (власником) агропродовольчого\nринку умов для належної роботи державної лабораторії\nветеринарно-санітарної експертизи - невиділення у користування\nслужбових приміщень, облаштованих опаленням, освітленням,\nвентиляцією, водопроводом з гарячою і холодною водою,\nканалізацією.\n8. Плата за видачу та поновлення експлуатаційного дозволу для\nпотужностей (об'єктів) з виробництва, переробки або реалізації\nхарчових продуктів, зараховується до Державного бюджету України\";\n3) у назві та тексті статті 23 слова \"скасування\" та\n\"скасований\" замінити відповідно словами \"анулювання\" та\n\"анульований\".\nII. Прикінцеві положення\n1. Цей Закон набирає чинності через тридцять днів з дня його\nопублікування.\n2. Кабінету Міністрів України у місячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України В.ЯНУКОВИЧ\n\nм. Київ, 6 липня 2010 року\nN 2436-VI\n\nПро внесення змін до деяких законів України щодо видачі експлуатаційних дозволів\nЗакон України від 06.07.2010 № 2436-VI\n\nПрийняття від 06.07.2010\nПостійна адреса:\nhttps://zakon.rada.gov.ua/go/2436-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}