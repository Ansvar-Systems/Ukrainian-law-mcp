{
  "id": "ua-law-610-19",
  "type": "statute",
  "title": "Закон України (610-19)",
  "title_en": "",
  "short_name": "610-19",
  "status": "in_force",
  "issued_date": "2015-07-15",
  "url": "https://zakon.rada.gov.ua/laws/show/610-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 1700-VII від 14.10.2014 }\n\nПро внесення змін до Закону України \"Про засади запобігання і протидії корупції\" щодо декларантів, які перебувають на військовій службі\n\n(Відомості Верховної Ради (ВВР), 2015, № 39, ст.373)\n\nВерховна Рада України постановляє:\n\n1. Внести до Закону України \"Про засади запобігання і протидії корупції\" (Відомості Верховної Ради України, 2011 р., № 40, ст. 404; 2014 р., № 11, ст. 132, № 20-21, ст. 712) такі зміни:\n\n1) частину першу статті 12 доповнити абзацом третім такого змісту:\n\n\"Суб’єкти декларування, які не мали можливості подати до 1 квітня за місцем роботи (служби) декларацію про майно, доходи, витрати і зобов’язання фінансового характеру за 2014 рік у зв’язку з мобілізацією відповідно до указів Президента України з метою підтримання бойової і мобілізаційної готовності Збройних Сил України та інших військових формувань України, подають таку декларацію за звітний рік протягом 30 робочих днів із дня закінчення суб’єктом декларування проходження військової служби, визначеного частиною другою статті 24 Закону України \"Про військовий обов’язок і військову службу\", або з дня його переходу на військову службу за контрактом\";\n\n2) примітку до форми декларації , що додається до Закону доповнити пунктом 14 такого змісту:\n\n\"14. У разі якщо суб’єкт декларування не може одержати інформацію про майно, доходи, видатки та зобов’язання фінансового характеру члена сім’ї, якого мобілізовано відповідно до указу Президента України, декларація за 2014 рік заповнюється без урахування інформації, невідомої суб’єкту декларування. У такому разі суб’єкт декларування разом із декларацією подає пояснювальну записку довільної форми, в якій зазначає, які саме позиції декларації не заповнені, та пояснює причини їх незаповнення. Суб’єкт декларування зобов’язаний подати уточнену декларацію за 2014 рік не пізніше 30 робочих днів з моменту усунення обставин, які перешкоджали йому одержати необхідні дані\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n15 липня 2015 року\n\n№ 610-VIII\n\nПро внесення змін до Закону України \"Про засади запобігання і протидії корупції\" щодо декларантів, які перебувають на військовій службі\nЗакон України від 15.07.2015 № 610-VIII\n\nВтрата чинності від 01.09.2016 , підстава — 1700-VII\nПостійна адреса:\nhttps://zakon.rada.gov.ua/go/610-19\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}