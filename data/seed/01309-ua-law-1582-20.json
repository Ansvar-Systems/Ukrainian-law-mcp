{
  "id": "ua-law-1582-20",
  "type": "statute",
  "title": "Закон України (1582-20)",
  "title_en": "",
  "short_name": "1582-20",
  "status": "in_force",
  "issued_date": "2021-06-29",
  "url": "https://zakon.rada.gov.ua/laws/show/1582-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення щодо окремих питань здійснення габаритно-вагового контролю\n\n(Відомості Верховної Ради України (ВВР), 2021, № 36, ст. 304)\n\nВерховна Рада України постановляє:\n\nI. Внести до Кодексу України про адміністративні правопорушення (Відомості Верховної Ради УРСР, 1984 р., № 51, ст. 1122) такі зміни:\n\n1. Статтю 14 -3 викласти в такій редакції:\n\n\" Стаття 14 -3 . Відповідальність за адміністративні правопорушення у сфері безпеки на автомобільному транспорті\n\nАдміністративну відповідальність за правопорушення у сфері безпеки на автомобільному транспорті, передбачені частиною другою статті 122 -2 , частинами другою і третьою статті 132 -1 цього Кодексу, зафіксовані за допомогою засобів фото- і кінозйомки, відеозапису, у тому числі в автоматичному режимі (за допомогою комплексу технічних засобів автоматичного визначення вагових, габаритних та інших параметрів транспортного засобу з функціями фотозйомки та/або відеозапису, що функціонують згідно із законодавством про захист інформації в інформаційно-телекомунікаційних системах), несе відповідальна особа - фізична особа або керівник юридичної особи, за якою зареєстровано транспортний засіб, а в разі якщо до Єдиного державного реєстру транспортних засобів внесено відомості про належного користувача відповідного транспортного засобу - належний користувач транспортного засобу, а якщо в Єдиному державному реєстрі юридичних осіб, фізичних осіб - підприємців та громадських формувань на момент запиту відсутні відомості про керівника юридичної особи, за якою зареєстрований транспортний засіб, - особа, яка виконує повноваження керівника такої юридичної особи.\n\nУ разі якщо транспортний засіб зареєстровано за межами території України і такий транспортний засіб відповідно до законодавства не підлягає державній реєстрації в Україні, до адміністративної відповідальності за правопорушення у сфері безпеки на автомобільному транспорті, зафіксовані за допомогою засобів фото- і кінозйомки, відеозапису, у тому числі в автоматичному режимі, притягається особа, яка ввезла такий транспортний засіб на територію України.\n\nВідповідальна особа, зазначена у частині першій цієї статті, або особа, яка ввезла транспортний засіб на територію України, звільняється від відповідальності за адміністративні правопорушення у сфері безпеки на автомобільному транспорті, зафіксовані за допомогою засобів фото- і кінозйомки, відеозапису, у тому числі в автоматичному режимі, у випадках, передбачених статтею 279 -7 цього Кодексу\".\n\n2. Частину другу статті 33 викласти в такій редакції:\n\n\"При накладенні стягнення враховуються характер вчиненого правопорушення, особа порушника, ступінь його вини, майновий стан, обставини, що пом’якшують і обтяжують відповідальність, крім випадків накладення стягнення за правопорушення у сфері забезпечення безпеки дорожнього руху, у тому числі зафіксовані в автоматичному режимі, безпеки на автомобільному транспорті, зафіксовані за допомогою засобів фото- і кінозйомки, відеозапису, у тому числі в автоматичному режимі, справ про адміністративні правопорушення, передбачені статтею 132 -2 цього Кодексу, та за порушення правил зупинки, стоянки, паркування транспортних засобів, зафіксовані в режимі фотозйомки (відеозапису). Особливості накладення стягнення при розгляді справ без участі особи, яка притягається до адміністративної відповідальності, за правопорушення у сфері забезпечення безпеки дорожнього руху, зафіксовані в автоматичному режимі, безпеки на автомобільному транспорті та за порушення правил зупинки, стоянки, паркування транспортних засобів, зафіксовані в режимі фотозйомки (відеозапису), встановлюються статтями 279 -1 -279 -8 цього Кодексу\".\n\n3. Частину другу статті 122 -2 викласти в такій редакції:\n\n\"Невиконання вимог уповноваженої посадової особи центрального органу виконавчої влади, що забезпечує реалізацію державної політики з питань безпеки на наземному транспорті, про зупинку транспортного засобу -\n\nтягне за собою накладення штрафу в розмірі трьох тисяч неоподатковуваних мінімумів доходів громадян\".\n\n4. У статті 132 -1 :\n\nчастину другу викласти в такій редакції:\n\n\"Перевищення встановлених законодавством габаритно-вагових норм під час руху великогабаритними і великоваговими транспортними засобами автомобільними дорогами, вулицями або залізничними переїздами -\n\nтягне за собою накладення штрафу в розмірі: п’ятисот неоподатковуваних мінімумів доходів громадян - у разі перевищення встановлених законодавством габаритно-вагових норм від 5% до 10% включно; однієї тисячі неоподатковуваних мінімумів доходів громадян - у разі перевищення встановлених законодавством габаритно-вагових норм понад 10%, але не більше 20%; двох тисяч неоподатковуваних мінімумів доходів громадян - у разі перевищення встановлених законодавством габаритно-вагових норм понад 20%, але не більше 30%; трьох тисяч неоподатковуваних мінімумів доходів громадян - у разі перевищення встановлених законодавством габаритно-вагових норм понад 30%\";\n\nдоповнити частиною третьою такого змісту:\n\n\"Ухилення або відмова від проходження габаритно-вагового контролю, а так само перевищення встановлених обмежень швидкості руху транспортних засобів, порушення вимог дорожніх знаків та розмітки проїзної частини доріг, розташування транспортних засобів на проїзній частині, вчинення правопорушень, передбачених частиною шостою статті 121 цього Кодексу, в зоні габаритно-вагового контролю -\n\nтягнуть за собою накладення штрафу в розмірі трьох тисяч неоподатковуваних мінімумів доходів громадян\";\n\nпримітку викласти в такій редакції:\n\n\"Примітка. Дія частини першої цієї статті не поширюється на правопорушення, пов’язані з перевищенням габаритних та/або вагових параметрів. Підставою для звільнення від відповідальності, передбаченої частинами першою і другою цієї статті, є наявність дозволу на проїзд автомобільними дорогами транспортних засобів, вагові або габаритні параметри яких перевищують нормативні\".\n\n5. Доповнити статтями 132 -2 і 188 -57 такого змісту:\n\n\" Стаття 132 -2 . Порушення вимог оформлення та внесення відомостей до товарно-транспортної накладної або інших визначених законодавством документів на вантаж\n\nВнесення (зазначення) вантажовідправником недостовірних відомостей про масу або габарити вантажу до товарно-транспортної накладної або іншого визначеного законодавством документа на вантаж, що не відповідають фактичним даним, який перевозиться, а так само внесення (зазначення) вантажовідправником відомостей про масу або габарити вантажу до товарно-транспортної накладної або іншого визначеного законодавством документа, які перевищують параметри, встановлені законодавством, за відсутності оформленого дозволу на проїзд автомобільними дорогами транспортних засобів, вагові або габаритні параметри яких перевищують нормативні, -\n\nтягнуть за собою накладення штрафу в розмірі трьох тисяч неоподатковуваних мінімумів доходів громадян.\n\nПримітка. Відповідальність за внесення (зазначення) вантажовідправником недостовірних відомостей про масу вантажу до товарно-транспортної накладної або іншого визначеного законодавством документа на вантаж, що не відповідають фактичним даним, настає у разі перевищення транспортним засобом, яким перевозиться зазначений вантаж, вагових нормативних параметрів, визначених законодавством\";\n\n\" Стаття 188 -57 . Невиконання законних вимог посадових осіб центрального органу виконавчої влади, що забезпечує реалізацію державної політики з питань безпеки на наземному транспорті\n\nНевиконання законних вимог посадових осіб центрального органу виконавчої влади, що забезпечує реалізацію державної політики з питань безпеки на наземному транспорті, щодо перевірки дотримання вимог законодавства про автомобільний транспорт, усунення порушень законодавства з безпеки на автомобільному транспорті або створення перешкод для виконання покладених на них обов’язків, завдань -\n\nтягне за собою накладення штрафу в розмірі від п’ятдесяти до ста п’ятдесяти неоподатковуваних мінімумів доходів громадян\".\n\n6. У статті 221 слово і цифри \"статтями 122 -2 \" замінити словами і цифрами \" частиною першою статті 122 -2 , статтями\", а після цифр \"188 -55 \" доповнити цифрами \"188 -57 \".\n\n7. У статті 229 :\n\nчастину першу після слова і цифр \"стаття 119\" доповнити словами і цифрами \" частина друга статті 122 -2 , частини друга , третя статті 132 -1 , стаття 132 -2 \";\n\nпункт 1 частини другої викласти в такій редакції:\n\n\"1) на автомобільному транспорті - посадові особи центрального органу виконавчої влади, що забезпечує реалізацію державної політики з питань безпеки на наземному транспорті ( частина друга статті 122 -2 , частини друга , третя статті 132 -1 , стаття 132 -2 , частини перша , друга , четверта , п’ята і сьома статті 133 -1 , стаття 133 -2 ); керівник перевізника, який в установленому законодавством порядку надає транспортні послуги, його заступники та контролери ( частина третя статті 119, частина п’ята статті 133, частина друга статті 134, абзаци четвертий , шостий та восьмий статті 135)\".\n\n8. Частину першу статті 249 після слів \"зафіксовані в автоматичному режимі\" доповнити словами і цифрами \"безпеки на автомобільному транспорті, зафіксованих за допомогою засобів фото- і кінозйомки, відеозапису, у тому числі в автоматичному режимі, справ про адміністративні правопорушення, передбачені статтею 132 -2 цього Кодексу та\".\n\n9. Друге речення частини першої статті 251 після слів \"що стосуються забезпечення безпеки дорожнього руху\" доповнити словами \"безпеки на автомобільному транспорті\".\n\n10. У статті 255 :\n\nу пункті 1 частини першої:\n\nабзац другий після цифр \"122\" доповнити словами і цифрами \" частина перша статті 122 -2 \";\n\nабзац \"центрального органу виконавчої влади, що забезпечує реалізацію державної політики з питань безпеки на наземному транспорті ( статті 136 , 141 , 142 , 164 - в частині, що стосується правопорушень у галузі господарської діяльності, пов’язаної з перевезенням пасажирів і вантажів)\" доповнити цифрами \"188 -57 \".\n\n11. У статті 258 :\n\nчастину другу викласти в такій редакції:\n\n\"Протокол не складається у разі вчинення адміністративних правопорушень, розгляд яких віднесено до компетенції Національної поліції, адміністративних правопорушень, передбачених частиною другою статті 122 -2 , частинами другою , третьою статті 132 -1 , статтею 132 -2 цього Кодексу, та адміністративних правопорушень у сфері забезпечення безпеки дорожнього руху, зафіксованих в автоматичному режимі, а також порушень правил зупинки, стоянки, паркування транспортних засобів, зафіксованих у режимі фотозйомки (відеозапису)\";\n\nчастину четверту після слів \"забезпечення безпеки дорожнього руху\" доповнити словами і цифрами \"безпеки на автомобільному транспорті, що зафіксовані за допомогою засобів фото- і кінозйомки, відеозапису, у тому числі в автоматичному режимі, та правопорушень, передбачених статтею 132 -2 цього Кодексу\";\n\nчастину п’яту після слів \"у тому числі зафіксованих в автоматичному режимі\" доповнити словами і цифрами \"безпеки на автомобільному транспорті, зафіксовані за допомогою засобів фото- і кінозйомки, відеозапису, у тому числі в автоматичному режимі, та правопорушень, передбачених статтею 132 -2 цього Кодексу\";\n\nчастину сьому викласти в такій редакції:\n\n\"У разі виявлення адміністративного правопорушення у сферах забезпечення безпеки дорожнього руху, зафіксованого за допомогою працюючих в автоматичному режимі спеціальних технічних засобів, що мають функції фото- і кінозйомки, відеозапису, безпеки на автомобільному транспорті, зафіксовані за допомогою засобів фото- і кінозйомки, відеозапису, у тому числі в автоматичному режимі, правопорушення, передбаченого статтею 132 -2 цього Кодексу, та/або порушення правил зупинки, стоянки, паркування транспортних засобів, зафіксованих у режимі фотозйомки (відеозапису), протокол про адміністративне правопорушення не складається, а постанова у справі про адміністративне правопорушення виноситься без участі особи, яка притягається до адміністративної відповідальності. Копії постанови у справі про адміністративне правопорушення та матеріалів, зафіксованих за допомогою працюючих в автоматичному режимі спеціальних технічних засобів, що мають функції фото- і кінозйомки, відеозапису чи засобів фото- і кінозйомки, відеозапису, надсилаються особі, яка притягається до адміністративної відповідальності, протягом п’ятнадцяти днів з дня винесення такої постанови, крім випадку, передбаченого частиною сьомою статті 279 -1 цього Кодексу\".\n\n12. Четверте речення частини першої статті 268 викласти в такій редакції: \"Особливості розгляду справ про адміністративні правопорушення у сферах забезпечення безпеки дорожнього руху, зафіксовані в автоматичному режимі, безпеки на автомобільному транспорті та про порушення правил зупинки, стоянки, паркування транспортних засобів, зафіксовані в режимі фотозйомки (відеозапису), встановлюються статтями 279 -1 -279 -8 цього Кодексу\".\n\n13. Статтю 276 після частини четвертої доповнити новою частиною такого змісту:\n\n\"Справи про адміністративні правопорушення, передбачені частиною другою статті 122 -2 , частинами другою , третьою статті 132 -1 цього Кодексу, зафіксовані за допомогою засобів фото- і кінозйомки, відеозапису, у тому числі в автоматичному режимі, розглядаються за місцем оброблення таких правопорушень. Справи про адміністративні правопорушення, передбачені статтею 132 -2 цього Кодексу, розглядаються за місцем їх виявлення\".\n\nУ зв’язку з цим частини п’яту - сьому вважати відповідно частинами шостою - восьмою.\n\n14. Статтю 279 -5 викласти в такій редакції:\n\n\" Стаття 279 -5 . Розгляд справ про адміністративне правопорушення у сфері безпеки на автомобільному транспорті\n\nУ разі якщо адміністративні правопорушення у сфері безпеки на автомобільному транспорті, передбачені частиною другою статті 122 -2 , частинами другою, третьою статті 132 -1 цього Кодексу, зафіксовані за допомогою засобів фото- і кінозйомки, відеозапису, у тому числі в автоматичному режимі, або в разі вчинення адміністративних правопорушень, передбачених статтею 132 -2 цього Кодексу, уповноважені на те посадові особи центрального органу виконавчої влади, що забезпечує реалізацію державної політики з питань безпеки на наземному транспорті, за даними Єдиного державного реєстру транспортних засобів, а в разі необхідності - за даними Єдиного державного реєстру юридичних осіб, фізичних осіб - підприємців та громадських формувань встановлюють відповідальну особу, зазначену у частині першій статті 14 -3 цього Кодексу, або вантажовідправника.\n\nЗа запитом уповноваженої на те посадової особи центрального органу виконавчої влади, що забезпечує реалізацію державної політики з питань безпеки на наземному транспорті (у тому числі за умови ідентифікації такої посадової особи за допомогою електронного цифрового підпису), відповідні органи (підрозділи) Міністерства внутрішніх справ України, Міністерства юстиції України зобов’язані надавати відомості про належного користувача транспортного засобу, фізичну особу, керівника юридичної особи, за якою зареєстровано транспортний засіб, особу, яка виконує повноваження керівника такої юридичної особи, з обов’язковим дотриманням Закону України \"Про захист персональних даних\".\n\nЗа запитом уповноваженої на те посадової особи центрального органу виконавчої влади, що забезпечує реалізацію державної політики з питань безпеки на наземному транспорті (у тому числі за умови ідентифікації такої посадової особи за допомогою електронного цифрового підпису), відповідні органи державної влади або місцевого самоврядування, їх посадові (службові) особи зобов’язані надати відомості про зареєстроване місце проживання (перебування) фізичної особи вантажовідправника.\n\nПостанова про накладення адміністративного стягнення за правопорушення, передбачені статтею 132 -2 цього Кодексу, та правопорушення у сфері безпеки на автомобільному транспорті, зафіксовані за допомогою засобів фото- і кінозйомки, відеозапису, у тому числі в автоматичному режимі, може виноситися без участі особи, яка притягається до адміністративної відповідальності.\n\nПостанова про накладення адміністративного стягнення надсилається особі, яка притягається до адміністративної відповідальності, протягом трьох днів з дня її винесення рекомендованим листом з повідомленням на адресу місця реєстрації (проживання) фізичної особи (місцезнаходження юридичної особи).\n\nДнем отримання постанови є дата, зазначена в поштовому повідомленні про вручення її особі, яка притягається до адміністративної відповідальності, або повнолітньому члену сім’ї такої особи. У разі якщо особа, яка притягається до адміністративної відповідальності, відмовляється від отримання постанови, днем отримання постанови є день проставлення в поштовому повідомленні відмітки про відмову від її отримання.\n\nУ разі невручення постанови адресату за зазначеною в Єдиному державному реєстрі транспортних засобів, Єдиному державному реєстрі юридичних осіб, фізичних осіб - підприємців та громадських формувань або Єдиному державному демографічному реєстрі адресою днем отримання постанови вважається день повернення поштового відправлення з позначкою про невручення до органу (підрозділу), уповноважена посадова особа якого винесла відповідну постанову\".\n\n15. У статті 279 -6 :\n\nназву і частину першу викласти в такій редакції:\n\n\" Стаття 279 -6 . Особливості розгляду справи про адміністративне правопорушення у сфері безпеки на автомобільному транспорті, вчинене на транспортному засобі, зареєстрованому за межами України\n\nУ разі якщо транспортний засіб зареєстровано за межами України, інформація про вчинене адміністративне правопорушення, передбачене частиною другою статті 122 -2 , частинами другою , третьою статті 132 -1 цього Кодексу, зафіксоване за допомогою засобів фото- і кінозйомки, відеозапису, у тому числі в автоматичному режимі, вноситься уповноваженою на те посадовою особою центрального органу виконавчої влади, що забезпечує реалізацію державної політики з питань безпеки на наземному транспорті, до відповідних електронних реєстрів Міністерства внутрішніх справ України та Державної прикордонної служби України\";\n\nу частині третій слова \"зафіксоване в автоматичному режимі\" замінити словами \"зафіксовані за допомогою засобів фото- і кінозйомки, відеозапису, у тому числі в автоматичному режимі\".\n\n16. У статті 279 -7 :\n\nназву викласти в такій редакції:\n\n\" Стаття 279 -7 . Звільнення відповідальної особи, зазначеної у частині першій статті 14 -3 цього Кодексу, особи, яка ввезла транспортний засіб на територію України, від адміністративної відповідальності за правопорушення у сфері безпеки на автомобільному транспорті\";\n\nу частині першій слова \"зафіксоване в автоматичному режимі\" замінити словами \"зафіксовані за допомогою засобів фото- і кінозйомки, відеозапису, у тому числі в автоматичному режимі\".\n\n17. У статті 279 -8 :\n\nназву викласти в такій редакції:\n\n\" Стаття 279 -8 . Інформування відповідальної особи, зазначеної у частині першій статті 14 -3 цього Кодексу, про правопорушення у сфері безпеки на автомобільному транспорті\";\n\nу частині першій слова \"в автоматичному режимі\" замінити словами \"за допомогою засобів фото- і кінозйомки, відеозапису, у тому числі в автоматичному режимі\";\n\nу частині четвертій слова \"зафіксоване в автоматичному режимі\" замінити словами \"зафіксовані за допомогою засобів фото- і кінозйомки, відеозапису, у тому числі в автоматичному режимі\".\n\n18. Друге речення статті 280 викласти в такій редакції: \"Особливості розгляду справ про адміністративне правопорушення у сфері забезпечення безпеки дорожнього руху, зафіксоване в автоматичному режимі, безпеки на автомобільному транспорті та про порушення правил зупинки, стоянки, паркування транспортних засобів, зафіксоване в режимі фотозйомки (відеозапису), встановлюються статтями 279 -1 -279 -8 цього Кодексу\".\n\n19. Частину четверту статті 283 після слів \"зафіксоване в автоматичному режимі\" доповнити словами \"безпеки на автомобільному транспорті, зафіксоване за допомогою засобів фото- і кінозйомки, відеозапису, у тому числі в автоматичному режимі\".\n\n20. Частину дев’яту статті 285 викласти в такій редакції:\n\n\"Особливості вручення постанови про адміністративне правопорушення у сфері забезпечення безпеки дорожнього руху, зафіксоване в автоматичному режимі, безпеки на автомобільному транспорті та про порушення правил зупинки, стоянки, паркування транспортних засобів, зафіксоване в режимі фотозйомки (відеозапису), визначаються статтями 279 -1 , 279 -2 , 279 -5 , 279 -6 цього Кодексу\".\n\n21. Статтю 289 після слів \"зафіксовані в автоматичному режимі\" доповнити словами та цифрами \"безпеки на автомобільному транспорті, зафіксовані за допомогою засобів фото- і кінозйомки, відеозапису, у тому числі в автоматичному режимі, постанов у справі про адміністративні правопорушення, передбачені статтею 132 -2 цього Кодексу\".\n\n22. У статті 291 :\n\nчастину першу після слів \"в автоматичному режимі\" доповнити словами та цифрами \"безпеки на автомобільному транспорті, зафіксованого за допомогою засобів фото- і кінозйомки, відеозапису, у тому числі в автоматичному режимі, постанов у справах про адміністративні правопорушення, передбачені статтею 132 -2 цього Кодексу, та\";\n\nпісля частини другої доповнити новою частиною такого змісту:\n\n\"Постанова у справі про адміністративне правопорушення у сфері безпеки на автомобільному транспорті, зафіксоване за допомогою засобів фото- і кінозйомки, відеозапису, у тому числі в автоматичному режимі, та постанова у справі про адміністративні правопорушення, передбачені статтею 132 -2 цього Кодексу, набирає законної сили після її вручення особі або отримання поштового повідомлення про вручення, або про відмову в її отриманні, або повернення поштового відправлення з позначкою про невручення\".\n\nУ зв’язку з цим частину третю вважати частиною четвертою.\n\n23. Частину третю статті 299 після слів \"зафіксовані в автоматичному режимі\" доповнити словами та цифрами \"безпеки на автомобільному транспорті, зафіксовані за допомогою засобів фото- і кінозйомки, відеозапису, у тому числі в автоматичному режимі, постанов у справах про адміністративні правопорушення, передбачені статтею 132 -2 цього Кодексу\".\n\n24. У статті 300 -2 :\n\nу назві слова \"зафіксоване в автоматичному режимі\" виключити;\n\nчастину першу викласти в такій редакції:\n\n\"У разі сплати особами, зазначеними у статті 14 -3 цього Кодексу, штрафу протягом 10 днів з дня набрання законної сили постановою про накладення адміністративного стягнення за правопорушення у сфері безпеки на автомобільному транспорті така постанова вважається виконаною\".\n\n25. У частині першій статті 307 слово і цифри \"статтею 300 -1 \" замінити словом і цифрами \"статтями 300 -1 , 300 -2 \".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, але не раніше дня набрання чинності Законом України \"Про внесення змін до деяких законодавчих актів України щодо окремих питань здійснення габаритно-вагового контролю\".\n\n2. Кабінету Міністрів України протягом трьох місяців з дня опублікування цього Закону:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n3. Кабінету Міністрів України щороку, починаючи з 2021 року, інформувати Верховну Раду України про стан виконання цього Закону.\n\nПрезидент України\n\nВ. ЗЕЛЕНСЬКИЙ\n\nм. Київ\n\n29 червня 2021 року\n\n№ 1582-IX\n\nПро внесення змін до Кодексу України про адміністративні правопорушення щодо окремих питань здійснення габаритно-вагового контролю\nЗакон України від 29.06.2021 № 1582-IX\n\nПрийняття від 29.06.2021\nПостійна адреса:\nhttps://zakon.rada.gov.ua/go/1582-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}