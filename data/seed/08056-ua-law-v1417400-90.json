{
  "id": "ua-law-v1417400-90",
  "type": "statute",
  "title": "Закон України (v1417400-90)",
  "title_en": "",
  "short_name": "v1417400-90",
  "status": "in_force",
  "issued_date": "1990-04-09",
  "url": "https://zakon.rada.gov.ua/laws/show/v1417400-90",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Поняття місцевого самоврядування",
      "content": "Місцеве (територіальне) самоврядування в СРСР - це\nсамоорганізація громадян для розв'язання безпосередньо або через\nоргани, які вони обирають, усіх питань місцевого значення,\nвиходячи з інтересів населення та особливостей\nадміністративно-територіальних одиниць, на основі законів і\nвідповідної матеріальної та фінансової бази."
    },
    {
      "provision_ref": "art2",
      "section": "2",
      "title": "Стаття 2. Система місцевого самоврядування",
      "content": "1. Система місцевого самоврядування включає місцеві Ради\nнародних депутатів, органи територіального громадського\nсамоврядування (ради і комітети мікрорайонів, житлових комплексів,\nдомові, вуличні, квартальні, селищні, сільські комітети та інші\nоргани), а також місцеві референдуми, збори, сходи громадян, інші\nформи безпосередньої демократії.\n2. Місцеве самоврядування здійснюється в межах\nадміністративно-територіальних одиниць.\n3. Первинним територіальним рівнем місцевого самоврядування\nможуть бути сільрада, селище (район), місто (район у місті).\nЗ урахуванням місцевих умов та національних особливостей\nсоюзні і автономні республіки визначають інші рівні місцевого\nсамоврядування.\nСільські населені пункти, селища, міста з метою більш\nефективного здійснення своїх прав та інтересів можуть\nоб'єднуватися в асоціації.\n4. Органи місцевого самоврядування функціонують у тісній\nвзаємодії з трудовими колективами, громадськими організаціями і\nрухами, створюють умови для реалізації кожним громадянином СРСР\nконституційного права на участь в управлінні державними і\nгромадськими справами.\nСтаття 3. Місцеві Ради народних депутатів - основна\nланка системи місцевого самоврядування\nОсновною ланкою в системі місцевого самоврядування є місцеві\nРади народних депутатів як представницькі органи влади. На своїй\nтериторії Ради координують діяльність усієї системи місцевого\nсамоврядування."
    },
    {
      "provision_ref": "art4",
      "section": "4",
      "title": "Стаття 4. Основні принципи місцевого самоврядування",
      "content": "Місцеве самоврядування здійснюється на принципах:\nволевиявлення народу через Ради народних депутатів, місцеві\nреферендуми та інші форми безпосередньої демократії;\nзаконності;\nсамостійності і незалежності Рад народних депутатів, їхньої\nвідповідальності за вирішення питань місцевого значення;\nзахисту прав та законних інтересів громадян;\nвиборності Рад народних депутатів, органів територіального\nгромадського самоврядування, їх підконтрольності населенню;\nгласності і врахування громадської думки;\nпоєднання місцевих і державних інтересів."
    },
    {
      "provision_ref": "art5",
      "section": "5",
      "title": "Стаття 5. Реалізація прав громадян у самоврядуванні",
      "content": "Громадяни, які проживають на відповідній території,\nбезпосередньо розв'язують найважливіші питання місцевого значення,\nобирають органи місцевого самоврядування, приймають рішення про їх\nрозпуск відповідно до законів союзних і автономних республік.\nСтаття 6. Основи визначення компетенції органів\nмісцевого самоврядування\n1. Органи місцевого самоврядування первинного територіального\nрівня наділяються цим Законом, законами союзних і автономних\nреспублік власною компетенцією. Компетенція встановлюється з\nурахуванням можливості її самостійної реалізації на даному рівні і\nїї не може бути змінено інакше як законом.\nМісцеві Ради народних депутатів різних рівнів мають право:\nза взаємною згодою перерозподіляти між собою окремі\nповноваження в галузі господарського і соціально-культурного\nбудівництва з урахуванням місцевих демографічних, територіальних,\nекономічних умов та національних особливостей;\nпередавати частину своїх повноважень органам територіального\nгромадського самоврядування.\n2. До компетенції крайових, обласних Рад народних депутатів\nможе бути віднесено повноваження щодо організації на договірних\nзасадах господарського і соціально-культурного обслуговування\nрайонів і міст, проведення міжтериторіальних заходів, фінансового\nсприяння збалансованості місцевих бюджетів у встановлених законом\nвипадках, подання методичної допомоги та забезпечення законності у\nздійсненні місцевого самоврядування.\n3. Місцеві Ради народних депутатів утворюють свої органи,\nвизначають їхні повноваження відповідно до законів Союзу РСР,\nсоюзних і автономних республік, самостійно встановлюють структуру\nі штати.\nРішення місцевих Рад народних депутатів, їхніх виконавчих та\nрозпорядчих органів, прийняті у межах своєї компетенції, є\nобов'язковими для виконання відповідно нижчестоящими Радами\nнародних депутатів, їхніми виконавчими і розпорядчими органами.\nМісцеві Ради народних депутатів, їхні виконавчі і розпорядчі\nоргани керуються у своїй діяльності Конституцією СРСР\n( n0001400-77 ), конституціями союзних і автономних республік,\nзаконами Союзу РСР, союзних і автономних республік. ( Частина\nдруга пункту 3 статті 6 в редакції Закону СРСР N 1744-I\n( v1744400-90 ) від 23.10.90 )\n4. Взаємовідносини між місцевими Радами народних депутатів\nбудуються відповідно до законодавчих актів Верховної Ради СРСР,\nВерховних Рад союзних і автономних республік.\n5. Місцеві Ради народних депутатів мають право утворювати і\nреорганізовувати створені ними територіальні та міжтериторіальні,\nгалузеві та міжгалузеві органи управління, затверджувати їхні\nструктуру і штати.\n6. Органи територіального громадського самоврядування\nвідповідно до законів Союзу РСР, союзних і автономних республік\nможуть наділятися правами юридичної особи.\nСтаття 7. Законодавство про місцеве самоврядування\nі місцеве господарство\n1. Місцеве самоврядування регулюється на основі Конституції\nСРСР конституціями союзних і автономних республік, цим Законом,\nіншими законами Союзу РСР, союзних і автономних республік.\n2. Чинність законів Союзу РСР, союзних і автономних республік\nпро місцеве самоврядування поширюється також на монофункціональні\nпоселення (території військових містечок, поселення закритого\nтипу).\nРОЗДІЛ II. ЕКОНОМІЧНА ОСНОВА МІСЦЕВОГО\nСАМОВРЯДУВАННЯ"
    },
    {
      "provision_ref": "art8",
      "section": "8",
      "title": "Стаття 8. Економічна база місцевого самоврядування",
      "content": "Економічну базу місцевого самоврядування становлять природні\nресурси (земля, її надра, води, ліси, рослинний і тваринний світ),\nкомунальна та інша власність, яка служить джерелом одержання\nдоходів місцевого самоврядування і задоволенню\nсоціально-економічних потреб населення відповідної території."
    },
    {
      "provision_ref": "art9",
      "section": "9",
      "title": "Стаття 9. Місцеве господарство і його склад",
      "content": "1. Місцеве господарство забезпечує безпосереднє задоволення\nпотреб населення і функціонування системи місцевого\nсамоврядування.\n2. Місцеве господарство складається з підприємств\n(об'єднань), організацій, установ, об'єктів виробничої та\nсоціальної інфраструктури, які є комунальною власністю відповідної\nадміністративно-територіальної одиниці.\n3. До складу місцевого господарства можуть включатися за\nзгодою власника підприємства (об'єднання), організації та\nустанови, які не перебувають у комунальній власності і діяльність\nяких пов'язана переважно з обслуговуванням населення.\nЗа згодою населення і органів місцевого самоврядування до\nскладу місцевого господарства може бути також включено об'єкти,\nстворені в результаті трудової участі громадян або придбані на\nїхні добровільні внески.\n4. Місцеві Ради народних депутатів у межах своєї компетенції\nможуть надавати підприємствам (об'єднанням), організаціям та\nустановам, які входять у місцеве господарство, переважне право\nкористування місцевими земельними та іншими природними ресурсами,\nматеріально-технічним постачанням з місцевих фондів.\n5. Місцеві Ради народних депутатів мають право без погодження\nз вищестоящими органами створювати за рахунок наявних у них коштів\nпідприємства, організації і соціально-культурні установи.\n6. Місцеві Ради народних депутатів координують діяльність\nпідприємств (об'єднань), організацій та установ місцевого\nгосподарства."
    },
    {
      "provision_ref": "art10",
      "section": "10",
      "title": "Стаття 10. Комунальна власність",
      "content": "1. Комунальна власність становить основу місцевого\nгосподарства. Розпорядження й управління комунальною власністю\nздійснюють від імені населення адміністративно-територіальних\nодиниць відповідні Ради народних депутатів і уповноважені ними\nоргани.\n2. До комунальної власності належить майно, яке передається\nбезоплатно Союзом РСР, союзними і автономними республіками, іншими\nсуб'єктами, а також майно, яке створюється або придбається\nмісцевою Радою народних депутатів за рахунок належних їй коштів.\nМісцеві Ради народних депутатів мають право вносити\nпропозиції про передачу або продаж у комунальну власність\nвідповідних адміністративно-територіальних одиниць підприємств\n(об'єднань), організацій, установ, їхніх структурних підрозділів,\nа також інших об'єктів, які належать до інших форм державної\nвласності, якщо вони мають особливо важливе значення для\nзабезпечення комунально-побутових і соціально-культурних потреб\nнаселення даної території, функціонування місцевого господарства.\nПорядок передачі, купівлі, продажу, а також перелік\nдержавного майна, яке безоплатно передається до складу власності\nадміністративно-територіальних одиниць різного рівня, порядок\nрозгляду спорів, що при цьому виникають, визначаються відповідно\nВерховною Радою СРСР, Верховними Радами союзних і автономних\nреспублік.\nСтаття 11. Взаємовідносини органів місцевого\nсамоврядування з підприємствами\nГосподарські відносини органів місцевого самоврядування з\nпідприємствами (об'єднаннями), організаціями та установами, які не\nперебувають у комунальній власності, будуються на податковій і\nдоговірній основі.\nСтаття 12. Планування соціально-економічного розвитку\nтериторії\nМісцева Рада народних депутатів самостійно розробляє і\nзатверджує плани соціально-економічного розвитку території у межах\nнаявних повноважень, виходячи з матеріально-фінансових ресурсів,\nмаксимального залучення місцевих ресурсів та резервів виробництва,\nінтересів охорони навколишнього середовища.\nСтаття 13. Матеріально-технічне забезпечення і\nтоварообмін між територіями\n1. Матеріально-технічне забезпечення органів місцевого\nсамоврядування та об'єктів місцевого господарства здійснюється в\nумовах повної економічної самостійності учасників господарської\nдіяльності на основі прямих договорів, що укладаються між ними, а\nтакож шляхом оптової, роздрібної торгівлі у встановленому порядку.\nПри централізованому розподілі матеріальні ресурси, необхідні\nдля соціально-економічного розвитку території, обслуговування\nнаселення, будівництва, охорони навколишнього середовища,\nзадоволення інших місцевих потреб, виділяються місцевим Радам\nнародних депутатів відповідними органами союзних і автономних\nреспублік.\n2. Товарообмін між територіями здійснюється в умовах\nвідкритості територіальних ринків. Місцеві Ради народних депутатів\nне мають права запроваджувати обмеження на ввіз та вивіз продукції\nі товарів за межі відповідної території."
    },
    {
      "provision_ref": "art14",
      "section": "14",
      "title": "Стаття 14. Участь у зовнішньоекономічних зв'язках",
      "content": "1. Місцеві Ради народних депутатів організовують\nзовнішньоекономічні зв'язки, беруть у них участь на принципах\nвалютної самоокупності відповідно до законів Союзу РСР, союзних і\nавтономних республік.\nМісцеві Ради народних депутатів сприяють розширенню\nзовнішньоекономічних зв'язків підприємств (об'єднань), організацій\nта установ, розміщених на їхній території, розвиткові експортної\nбази і збільшенню виробництва продукції (робіт, послуг).\n2. Місцеві Ради народних депутатів і створювані ними органів\nмають право:\nукладати договори із зарубіжними партнерами на реалізацію і\nпридбання продукції за рахунок наявних валютних коштів або на\nіншій основі;\nстворювати спільні підприємства для випуску товарів народного\nспоживання і надання послуг населенню, брати участь у створенні\nспільних із зарубіжними партнерами наукових, культурних,\nтуристських, фізкультурно-оздоровчих центрів, інших організацій у\nпитаннях економічного і науково-технічного співробітництва,\nзв'язаних із забезпеченням соцільної і виробничої сфер сучасним\nустаткуванням, засобами механізації для житлово-комунального,\nміського господарства, підприємств для переробки\nсільськогосподарської продукції, розвитком їхньої матеріальної\nбази;\nорганізовувати прикордонну і прибережну торгівлю.\nРОЗДІЛ III. ФІНАНСОВА ОСНОВА МІСЦЕВОГО САМОВРЯДУВАННЯ"
    },
    {
      "provision_ref": "art15",
      "section": "15",
      "title": "Стаття 15. Фінансові ресурси",
      "content": "Фінансові ресурси місцевого самоврядування складаються з\nбюджетних і позабюджетних коштів місцевих Рад народних депутатів,\nа також коштів інших органів територіального самоврядування."
    },
    {
      "provision_ref": "art16",
      "section": "16",
      "title": "Стаття 16. Місцевий бюджет",
      "content": "1. Місцеві Ради народних депутатів самостійно розробляють,\nзатверджують і виконують бюджети відповідних територій в інтересах\nнаселення. Втручання вищестоящих органів у процес розроблення,\nзатвердження і виконання місцевих бюджетів не допускається.\n2. Мінімальні розміри місцевих бюджетів визначаються на\nоснові нормативів бюджетної забезпеченості на одного жителя, які\nвстановлюються союзними і автономними республіками."
    },
    {
      "provision_ref": "art17",
      "section": "17",
      "title": "Стаття 17. Доходи місцевих бюджетів",
      "content": "1. У бюджети первинного рівня місцевого самоврядування\nповністю зараховуються доходи:\nприбутковий податок з громадян СРСР, іноземних громадян та\nосіб без громадянства, які проживають на території місцевої Ради;\nподаток на фонд оплати праці колгоспників;\nподаток з виробничих кооперативів;\nорендна плата за землю;\nземельний податок, який може частково централізуватись у\nбюджетах союзних і автономних республік;\nмісцеві податки і збори.\n2. У місцеві бюджети повністю зараховуються також доходи:\nподаток на прибуток (доход), плата за природні ресурси від\nпідприємств (об'єднань), організацій, які входять до складу\nмісцевого господарства, а також спільних підприємств відповідно до\nчастки в них місцевих Рад народних депутатів;\nтериторіальний податок, що справляється з прибутку (доходу)\nсоюзних, республіканських, інших підприємств (об'єднань),\nорганізацій, які не входять до складу відповідного місцевого\nгосподарства, за ставками, що визначаються законами союзних і\nавтономних республік у межах встановленої частини податку з\nприбутку цих підприємств (об'єднань), організацій, що надходить у\nбюджети республік;\nплата за трудові ресурси;\nприбутковий податок з колгоспів, споживчої кооперації та\nгромадських організацій;\nдержавна пошлина, плата за патенти на індивідуальну трудову\nдіяльність;\nнадходження від здавання в оренду майна, яке перебуває в\nкомунальній власності місцевих Рад народних депутатів;\nінші доходи відповідно до законів Союзу РСР, союзних і\nавтономних республік.\n3. У місцеві бюджети провадяться відрахування за стабільними\nдовгочасними нормативами:\nвід плати за природні ресурси;\nвід податку з обороту;\nвід інших доходів, передбачених законами Союзу РСР, союзних і\nавтономних республік.\nНормативи відрахувань у відповідні місцеві бюджети\nзатверджуються вищестоящими Радами народних депутатів залежно від\nзагальної суми доходів і загальної суми видатків місцевого бюджету\nта соціальних нормативів, які встановлюються органами державної\nвлади Союзу РСР, союзних і автономних республік.\n4. Ставки плати за трудові і природні ресурси є стабільними,\nдовгочасними і встановлюються законами союзних і автономних\nреспублік. Вони можуть диференціюватися залежно від\nпрацезабезпеченості, економічної оцінки природних ресурсів\nтериторій.\nПлатежі підприємств вносяться у бюджет за місцезнаходженням\nпідприємств, їхніх філіалів, інших структурних одиниць і\nпідрозділів. Розподіл платежів підприємств, які мають на даній\nтериторії філіали, провадиться пропорційно до частки їхніх\nпрацівників у загальній кількості зайнятих на підприємстві.\n5. Місцеві Ради народних депутатів відповідно до законів\nСоюзу РСР, союзних і автономних республік встановлюють:\nставки податку з прибутку для підприємств та інших об'єктів\nмісцевого господарства, що належать до комунальної власності;\nмісцеві податки, збори і пошлини.\n6. У місцеві бюджети можуть направлятися дотації, субвенції і\nсубсидії з вищестоящих бюджетів.\n7. Місцеві Ради народних депутатів мають право надавати\nокремим платникам пільги щодо податків і платежів, які надходять у\nвідповідний місцевий бюджет."
    },
    {
      "provision_ref": "art18",
      "section": "18",
      "title": "Стаття 18. Видатки місцевих бюджетів",
      "content": "1. Місцеві Ради народних депутатів самостійно:\nвизначають напрями використання коштів місцевих бюджетів,\nвитрачають бюджетні кошти;\nзбільшують у межах наявних у них коштів норми витрат на\nутримання житлово-комунального господарства, закладів охорони\nздоров'я, народної освіти, соціального забезпечення, культури і\nспорту, органів внутрішніх справ, охорони природи, визначають\nдодаткові пільги і виплати при поданні допомоги окремим категоріям\nнаселення;\nвстановлюють розмір видатків на утримання органів місцевого\nуправління;\nутворюють резервні фонди.\n2. Доходи, додатково одержані при виконанні місцевих\nбюджетів, а також суми перевищення доходів над видатками, які\nутворюються в результаті перевиконання доходів або економії у\nвидатках, залишаються в розпорядженні місцевих Рад народних\nдепутатів, вилученню на підлягають і використовуються за їхнім\nрозсудом."
    },
    {
      "provision_ref": "art19",
      "section": "19",
      "title": "Стаття 19. Позабюджетні фонди",
      "content": "1. Місцеві Ради народних депутатів утворюють позабюджетні\nфонди, до яких включаються:\nдодаткові доходи і зекономлені фінансові ресурси, одержані за\nрахунок здійснення організованих місцевими Радами заходів щодо\nрозв'язання економічних і соціальних проблем;\nдобровільні внески і пожертвування громадян, підприємств\n(об'єднань), організацій та установ;\nдоходи від місцевих позик і місцевих грошово-речових лотерей,\nаукціонів;\nштрафи, які справляються за одержання підприємствами та\nорганізаціями необгрунтованого прибутку (доходів) у зв'язку із\nзавищенням цін (тарифів) на продукцію (роботи, послуги);\nштрафи за забруднення навколишнього середовища і\nнераціональне використання природних ресурсів та інші порушення\nприродоохоронного законодавства, санітарних норм і правил, а також\nплатежі, які компенсують заподіяну шкоду. Суми цих штрафів і\nплатежів використовуються на проведення природоохоронних і\nоздоровчих заходів;\nштрафи за адміністративні правопорушення, вчинені на\nтериторії місцевої Ради, а також грошові нарахування, що\nнакладаються відповідними органами народного контролю;\n50 процентів виявлених перевірками прихованих або занижених\nдоходів підприємств (об'єднань), організацій та установ,\nрозміщених на території місцевої Ради народних депутатів;\nдоходи від реалізації безгосподарного і конфіскованого майна;\nінші позабюджетні кошти.\n2. Кошти позабюджетних фондів перебувають на спеціальних\nрахунках, які відкриваються в установах банків, вилученню не\nпідлягають і витрачаються за розсудом місцевих Рад народних\nдепутатів.\n3. Місцеві Ради народних депутатів за згодою підприємств\n(об'єднань), організацій, установ, населення можуть об'єднувати\nїхні кошти, а також бюджетні і позабюджетні кошти на будівництво,\nрозширення, ремонт та утримання на пайових засадах об'єктів\nсоціальної і виробничої інфраструктури, а також на природоохоронні\nзаходи."
    },
    {
      "provision_ref": "art20",
      "section": "20",
      "title": "Стаття 20. Валютні фонди",
      "content": "Місцеві Ради народних депутатів мають право формувати валютні\nфонди за рахунок відрахувань за стабільними довгочасними\nнормативами від валютної виручки підприємств (об'єднань) та\nорганізацій.\nСтаття 21. Фінансові ресурси територіального громадського\nсамоврядування\n1. Фінансові ресурси територіального громадського\nсамоврядування утворюються за рахунок добровільних внесків і\nпожертвувань підприємств (об'єднань), організацій, установ,\nнаселення, доходів від створених підприємств, проведених заходів.\n2. Місцеві Ради народних депутатів мають право передавати\nчастину своїх фінансових ресурсів органам територіального\nгромадського самоврядування.\n3. Органи територіального громадського самоврядування:\nсамостійно використовують наявні в їхньому розпорядженні\nфінансові ресурси відповідно до цілей своєї діяльності, в тому\nчислі на утримання створюваних ними органів;\nмають право відкривати в установах банків рахунки для\nгрошових операцій.\nСтаття 22. Участь органів місцевого самоврядування у\nкредитних відносинах та організації грошового\nобігу\n1. Місцеві Ради народних депутатів та інші органи місцевого\nсамоврядування, які є юридичними особами, мають право:\nкористуватись на договірних засадах кредитами на виробничі і\nсоціальні цілі;\nбрати участь власними ресурсами у створенні та діяльності\nфінансово-кредитних установ на акціонерній або пайовій основі\nвідповідно до законів Союзу РСР, союзних і автономних республік;\nстворювати цільові фонди і передавати їх будь-якій установі\nбанку як ресурси кредитування цільових програм і заходів для\nрозв'язання територіальних завдань.\n2. Місцеві Ради народних депутатів мають право складати\nтериторіальні зведені фінансові баланси. Відповідні державні і\nгромадські органи, підприємства (об'єднання), організації та\nустанови подають у Раду народних депутатів та її виконавчі і\nрозпорядчі органи відомості, необхідні для їх складення.\nРОЗДІЛ IV. ГАРАНТИ МІСЦЕВОГО САМОВРЯДУВАННЯ\nСтаття 23. Забезпечення повноважень органів місцевого\nсамоврядування щодо розвитку території\nПитання створення або перетворення економічних і соціальних\nоб'єктів, використання природних ресурсів на відповідній території\nвирішуються тільки за згодою місцевої Ради народних депутатів.\n\nПідприємства (об'єднання), організації та установи, незалежно від\nїхньої підпорядкованості і форми власності, не мають права вносити\nзміни до планів своєї діяльності у питаннях, обумовлених договором\nз місцевою Радою, а також в обов'язковому порядку погоджують з\nвідповідною Радою народних депутатів заходи, які можуть призвести\nдо екологічних, демографічних та інших наслідків, що зачіпають\nінтереси населення території."
    },
    {
      "provision_ref": "art24",
      "section": "24",
      "title": "Стаття 24. Забезпечення соціалістичної законності",
      "content": "1. Рішення референдумів, зборів, сходів громадян, місцевих\nРад народних депутатів, органів територіального громадського\nсамоврядування не повинні суперечити законам Союзу РСР, союзних і\nавтономних республік.\n2. Місцеві Ради народних депутатів мають право:\nпред'являти в суд або державний арбітраж вимоги про визнання\nнедійсними актів органів державного управління, місцевого\nсамоврядування, підприємств (об'єднань), організацій та установ,\nякі порушують права і законні інтереси громадян, що проживають на\nданій території, а також повноваження місцевої Ради народних\nдепутатів, і до прийняття рішення судом або арбітражем припиняти\nдію оспорюваних актів органів місцевого самоврядування,\nпідприємств (об'єднань), організацій та установ;\nздійснювати в разі стихійних лих, екологічних катастроф,\nепідемій, епізоотій, пожеж та порушень громадського порядку\nпередбачені законом особливі заходи для гарантування особистої\nбезпеки громадян, захисту їхніх прав і законних інтересів, охорони\nвсіх форм власності та правопорядку;\nу передбачених законом випадках приймати рішення, які\nвстановлювали б адміністративну відповідальність за їх порушення;\nздійснювати інші повноваження, передбачені законами Союзу\nРСР, союзних і автономних республік.\nСтаття 25. Обов'язковість рішень і захист прав місцевого\nсамоврядування\n1. Рішення місцевого референдуму у питаннях, віднесених до\nвідання місцевого самоврядування законами союзних і автономних\nреспублік, є обов'язковими для відповідних Рад народних депутатів,\nорганів територіального громадського самоврядування, всіх\nорганізацій і громадян на даній території.\n2. Рішення місцевих Рад народних депутатів, що приймаються у\nмежах повноважень, встановлених цим Законом, іншими законами Союзу\nРСР, союзних і автономних республік, є обов'язковими для виконання\nвсіма розміщеними на підвідомчій території підприємствами\n(об'єднаннями), організаціями, установами, кооперативами,\nгромадськими організаціями та їхніми органами, службовими особами\nі громадянами.\n3. Підприємства (об'єднання), організації, установи і\nгромадяни несуть перед органами місцевого самоврядування\nвідповідальність, у тому числі майнову, відшкодовуючи в повному\nобсязі збитки, заподіяні їхніми рішеннями, діями або бездіяльністю\nінтересам населення, місцевому господарству, навколишньому\nсередовищу, а також шкоду, заподіяну в результаті невиконання\nрішень органів місцевого самоврядування.\nЗахист прав і законних інтересів органів місцевого\nсамоврядування забезпечується судом або державним арбітражем\nвідповідно до законів Союзу РСР, союзних і автономних республік.\nНезгоди, які виникають між місцевими Радами народних\nдепутатів різних рівнів у питаннях зміни їхньої компетенції,\nрозглядаються у порядку, який встановлюється законами союзних і\nавтономних республік."
    },
    {
      "provision_ref": "art26",
      "section": "26",
      "title": "Стаття 26. Відповідальність органів місцевого самоврядування",
      "content": "Органи місцевого самоврядування несуть відповідальність за\nзаконність рішень, що приймаються.\nСпори щодо поновлення порушених прав підприємств (об'єднань),\nорганізацій, установ і громадян, які виникають у результаті дій\nабо бездіяльності органів місцевого самоврядування, вирішуються в\nсуді або в державному арбітражі.\nШкода, заподіяна в результаті неправомірних рішень, дій або\nбездіяльності органів місцевого самоврядування, відшкодовується\nними у повному обсязі підприємствам (об'єднанням), установам,\nорганізаціям і громадянам за рахунок власних коштів.\nСтаття 27. Розгляд пропозицій органів місцевого\nсамоврядування\nНайвищі органи державної влади й управління Союзу РСР,\nсоюзних і автономних республік, загальносоюзні і республіканські\nоргани громадських організацій зобов'язані розглядати і\nвраховувати у своїй діяльності пропозиції органів місцевого\nсамоврядування, повідомляти їм результати розгляду.\nПрезидент Союзу Радянських\nСоціалістичних Республік М.ГОРБАЧОВ\n\nМосква, Кремль. 9 квітня 1990 р.\nN 1417-I"
    }
  ],
  "definitions": []
}