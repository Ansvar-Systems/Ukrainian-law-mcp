{
  "id": "ua-law-1520-20",
  "type": "statute",
  "title": "Закон України (1520-20)",
  "title_en": "",
  "short_name": "1520-20",
  "status": "in_force",
  "issued_date": "2021-06-02",
  "url": "https://zakon.rada.gov.ua/laws/show/1520-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art51-2",
      "section": "51-2",
      "title": "Стаття 51-2. Державна підтримка і гарантії меценатської діяльності у сфері фізичної культури і спорту",
      "content": "Державна підтримка діяльності меценатів у сфері фізичної культури і спорту здійснюється шляхом:\nвідзначення меценатів фізичної культури і спорту державними нагородами, нагородження почесними відомчими відзнаками;\nсприяння увічненню імені мецената фізичної культури і спорту на будинках, спорудах, спортивних об’єктах, що надані як меценатська допомога або створені внаслідок надання меценатської допомоги у сфері фізичної культури і спорту;\nздійснення організаційних та інформаційних заходів з популяризації меценатської діяльності у сфері фізичної культури і спорту;\nнадання пільг, іншого сприяння меценатам фізичної культури і спорту відповідно до закону.\nДержава гарантує фізичним і юридичним особам можливість вільно здійснювати меценатську діяльність у сфері фізичної культури і спорту. Ніхто не має права обмежувати свободу вибору меценатом фізичної культури і спорту визначених цим Законом напрямів і видів меценатської діяльності."
    },
    {
      "provision_ref": "art51-3",
      "section": "51-3",
      "title": "Стаття 51-3. Інформаційне забезпечення меценатської діяльності у сфері фізичної культури і спорту",
      "content": "Набувачі меценатської допомоги мають право розміщувати торговельну марку, логотип, інше позначення мецената фізичної культури і спорту, з яким у них укладено договір про меценатську допомогу, в будь-якій рекламі, пов’язаній з діяльністю набувача меценатської допомоги.\nОсобливості використання позначення мецената фізичної культури і спорту в рекламі набувача меценатської допомоги мають встановлюватися договором про меценатську допомогу.\nПозначення мецената фізичної культури і спорту в рекламі набувача меценатської допомоги не вважається рекламою мецената фізичної культури і спорту або його товару чи послуги в розумінні Закону України \"Про рекламу\".\nРозміщення інформації про мецената фізичної культури і спорту під час підготовки та проведення офіційних спортивних заходів прирівнюється до соціальної реклами\".\n2. У Законі України \"Про благодійну діяльність та благодійні організації\" (Відомості Верховної Ради України, 2013 р., № 25, ст. 252; 2016 р., № 47, ст. 798):\n1) пункт 6 частини першої статті 1 викласти в такій редакції:\n\"6) меценатська діяльність - благодійна діяльність у сферах освіти, фізичної культури і спорту, культури та мистецтва, охорони культурної спадщини, науки і наукових досліджень, яка здійснюється у порядку, визначеному цим Законом та іншими законами України\";\n2) частину першу статті 10 викласти в такій редакції:\n\"1. Меценатською діяльністю визнається підготовка чи підтримка благодійних заходів, пов’язаних із створенням, відтворенням чи використанням у встановленому законодавством порядку творів та інших об’єктів права інтелектуальної власності, зокрема благодійних гастрольних заходів, за умови забезпечення вільного доступу до таких заходів, а також меценатська діяльність у сфері фізичної культури і спорту, що здійснюється відповідно до цього Закону та інших законів України\".\n3. Абзац перший частини другої статті 12 Закону України \"Про рекламу\" (Відомості Верховної Ради України, 2004 р., № 8, ст. 62; 2017 р., № 20, ст. 20) викласти в такій редакції:\n\"Соціальна реклама не повинна містити посилань на конкретний товар та/або його виробника, на рекламодавця (крім випадків, коли рекламодавцем є громадське об’єднання чи благодійна організація або меценат фізичної культури і спорту (під час підготовки та проведення офіційних спортивних заходів), на об’єкти права інтелектуальної власності, що належать виробнику товару або рекламодавцю соціальної реклами, крім реклами національних фільмів\".\nII. Прикінцеві положення\n1. Цей Закон набирає чинності через один місяць з дня його опублікування, крім пункту 2 цього розділу, який набирає чинності з дня опублікування цього Закону.\n2. Кабінету Міністрів України протягом одного місяця з дня опублікування цього Закону:\nпривести свої нормативно-правові акти у відповідність із цим Законом;\nприйняти нормативно-правові акти, необхідні для реалізації положень цього Закону, та забезпечити введення їх у дію одночасно з цим Законом.\nВ.ЗЕЛЕНСЬКИЙ"
    }
  ],
  "definitions": []
}