{
  "id": "ua-law-2275-17",
  "type": "statute",
  "title": "Закон України (2275-17)",
  "title_en": "",
  "short_name": "2275-17",
  "status": "in_force",
  "issued_date": "2010-05-20",
  "url": "https://zakon.rada.gov.ua/laws/show/2275-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо деяких законодавчих актів України\n( Відомості Верховної Ради України (ВВР), 2010, N 30, ст.398 )\n{ Із змінами, внесеними згідно з Кодексами\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nN 4495-VI ( 4495-17 ) від 13.03.2012, ВВР, 2012, N 44-45,\nN 46-47, N 48, ст.552\nЗаконами\nN 5083-VI ( 5083-17 ) від 05.07.2012, ВВР, 2013, N 33, ст.435\nN 3817-IX ( 3817-20 ) від 18.06.2024 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Частину другу статті 259 Кодексу законів про працю України\n( 322-08 ) (Відомості Верховної Ради УРСР, 1971 р., додаток до\nN 50, ст. 375) викласти у такій редакції:\n\"Центральні органи виконавчої влади здійснюють контроль за\nдодержанням законодавства про працю на підприємствах, в установах\nі організаціях, що перебувають у їх функціональному\nпідпорядкуванні, крім органів державної податкової служби, які\nмають право з метою перевірки дотримання податкового законодавства\nздійснювати такий контроль на всіх підприємствах, в установах і\nорганізаціях незалежно від форм власності та підпорядкування\".\n2. Статтю 15 Закону України \"Про товарну біржу\" ( 1956-12 )\n(Відомості Верховної Ради України, 1992 р., N 10, ст. 139;\n1993 р., N 11, ст. 83; 2003 р., N 30, ст. 247) доповнити частинами\nшостою - дев'ятою такого змісту:\n\"Не можуть бути предметом біржової торгівлі речі, визначені\nіндивідуальними ознаками, якщо вони не продаються як партія, а\nтакож будь-які вживані товари, включаючи транспортні засоби, та\nкапітальні активи. Таке обмеження не поширюється на майно, яке\nвідчужується з податкової застави, а також майно, конфісковане\nвідповідно до закону.\nДля цілей цього Закону:\nпартією товару вважається визначена кількість (але не менше\nдвох одиниць) однорідних товарів одного або кількох найменувань,\nзакуплених, відвантажених або отриманих одночасно за одним\nтоварно-супровідним документом;\nуживаними товарами вважаються товари, що були у користуванні\nне менше року, транспортні засоби, які не підпадають під\nвизначення нового транспортного засобу згідно із законом, а також\nбудь-який капітальний актив, що був прийнятий в експлуатацію до\nйого продажу.\nНовими транспортними засобами вважаються:\nа) наземний транспортний засіб - той, що вперше реєструється\nв Україні та має загальний наземний пробіг до 6 000 кілометрів;\nб) судно - те, що вперше реєструється в Україні та пройшло не\nбільше 100 годин після першого введення такого судна в\nексплуатацію;\nв) літальний апарат - той, що вперше реєструється в Україні\nта має налітний час до такої реєстрації, що не перевищує 40 годин\nпісля першого введення в експлуатацію. Налітним вважається час,\nякий розраховується від блок-часу зльоту літального апарата до\nблок-часу його приземлення.\nВизначення капітального активу (факт прийняття його в\nексплуатацію), а також визначення однорідних товарів містяться у\nЗаконі України \"Про оподаткування прибутку підприємств\"\n( 334/94-ВР ).\n\n{ Пункт 3 розділу I втратив чинність на підставі Закону\nN 5083-VI ( 5083-17 ) від 05.07.2012 }\n\n4. Статтю 35 Закону України \"Про оплату праці\" ( 108/95-ВР )\n(Відомості Верховної Ради України, 1995 р., N 17, ст. 121)\nдоповнити частинами четвертою та п'ятою такого змісту:\n\"Зазначені державні органи мають право одержувати від\nсуб'єктів господарювання та найманих ними осіб інформацію,\nдокументи і матеріали та відвідувати місця здійснення\nгосподарської діяльності під час виконання трудової функції такими\nнайманими особами.\nПодатковий орган має право на проведення позачергової\nперевірки без попереднього попередження платника у випадках,\nпередбачених законодавством\".\n\n{ Пункт 5 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 6 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 7 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 8 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 9 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 10 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 11 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 12 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 13 розділу I втратив чинність на підставі Кодексу\nN 4495-VI ( 4495-17 ) від 13.03.2012 }\n\n{ Пункт 14 розділу I втратив чинність на підставі Закону\nN 3817-IX ( 3817-20 ) від 18.06.2024 }\n\nII. Прикінцеві положення\n1. Цей Закон набирає чинності з дня його опублікування, крім\nпідпункту 1 пункту 6 в частині збільшення ставок акцизного збору\nна пиво з солоду (солодове), підпункту 3 пункту 11, які набирають\nчинності з 1 липня 2010 року, підпунктів 1 і 2 пункту 11, які\nнабирають чинності з 1 січня 2011 року, пунктів 8 і 9, які\nнабирають чинності з початку наступного звітного (податкового)\nперіоду, за періодом, на який припадає набрання чинності цим\nЗаконом, пункту 10, який набирає чинності з першого числа третього\nмісяця, що настає за місяцем, в якому опубліковано цей Закон,\nпункту 12 розділу І, який набирає чинності з першого числа місяця,\nщо настає за місяцем, в якому опубліковано цей Закон.\n2. На часткову зміну положень Декрету Кабінету Міністрів\nУкраїни від 26 грудня 1992 року N 18-92 ( 18-92 ) \"Про акцизний\nзбір\" (Відомості Верховної Ради України, 1993 р., N 10, ст. 82 із\nнаступними змінами) виробники або імпортери можуть подати у\nмісяці, в якому опубліковано цей Закон, нову декларацію про\nвстановлені максимальні роздрібні ціни, включаючи останній робочий\nдень цього календарного місяця.\n3. З дня набрання чинності цим Законом до 1 січня 2011 року\nзупинити дію підпункту \"б\" підпункту 7.7.2 пункту 7.7 статті 7\nЗакону України \"Про податок на додану вартість\" ( 168/97-ВР )\n(Відомості Верховної Ради України, 1997 р., N 21, ст. 156;\n2008 р., NN 5-8, ст. 78, N 27-28, ст. 253).\nЗ дня набрання чинності цим Законом до 1 січня 2011 року\nпідпункт \"б\" підпункту 7.7.2 пункту 7.7 статті 7 Закону України\n\"Про податок на додану вартість\" ( 168/97-ВР ) застосовується в\nтакій редакції:\n\"б) залишок від'ємного значення після бюджетного\nвідшкодування включається до складу податкового кредиту кожного\nнаступного податкового періоду лише в частині суми податку\nфактично сплаченої отримувачем постачальникам товарів (послуг) та\nпри імпорті і включається до розрахунку бюджетного відшкодування\nнаступного звітного періоду;\nзалишок від'ємного значення, за яким не проведено розрахунків\nз постачальниками відображається в податковій декларації з податку\nна додану вартість окремим рядком для визначення суми податку, яка\nможе підлягати відшкодуванню в частині сплачених сум податку в\nнаступних звітних періодах;\nзалишок від'ємного значення після бюджетного відшкодування\nвідображається у декларації з податку на додану вартість окремим\nрядком та включається до складу податкового кредиту починаючи з\nпершого звітного періоду 2011 року\".\n4. До 1 січня 2012 року встановлені цим Законом ставки\nакцизного збору на спирт етиловий, алкогольні напої та тютюнові\nвироби не підлягають збільшенню, крім випадків, передбачених\nстаттею 2 Закону України \"Про ставки акцизного збору на тютюнові\nвироби\" ( 30/96-ВР ) та статтею 8-2 Закону України \"Про ставки\nакцизного збору на спирт етиловий та алкогольні напої\"\n( 178/96-ВР ).\n5. Кабінету Міністрів України розробити та забезпечити\nреалізацію комплексу заходів із запобігання контрабандному\nввезенню та виробництву фальсифікованих підакцизних товарів.\n6. Кабінету Міністрів України забезпечити розробку та\nвведення в дію національних стандартів на нафтопродукти, на які\nвстановлено акцизний збір згідно з законом, і скасувати державну\nреєстрацію всіх технічних умов, виданих раніше на вищезазначену\nпродукцію.\n7. Національному банку України протягом одного місяця з дня\nнабрання чинності цим Законом установити коефіцієнт резервування\n(за ступенем ризику) за кредитними операціями банків в іноземній\nвалюті позичальникам, які не мають джерел надходження валютної\nвиручки, за заборгованістю, яка визнана стандартною,\nсубстандартною або такою, що перебуває під контролем, за\nметодикою, встановленою для банків Національним банком України, у\nрозмірі не більше 3 відсотків.\n8. Закон України \"Про рентні платежі за нафту, природний газ\nі газовий конденсат\" ( 1456-15 ) (Відомості Верховної Ради\nУкраїни, 2004 р., N 19, ст. 272, N 43-44, ст. 493; 2005 р., N 7-8,\nст. 162, NN 17-19, ст. 267; 2006 р., NN 9-11, ст. 96; 2007 р.,\nN 3, ст. 31; 2008 р., NN 5-8, ст. 78, N 27-28, ст. 253; 2010 р.,\nN 24-25, ст. 263) визнати таким, що втратив чинність.\n9. Установити, що у 2010 році нормативи платежів за\nкористування надрами для видобування корисних копалин, збору за\nспеціальне водокористування в частині використання поверхневих та\nпідземних вод та збору за геологорозвідувальні роботи, виконані за\nрахунок державного бюджету, а також порядок застосування\nкоригуючого коефіцієнта до ставок рентної плати за нафту та\nгазовий конденсат визначаються з урахуванням норм статей 9, 82 та\nпункту 8 розділу VII \"Прикінцеві положення\" Закону України \"Про\nДержавний бюджет України на 2010 рік\" ( 2154-17 ). При цьому не\nзастосовуються коефіцієнти, що встановлені статтею 9 Закону\nУкраїни \"Про Державний бюджет України на 2010 рік\" ( 2154-17 ) до\nнормативів збору за спеціальне водокористування в частині\nвикористання поверхневих та підземних вод, які входять до складу\nнапоїв, які встановлені цим Законом, та нормативів платежів за\nкористування надрами для видобування доломіту, піску\nформувального, сировини високоглиноземної, за винятком глин\n(кіаніту (дистену), силіманіту, ставроліту), вапняку (флюсового),\nякі встановлені у додатку 1 до Закону України \"Про внесення змін\nдо деяких законодавчих актів України\" ( 309-17 ).\n10. Кабінету Міністрів України привести свої\nнормативно-правові акти у відповідність із цим Законом.\n11. Кабінету Міністрів України у межах повноважень,\nвизначених Законом України \"Про ціни і ціноутворення\" ( 507-12 ),\nзабезпечити надходження встановлених акцизних зборів без\nпідвищення роздрібних цін на товари та послуги.\n\nПрезидент України В.ЯНУКОВИЧ\n\nм. Київ, 20 травня 2010 року\nN 2275-VI\n\nПро внесення змін до деяких законодавчих актів України\nЗакон України від 20.05.2010 № 2275-VI\n\nРедакція від 01.01.2025 , підстава — 3817-IX\nПостійна адреса:\nhttps://zakon.rada.gov.ua/go/2275-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}