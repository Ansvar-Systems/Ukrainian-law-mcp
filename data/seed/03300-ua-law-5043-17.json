{
  "id": "ua-law-5043-17",
  "type": "statute",
  "title": "Закон України (5043-17)",
  "title_en": "",
  "short_name": "5043-17",
  "status": "in_force",
  "issued_date": "2012-07-04",
  "url": "https://zakon.rada.gov.ua/laws/show/5043-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до розділу XX \"Перехідні положення\" Податкового кодексу України щодо реалізації проекту будівництва інфраструктурних об'єктів Київського регіону\n\n(Відомості Верховної Ради (ВВР), 2013, № 25, ст.248)\n\nВерховна Рада України постановляє:\n\nI. Внести до розділу XX \"Перехідні положення\" Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Підрозділ 2 доповнити пунктом 27 такого змісту:\n\n\"27. На період дії контракту, укладеного для реалізації національного проекту \"Повітряний експрес\", затвердженого Кабінетом Міністрів України, яким передбачено:\n\nспорудження залізничного пасажирського сполучення м. Київ - міжнародний аеропорт \"Бориспіль\";\n\nбудівництво міської кільцевої автомобільної дороги навколо м. Києва на ділянці Київ - Бориспіль;\n\nбудівництво дороги від Подільського мостового переходу до проспекту Ватутіна у м. Києві, справляння податку на додану вартість проводиться з урахуванням такого:\n\nа) щодо операцій з ввезення на митну територію України у митному режимі тимчасового ввезення товарів, що ввозяться сторонами контракту, застосовується умовне повне звільнення від оподаткування податком на додану вартість.\n\nПерелік та обсяги товарів, що ввозяться на митну територію України у митному режимі тимчасового ввезення з умовним повним звільненням від оподаткування у межах виконання національного проекту \"Повітряний експрес\", встановлюються Кабінетом Міністрів України;\n\nб) звільняються від оподаткування:\n\nоперації з постачання послуг на митній території, пов'язаних з реалізацією національного проекту \"Повітряний експрес\", які надаються особою-нерезидентом, не зареєстрованою як платник податку на додану вартість, сторонам контракту.\n\nПерелік послуг, які пов'язані з реалізацією національного проекту \"Повітряний експрес\" та підлягають звільненню від оподаткування, встановлюється Кабінетом Міністрів України;\n\nоперації з ввезення на митну територію України товарів у митному режимі імпорту, що не виробляються в Україні або виробляються в Україні, але не відповідають вимогам проекту за кодами згідно з УКТ ЗЕД , передбачені підпунктом 9 пункту 4 розділу XXI \"Прикінцеві та перехідні положення\" Митного кодексу України .\n\nПерелік та обсяги ввезення таких товарів визначаються Кабінетом Міністрів України;\n\nоперації з постачання виконавцем замовнику, які є сторонами контракту, спорудженого об'єкта (або його частин), передбаченого контрактом, під час реалізації національного проекту \"Повітряний експрес\".\n\nУ разі порушення вимог щодо цільового використання зазначених у цьому пункті товарів платник податку зобов'язаний збільшити податкові зобов'язання за результатами податкового періоду, на який припадає таке порушення, на суму податку, що має бути сплачена в момент ввезення на митну територію України таких товарів, а також сплатити пеню, нараховану на таку суму податку, виходячи із 120 відсотків облікової ставки Національного банку України, що діяла на день збільшення податкового зобов'язання, та за період з дати ввезення на митну територію України таких товарів до дати збільшення податкових зобов'язань.\n\nТермін \"сторона контракту\", зазначений у розділі XX \"Перехідні положення\" цього Кодексу, для цілей оподаткування визначає замовника та виконавця, серед яких замовником є державне підприємство, визначене Кабінетом Міністрів України як уповноважена особа з реалізації національного проекту \"Повітряний експрес\", а виконавцем - нерезидент, який є стороною контракту, укладеного із замовником для реалізації національного проекту \"Повітряний експрес\" та постійного представництва такого нерезидента\".\n\n2. Підрозділ 4 доповнити пунктом 27 такого змісту:\n\n\"27. Звільняється від оподаткування прибуток, отриманий сторонами контракту під час виконання контракту, укладеного для реалізації національного проекту \"Повітряний експрес\".\n\n3. Підрозділ 6 доповнити пунктом 5 такого змісту:\n\n\"5. Звільняються від сплати земельного податку сторони контракту, укладеного для реалізації національного проекту \"Повітряний експрес\", за земельні ділянки, відведені в установленому порядку для спорудження об'єкта, передбаченого проектом, до дня передачі виконавцем замовнику готового об'єкта\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Пункт 4 розділу XXI \"Прикінцеві та перехідні положення\" Митного кодексу України доповнити новим підпунктом 9 такого змісту:\n\n\"9) тимчасово, на період реалізації контракту, укладеного для реалізації національного проекту \"Повітряний експрес\", затвердженого Кабінетом Міністрів України, яким передбачено спорудження залізничного пасажирського сполучення м. Київ - міжнародний аеропорт \"Бориспіль\", будівництво міської кільцевої автомобільної дороги навколо м. Києва на ділянці Київ - Бориспіль, будівництво дороги від Подільського мостового переходу до проспекту Ватутіна у м. Києві, товари (крім підакцизних), що не виробляються в Україні або не відповідають вимогам проекту, що ввозяться на митну територію України у митному режимі імпорту з метою їх використання для реалізації національного проекту \"Повітряний експрес\" за такими кодами товарів згідно з УКТ ЗЕД : 6801 00 00 00, 6809 11 00 00, 6901 00 00 00, 7005 10 80 00, 7216 40 10 00, 7216 40 90 00, 7216 91 10 00, 7408 11 00 00, 7412 20 00 00, 8405 10 00 00, 8414 40 90 00, 8428 10 20 00, 8428 40 00 00, 8428 90 95 00, 8429 11 00 00, 8429 19 00 00, 8429 20 00 00, 8429 30 00 00, 8429 40 90 00, 8430 10 00 00, 8504 40 90 00, 8530 80 00 00, 8601 10 00 00, 8602 90 00 00, 8608 00 10 00, 8608 00 30 00, 8704 22 91 00, 8704 23 91 00, 8705 30 00 90, 8705 90 90 90, 8716 80 00 00, 9015 40 10 00, 9405 99 00 90, 8504 10 80 10.\n\nПорядок та обсяги ввезення таких товарів визначаються Кабінетом Міністрів України\".\n\n3. Кабінету Міністрів України в місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити перегляд і скасування міністерствами та іншими центральними органами державної виконавчої влади їх нормативно-правових актів, що суперечать цьому Закону.\n\nПрезидент України\n\nВ.ЯНУКОВИЧ\n\nм. Київ\n\n4 липня 2012 року\n\n№ 5043-VI\n\nПро внесення змін до розділу ХХ \"Перехідні положення\" Податкового кодексу України щодо реалізації проекту будівництва інфраструктурних об'єктів Київського регіону\nЗакон України від 04.07.2012 № 5043-VI\n\nПрийняття від 04.07.2012\nПостійна адреса:\nhttps://zakon.rada.gov.ua/go/5043-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}