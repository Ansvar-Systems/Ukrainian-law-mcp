{
  "id": "ua-law-4539-20",
  "type": "statute",
  "title": "Закон України (4539-20)",
  "title_en": "",
  "short_name": "4539-20",
  "status": "in_force",
  "issued_date": "2025-07-16",
  "url": "https://zakon.rada.gov.ua/laws/show/4539-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про військовий обов’язок і військову службу\" щодо проходження військової служби за контрактом особами, які досягли граничного віку перебування на військовій службі\n\nВерховна Рада України постановляє:\n\nI. Внести до Закону України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами) такі зміни:\n\n1. У статті 20 :\n\nчастину четверту викласти в такій редакції:\n\n\"4. Особи не можуть бути прийняті на військову службу за контрактом, якщо час, що залишився їм до досягнення граничного віку перебування на військовій службі, є меншим за строк, визначений частиною другою статті 23 цього Закону, крім випадків, передбачених частинами третьою, п’ятою і десятою зазначеної статті\";\n\nдоповнити частиною десятою такого змісту:\n\n\"10. У період дії воєнного стану для потреб Збройних Сил України та інших військових формувань на підставі листа (письмової згоди) від командира військової частини на військову службу за контрактом можуть бути прийняті особи віком від 60 років, що визнані військово-лікарською комісією придатними за станом здоров’я для проходження військової служби.\n\nДля осіб, які приймаються на військову службу за контрактом осіб офіцерського складу відповідно до абзацу першого цієї частини, лист (письмова згода) командира військової частини на укладення контракту з такими особами надається виключно після погодження кандидата Генеральним штабом Збройних Сил України або уповноваженим органом військового управління (органом управління) іншого військового формування.\n\nПорядок погодження кандидатів для прийняття на військову службу за контрактом відповідно до абзацу першого цієї частини, а також перелік документів, необхідних для їх розгляду, визначаються Генеральним штабом Збройних Сил України або уповноваженим органом військового управління (органом управління) іншого військового формування\".\n\n2. У статті 20 -2 :\n\nчастину другу викласти в такій редакції:\n\n\"2. Випробування встановлюється строком від одного до шести місяців, крім випадку, визначеного частиною сьомою цієї статті, з метою встановлення відповідності військовослужбовця вимогам проходження військової служби за контрактом\";\n\nдоповнити частиною сьомою такого змісту:\n\n\"7. При прийнятті осіб на військову службу за контрактом відповідно до частини десятої статті 20 цього Закону з метою встановлення відповідності військовослужбовця вимогам проходження військової служби за контрактом встановлюється випробування строком два місяці.\n\nУ разі встановлення у період випробування невідповідності військовослужбовця вимогам проходження військової служби за контрактом такий контракт розривається достроково, а військовослужбовець звільняється з військової служби відповідно до підпунктів \"й\" або \"к\" пункту 3 частини п’ятої статті 26 цього Закону\".\n\n3. Статтю 22 доповнити частиною третьою такого змісту:\n\n\"3. Під час дії воєнного стану для осіб, які приймаються на військову службу за контрактом відповідно до частини десятої статті 20 цього Закону, граничний вік перебування на військовій службі не встановлюється. На таких осіб не поширюються положення частини другої цієї статті\".\n\n4. Частину третю статті 23 доповнити абзацом сьомим такого змісту:\n\n\"Під час дії воєнного стану для осіб, які приймаються на військову службу за контрактом відповідно до частини десятої статті 20 цього Закону, строк військової служби встановлюється один рік. Строк проходження військової служби для таких військовослужбовців може бути продовжено за новими контрактами на один рік. У разі припинення чи скасування воєнного стану дія таких контрактів припиняється (розривається) достроково, а військовослужбовці звільняються з військової служби відповідно до частини п’ятої статті 26 цього Закону\".\n\n5. Пункт 3 частини п’ятої статті 26 доповнити підпунктами \"й\" і \"к\" такого змісту:\n\n\"й) у зв’язку з визнанням військовослужбовця таким, що не пройшов випробування, встановлене частиною сьомою статті 20 -2 цього Закону (для військовослужбовців, які проходять військову службу за контрактом відповідно до частини десятої статті 20 цього Закону);\n\nк) через службову невідповідність (для військовослужбовців, які проходять військову службу за контрактом відповідно до частини десятої статті 20 цього Закону)\".\n\n6. У статті 37 :\n\nпункт 2 частини першої доповнити абзацом шістнадцятим такого змісту:\n\n\"які є кандидатами для прийняття на військову службу за контрактом відповідно до частини десятої статті 20 цього Закону\";\n\nчастину шосту доповнити пунктами 5 і 6 такого змісту:\n\n\"5) були кандидатами для прийняття на військову службу за контрактом відповідно до частини десятої статті 20 цього Закону, але не були прийняті на військову службу за контрактом;\n\n6) звільнені з військової служби за контрактом відповідно до підпунктів \"й\" або \"к\" пункту 3 частини п’ятої статті 26 цього Закону\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом трьох місяців з дня набрання чинності цим Законом:\n\n1) забезпечити прийняття нормативно-правових актів, необхідних для реалізації цього Закону;\n\n2) привести свої нормативно-правові акти у відповідність із цим Законом;\n\n3) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 липня 2025 року\n\n№ 4539-IX\n\nПро внесення змін до Закону України \"Про військовий обов'язок і військову службу\" щодо проходження військової служби за контрактом особами, які досягли граничного віку перебування на військовій службі\nЗакон України від 16.07.2025 № 4539-IX\n\nПрийняття від 16.07.2025\nПостійна адреса:\nhttps://zakon.rada.gov.ua/go/4539-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}