{
  "id": "ua-law-3723-12",
  "type": "statute",
  "title": "Про державну службу",
  "title_en": "",
  "short_name": "3723-12",
  "status": "in_force",
  "issued_date": "1993-12-16",
  "url": "https://zakon.rada.gov.ua/laws/show/3723-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Державна служба і державні службовці",
      "content": "Державна служба в Україні - це професійна діяльність осіб,\nякі займають посади в державних органах та їх апараті щодо\nпрактичного виконання завдань і функцій держави та одержують\nзаробітну плату за рахунок державних коштів.\nЦі особи є державними службовцями і мають відповідні службові\nповноваження."
    },
    {
      "provision_ref": "art2",
      "section": "2",
      "title": "Стаття 2. Посада і посадова особа",
      "content": "Посада - це визначена структурою і штатним розписом первинна\nструктурна одиниця державного органу та його апарату, на яку\nпокладено встановлене нормативними актами коло службових\nповноважень.\nПосадовими особами відповідно до цього Закону вважаються\nкерівники та заступники керівників державних органів та їх\nапарату, інші державні службовці, на яких законами або іншими\nнормативними актами покладено здійснення організаційно-розпорядчих\nта консультативно-дорадчих функцій."
    },
    {
      "provision_ref": "art3",
      "section": "3",
      "title": "Стаття 3. Основні принципи державної служби",
      "content": "Державна служба грунтується на таких основних принципах:\nслужіння народу України;\nдемократизму і законності;\nгуманізму і соціальної справедливості;\nпріоритету прав людини і громадянина;\nпрофесіоналізму, компетентності, ініціативності, чесності,\nвідданості справі;\nперсональної відповідальності за виконання службових\nобов'язків і дисципліни;\nдотримання прав та законних інтересів органів місцевого і\nрегіонального самоврядування;\nдотримання прав підприємств, установ і організацій, об'єднань\nгромадян."
    },
    {
      "provision_ref": "art4",
      "section": "4",
      "title": "Стаття 4. Право на державну службу",
      "content": "Право на державну службу мають громадяни України незалежно\nвід походження, соціального і майнового стану, расової і\nнаціональної приналежності, статі, політичних поглядів, релігійних\nпереконань, місця проживання, які одержали відповідну освіту і\nпрофесійну підготовку та пройшли у встановленому порядку\nконкурсний відбір, або за іншою процедурою, передбаченою Кабінетом\nМіністрів України ( 169-2002-п )."
    },
    {
      "provision_ref": "art5",
      "section": "5",
      "title": "Стаття 5. Етика поведінки державного службовця",
      "content": "Державний службовець повинен:\nсумлінно виконувати свої службові обов'язки;\nшанобливо ставитися до громадян, керівників і співробітників,\nдотримуватися високої культури спілкування;\nне допускати дій і вчинків, які можуть зашкодити інтересам\nдержавної служби чи негативно вплинути на репутацію державного\nслужбовця.\n( Частину другу статті 5 виключено на підставі Закону\nN 358/95-ВР від 05.10.95 )\nСтаття 6. Основні напрями державної політики у\nсфері державної служби\nДержавна політика у сфері державної служби визначається\nВерховною Радою України.\nОсновними напрямами державної політики у сфері державної\nслужби є визначення основних цілей, завдань та принципів\nфункціонування інституту державної служби, забезпечення ефективної\nроботи всіх державних органів відповідно до їх компетенції.\nПроведення єдиної державної політики та функціональне\nуправління державною службою здійснюється спеціально уповноваженим\nцентральним органом виконавчої влади з питань реалізації державної\nполітики у сфері державної служби.\nПитання функціонування державної служби в інших державних\nорганах, правове становище яких регулюється спеціальними законами\nУкраїни, вирішуються цими органами."
    },
    {
      "provision_ref": "art7",
      "section": "7",
      "title": "Стаття 7. Орган управління державною службою",
      "content": "Органом управління державною службою в державних органах та\nїх апараті є спеціально уповноважений центральний орган виконавчої\nвлади з питань реалізації державної політики у сфері державної\nслужби.\nСпеціально уповноважений центральний орган виконавчої влади з\nпитань реалізації державної політики у сфері державної служби:\n{ Абзац перший частини другої статті 7 із змінами, внесеними\nзгідно із Законом N 2592-VI ( 2592-17 ) від 07.10.2010 }\nпрогнозує і планує потребу державних органів та їх апарату в\nкадрах;\nзабезпечує разом з іншими державними органами реалізацію\nзагальних напрямів політики у сфері державної служби в державних\nорганах та їх апараті;\nрозробляє і вносить на розгляд Кабінету Міністрів України\nпроекти нормативних актів з питань державної служби в державних\nорганах та їх апараті;\nрозробляє, координує і контролює здійснення заходів щодо\nпідвищення ефективності державної служби в державних органах та їх\nапараті;\nздійснює методичне керівництво проведенням конкурсного\nвідбору державних службовців в державних органах та їх апараті;\nорганізує навчання і професійну підготовку державних\nслужбовців державних органів та їх апарату;\nконтролює дотримання визначених цим Законом умов реалізації\nгромадянами права на державну службу;\nорганізує, координує та забезпечує умови для розвитку\nнаукових досліджень з питань державної служби.\nСтаття 9. Особливості правового регулювання\nстатусу державних службовців державних\nорганів та їх апарату\nПравовий статус Президента України, Голови Верховної Ради\nУкраїни та його заступників, голів постійних комісій Верховної\nРади України та їх заступників, народних депутатів України,\nПрем'єр-міністра України, членів Кабінету Міністрів України,\nГолови та членів Конституційного Суду України, Голови та суддів\nВерховного Суду України, Голови та суддів вищого спеціалізованого\nсуду України, Генерального прокурора України та його заступників\nрегулюється Конституцією ( 254к/96-ВР ) та спеціальними законами\nУкраїни.\nРегулювання правового становища державних службовців, що\nпрацюють в органах прокуратури, апаратах судів, дипломатичної\nслужби, митного контролю, служби безпеки, Національної поліції,\nНаціонального антикорупційного бюро України та інших, здійснюється\nвідповідно до цього Закону, якщо інше не передбачено законами\nУкраїни.\nОсобливості регулювання правового становища членів і\nслужбовців апарату та територіальних органів Національного\nагентства з питань запобігання корупції визначаються законом."
    },
    {
      "provision_ref": "art10",
      "section": "10",
      "title": "Стаття 10. Основні обов'язки державних службовців",
      "content": "Основними обов'язками державних службовців є:\nдодержання Конституції України та інших актів законодавства\nУкраїни;\nзабезпечення ефективної роботи та виконання завдань державних\nорганів відповідно до їх компетенції;\nнедопущення порушень прав і свобод людини та громадянина;\nбезпосереднє виконання покладених на них службових\nобов'язків, своєчасне і точне виконання рішень державних органів\nчи посадових осіб, розпоряджень і вказівок своїх керівників;\nзбереження державної таємниці, інформації про громадян, що\nстала їм відома під час виконання обов'язків державної служби, а\nтакож іншої інформації, яка згідно з законодавством не підлягає\nрозголошенню;\nпостійне вдосконалення організації своєї роботи і підвищення\nпрофесійної кваліфікації;\nсумлінне виконання своїх службових обов'язків, ініціатива і\nтворчість в роботі.\nДержавний службовець повинен діяти в межах своїх повноважень.\nУ разі одержання доручення, яке суперечить чинному законодавству,\nдержавний службовець зобов'язаний невідкладно в письмовій формі\nдоповісти про це посадовій особі, яка дала доручення, а у разі\nнаполягання на його виконанні - повідомити вищу за посадою особу."
    },
    {
      "provision_ref": "art11",
      "section": "11",
      "title": "Стаття 11. Основні права державних службовців",
      "content": "Державні службовці мають право:\nкористуватися правами і свободами, які гарантуються\nгромадянам України Конституцією і законами України;\nбрати участь у розгляді питань і прийнятті в межах своїх\nповноважень рішень;\nодержувати від державних органів, підприємств, установ і\nорганізацій, органів місцевого та регіонального самоврядування\nнеобхідну інформацію з питань, що належать до їх компетенції;\nна повагу особистої гідності, справедливе і шанобливе\nставлення до себе з боку керівників, співробітників і громадян;\nвимагати затвердження керівником чітко визначеного обсягу\nслужбових повноважень за посадою службовця;\nна оплату праці залежно від посади, яку він займає, рангу,\nякий йому присвоюється, якості, досвіду та стажу роботи;\nбезперешкодно ознайомлюватись з матеріалами, що стосуються\nпроходження ним державної служби, в необхідних випадках давати\nособисті пояснення;\nна просування по службі з урахуванням кваліфікації та\nздібностей, сумлінного виконання своїх службових обов'язків,\nучасть у конкурсах на заміщення посад більш високої категорії;\nвимагати службового розслідування з метою зняття\nбезпідставних, на думку службовця, звинувачень або підозри;\nна здорові, безпечні та належні для високопродуктивної роботи\nумови праці;\nна соціальний і правовий захист відповідно до його статусу;\nзахищати свої законні права та інтереси у вищестоящих\nдержавних органах та у судовому порядку.\nКонкретні обов'язки та права державних службовців\nвизначаються на основі типових кваліфікаційних характеристик і\nвідображаються у посадових положеннях та інструкціях, що\nзатверджуються керівниками відповідних державних органів у межах\nзакону та їх компетенції.\nСтаття 12. Обмеження, пов'язані з прийняттям\nна державну службу\nНе можуть бути обраними або призначеними на посаду в\nдержавному органі та його апараті особи, які:\nвизнані у встановленому порядку недієздатними;\nмають не зняту або не погашену судимість за вчинення злочину;\n{ Абзац третій статті 12 в редакції Закону N 4711-VI ( 4711-17 )\nвід 17.05.2012; із змінами, внесеними згідно із Законом N 1700-VII\n( 1700-18 ) від 14.10.2014 }\nу разі прийняття на службу будуть безпосередньо\nпідпорядковані близьким їм особам; { Абзац четвертий статті 12 в\nредакції Закону N 4711-VI ( 4711-17 ) від 17.05.2012 }\nв інших випадках, встановлених законами України.\nПримітка. Терміни \"безпосереднє підпорядкування\" і \"близька\nособа\" вживаються у значеннях, наведених у Законі України \"Про\nзасади запобігання і протидії корупції\" ( 3206-17 )."
    },
    {
      "provision_ref": "art13",
      "section": "13",
      "title": "Стаття 13. Фінансовий контроль",
      "content": "Особа, яка претендує на зайняття посади державного службовця,\nа також державний службовець подають декларацію особи,\nуповноваженої на виконання функцій держави або місцевого\nсамоврядування, в порядку, встановленому Законом України \"Про\nзапобігання корупції\" ( 1700-18 ).\nСтаття 14. Особливості дисциплінарної відповідальності\nдержавних службовців\nДисциплінарні стягнення застосовуються до державного\nслужбовця за невиконання чи неналежне виконання службових\nобов'язків, перевищення своїх повноважень, порушення обмежень,\nпов'язаних з проходженням державної служби, а також за порушення\nправил професійної етики, інший вчинок, який порочить його як\nдержавного службовця або дискредитує державний орган, в якому він\nпрацює.\nДля окремих категорій державних службовців законом можуть\nбути визначені особливості визнання дисциплінарного проступку\nпідставою для припинення державної служби.\nДо службовців, крім дисциплінарних стягнень, передбачених\nчинним законодавством про працю України, можуть застосовуватися\nтакі заходи дисциплінарного впливу:\nпопередження про неповну службову відповідність;\nзатримка до одного року у присвоєнні чергового рангу або у\nпризначенні на вищу посаду."
    },
    {
      "provision_ref": "art15",
      "section": "15",
      "title": "Стаття 15. Прийняття на державну службу",
      "content": "Прийняття на державну службу на посади третьої - сьомої\nкатегорій, передбачених статтею 25 цього Закону, здійснюється на\nконкурсній основі, крім випадків, коли інше встановлено законами\nУкраїни.\nПорядок проведення конкурсу для вступу на державну службу\nрегулюється Положенням, що затверджується Кабінетом Міністрів\nУкраїни.\nДані про вакансії посад державних службовців підлягають\nпублікації та поширенню через засоби масової інформації не пізніш\nяк за один місяць до проведення конкурсу.\nЗабороняється вимагати від кандидатів на державну службу\nвідомості та документи, подання яких не передбачено законодавством\nУкраїни.\nСтосовно осіб, які претендують на зайняття посади державного\nслужбовця, за їх письмовою згодою проводиться спеціальна перевірка\nв порядку, встановленому Законом України \"Про запобігання\nкорупції\" ( 1700-18 ). У разі прийняття на державну службу на\nконкурсній основі спеціальна перевірка проводиться після\nпроведення конкурсу стосовно осіб, які рекомендовані для\nпризначення на посаду.\nЗ метою здійснення конкурсного добору на посади державних\nслужбовців у центральному органі виконавчої влади із спеціальним\nстатусом законом може бути встановлено інший порядок утворення\nконкурсної комісії та проведення конкурсу.\nСтаття 16. Обмеження, пов'язані з проходженням\nдержавної служби\nНа державних службовців поширюються вимоги та обмеження,\nпередбачені Законом України \"Про запобігання корупції\"\n( 1700-18 ).\nДержавні службовці не можуть брати участь у страйках та\nвчиняти інші дії, що перешкоджають нормальному функціонуванню\nдержавного органу.\nІнші обмеження, пов'язані з проходженням державної служби\nокремими категоріями державних службовців, встановлюються виключно\nзаконом."
    },
    {
      "provision_ref": "art16-1",
      "section": "16-1",
      "title": "Стаття 16-1. Запобігання та врегулювання конфлікту інтересів",
      "content": "Державні службовці зобов’язані дотримуватися правил\nзапобігання та врегулювання конфлікту інтересів, передбачених\nЗаконом України \"Про запобігання корупції\" ( 1700-18 )."
    },
    {
      "provision_ref": "art17",
      "section": "17",
      "title": "Стаття 17. Присяга державних службовців",
      "content": "Громадяни України, які вперше зараховуються на державну\nслужбу, приймають Присягу такого змісту:\n\"Повністю усвідомлюючи свою високу відповідальність, урочисто\nприсягаю, що буду вірно служити народові України, суворо\nдотримувати Конституції та законів України, сприяти втіленню їх у\nжиття, зміцнювати їх авторитет, охороняти права, свободи і законні\nінтереси громадян, з гідністю нести високе звання державного\nслужбовця, сумлінно виконувати свої обов'язки\".\nДержавний службовець підписує текст Присяги, який\nзберігається за місцем роботи. Про прийняття Присяги робиться\nзапис у трудовій книжці."
    },
    {
      "provision_ref": "art18",
      "section": "18",
      "title": "Стаття 18. Випробування при прийнятті на державну службу",
      "content": "При прийнятті на державну службу може встановлюватися\nвипробування терміном до шести місяців."
    },
    {
      "provision_ref": "art19",
      "section": "19",
      "title": "Стаття 19. Стажування державних службовців",
      "content": "З метою набуття практичного досвіду, перевірки професійного\nрівня і ділових якостей особи, яка претендує на посаду державного\nслужбовця, може проводитися стажування у відповідному державному\nоргані терміном до двох місяців із збереженням заробітної плати за\nосновним місцем роботи."
    },
    {
      "provision_ref": "art20",
      "section": "20",
      "title": "Стаття 20. Робочий час",
      "content": "Тривалість робочого часу державних службовців визначається\nвідповідно до законодавства про працю України з урахуванням\nособливостей, передбачених цим Законом.\nДля виконання невідкладної і непередбаченої роботи державні\nслужбовці зобов'язані за розпорядженням керівника органу, в якому\nвони працюють, з'являтися на службу у вихідні, святкові та\nнеробочі дні, робота за які компенсується відповідно до чинного\nтрудового законодавства.\nЗа рішенням керівника органу державні службовці можуть бути\nвідкликані із щорічної або додаткової відпустки. Частина\nневикористаної відпустки, яка залишилася, надається державному\nслужбовцю у будь-який інший час відповідного року чи приєднується\nдо відпустки у наступному році."
    },
    {
      "provision_ref": "art21",
      "section": "21",
      "title": "Стаття 21. Службові відрядження",
      "content": "Державним службовцям відшкодовуються витрати на службові\nвідрядження та виплачуються інші компенсації відповідно до\nзаконодавства про працю України.\nПід час відрядження державні службовці користуються правом\nбронювання місць у готелях і на всі види транспорту, а також\nпершочергового придбання проїзних документів.\nДержавним службовцям за місцем відрядження надається місце\nдля роботи, можливість користуватися зв'язком, транспортом,\nрозмножувальною технікою, іншими послугами технічного характеру.\nСтаття 22. Відсторонення від виконання\nповноважень за посадою\nНевиконання службових обов'язків, що призвело до людських\nжертв або заподіяло значної матеріальної чи моральної шкоди\nгромадянинові, державі, підприємству, установі, організації чи\nоб'єднанню громадян, є підставою для відсторонення державного\nслужбовця від виконання повноважень за посадою із збереженням\nзаробітної плати. Рішення про відсторонення державного службовця\nвід виконання повноважень за посадою приймається керівником\nдержавного органу, в якому працює цей службовець.\nТривалість відсторонення від виконання повноважень за посадою\nне повинна перевищувати часу службового розслідування. Службове\nрозслідування проводиться у строк до двох місяців у порядку\n( 950-2000-п ), визначеному Кабінетом Міністрів України.\nЯкщо правомірність рішення про відсторонення державного\nслужбовця від виконання повноважень за посадою не підтверджується\nрезультатами службового розслідування, це рішення скасовується.\nВідсторонення державного службовця від виконання повноважень\nза посадою у разі вчинення ним корупційного правопорушення або\nправопорушення, пов’язаного з корупцією, здійснюється у порядку,\nвизначеному Законом України \"Про запобігання корупції\"\n( 1700-18 )."
    },
    {
      "provision_ref": "art23",
      "section": "23",
      "title": "Стаття 23. Граничний вік перебування на державній службі",
      "content": "Граничний вік перебування на державній службі становить\n65 років.\nУ виняткових випадках після досягнення граничного віку\nперебування на державній службі державні службовці можуть бути\nзалишені на державній службі лише на посадах радників або\nконсультантів за рішенням керівника відповідного державного\nоргану.\nДержавним службовцям, які займають посади першої категорії,\nза рішенням відповідного державного органу чи посадової особи, які\nздійснили призначення їх на посади, може бути продовжено\nперебування на державній службі після досягнення ними\nшістдесятип'ятирічного віку за їх згодою у зв'язку з потребами\nслужби, якщо інше не передбачено законом."
    },
    {
      "provision_ref": "art24",
      "section": "24",
      "title": "Стаття 24. Проходження служби",
      "content": "Прийняття на державну службу, просування по ній службовців,\nстимулювання їх праці, вирішення інших питань, пов'язаних із\nслужбою, проводиться відповідно до категорій посад службовців, а\nтакож згідно з рангами, які їм присвоюються."
    },
    {
      "provision_ref": "art25",
      "section": "25",
      "title": "Стаття 25. Класифікація посад",
      "content": "Основними критеріями класифікації посад державних службовців\nє організаційно-правовий рівень органу, який приймає їх на роботу,\nобсяг і характер компетенції на конкретній посаді, роль і місце\nпосади в структурі державного органу.\nУстановлюються такі категорії посад державних службовців:\nперша категорія - посади перших заступників міністрів,\nкерівників центральних органів виконавчої влади, які не є членами\nУряду України, їх перших заступників, голів та членів державних\nколегіальних органів, Постійного Представника Президента України в\nАвтономній Республіці Крим, голів обласних, Київської та\nСевастопольської міських державних адміністрацій, керівників\nАдміністрації Президента України, Апарату Верховної Ради України,\nзаступників керівників Адміністрації Президента України, Апарату\nВерховної Ради України, інші прирівняні до них посади; { Абзац\nдругий частини другої статті 25 із змінами, внесеними згідно із\nЗаконом N 3610-VI ( 3610-17 ) від 07.07.2011 }\nдруга категорія - посади керівників секретаріатів комітетів\nВерховної Ради України, структурних підрозділів Адміністрації\nПрезидента України, Апарату Верховної Ради України, Секретаріату\nКабінету Міністрів України, радників та помічників Президента\nУкраїни, Голови Верховної Ради України, Прем'єр-міністра України,\nзаступників міністрів, заступників інших керівників центральних\nорганів виконавчої влади, першого заступника Постійного\nПредставника Президента України в Автономній Республіці Крим,\nперших заступників голів обласних, Київської та Севастопольської\nміських державних адміністрацій та інші прирівняні до них посади;\nтретя категорія - посади заступників керівників структурних\nпідрозділів, завідувачів секторів, головних спеціалістів,\nекспертів, консультантів Адміністрації Президента України, Апарату\nВерховної Ради України і Секретаріату Кабінету Міністрів України,\nзаступників Постійного Представника Президента України в\nАвтономній Республіці Крим, заступників голів обласних, Київської\nта Севастопольської міських державних адміністрацій, а також голів\nрайонних, районних у містах Києві та Севастополі державних\nадміністрацій, начальників управлінь, самостійних відділів у\nскладі міністерств та інших центральних органів виконавчої влади,\nдержавних колегіальних органів, інші прирівняні до них посади;\n{ Абзац четвертий частини другої статті 25 із змінами, внесеними\nзгідно із Законом N 3610-VI ( 3610-17 ) від 07.07.2011 }\nчетверта категорія - посади спеціалістів Адміністрації\nПрезидента України, Апарату Верховної Ради України і Секретаріату\nКабінету Міністрів України, заступників начальників управлінь,\nсамостійних відділів (підвідділів) міністерств та інших\nцентральних органів виконавчої влади, державних колегіальних\nорганів, керівників управлінь, відділів, служб обласних, Київської\nта Севастопольської міських державних адміністрацій, інші\nприрівняні до них посади; { Абзац п'ятий частини другої статті 25\nіз змінами, внесеними згідно із Законом N 3610-VI ( 3610-17 ) від\n07.07.2011 }\nп'ята категорія - посади спеціалістів міністерств, інших\nцентральних органів виконавчої влади, державних колегіальних\nорганів, заступників голів районних, районних у містах Києві та\nСевастополі державних адміністрацій, заступників керівників\nуправлінь, відділів, служб обласних, Київської та Севастопольської\nміських державних адміністрацій, спеціалістів апарату цих\nадміністрацій, інші прирівняні до них посади; { Абзац шостий\nчастини другої статті 25 із змінами, внесеними згідно із Законом\nN 3610-VI ( 3610-17 ) від 07.07.2011 }\nшоста категорія - посади керівників управлінь, відділів,\nслужб районних, районних у містах Києві та Севастополі державних\nадміністрацій, спеціалісти управлінь, відділів, служб обласних,\nКиївської та Севастопольської міських державних адміністрацій,\nінші прирівняні до них посади;\nсьома категорія - посади спеціалістів районних, районних у\nмістах Києві та Севастополі державних адміністрацій, їх управлінь\nі відділів, інші прирівняні до них посади.\nВіднесення існуючих посад державних службовців, не\nперелічених у цій статті, а також віднесення до відповідної\nкатегорії нових посад державних службовців проводиться Кабінетом\nМіністрів України ( 703-2013-п ) за погодженням з відповідним\nдержавним органом."
    },
    {
      "provision_ref": "art26",
      "section": "26",
      "title": "Стаття 26. Ранги державних службовців",
      "content": "Встановлюються такі ранги державних службовців:\nслужбовцям, які займають посади, віднесені до першої\nкатегорії, може бути присвоєно 3, 2 і 1 ранг;\nслужбовцям, які займають посади, віднесені до другої\nкатегорії, може бути присвоєно 5, 4 і 3 ранг;\nслужбовцям, які займають посади, віднесені до третьої\nкатегорії, може бути присвоєно 7, 6 і 5 ранг;\nслужбовцям, які займають посади, віднесені до четвертої\nкатегорії, може бути присвоєно 9, 8 і 7 ранг;\nслужбовцям, які займають посади, віднесені до п'ятої\nкатегорії, може бути присвоєно 11, 10 і 9 ранг;\nслужбовцям, які займають посади, віднесені до шостої\nкатегорії, може бути присвоєно 13, 12 і 11 ранг;\nслужбовцям, які займають посади, віднесені до сьомої\nкатегорії, може бути присвоєно 15, 14 і 13 ранг.\nПоложення про ранги службовців ( 658-96-п ) затверджується\nКабінетом Міністрів України.\nРанг службовцю присвоюється відповідно до займаної посади,\nрівня професійної кваліфікації та результатів роботи.\nРанги, які відповідають посадам першої категорії,\nприсвоюються Президентом України.\nРанги, які відповідають посадам другої категорії,\nприсвоюються Кабінетом Міністрів України, крім рангів, що\nприсвоюються державним службовцям, які є працівниками Апарату\nВерховної Ради України. Ранги, що відповідають посадам другої\nкатегорії, державним службовцям - працівникам Апарату Верховної\nРади України присвоюються Головою Верховної Ради України.\nРанги, які відповідають посадам третьої - сьомої категорій,\nприсвоюються керівником державного органу, в системі якого працює\nдержавний службовець.\nПри прийнятті на державну службу службовцю присвоюється ранг\nу межах відповідної категорії посад.\nДля присвоєння чергового рангу в межах відповідної категорії\nпосади державний службовець повинен успішно відпрацювати на\nзайманій посаді два роки. За виконання особливо відповідальних\nзавдань державному службовцю може бути присвоєно черговий ранг\nдостроково в межах відповідної категорії посад.\nЗа сумлінну працю державному службовцю при виході на пенсію\nможе бути присвоєно черговий ранг поза межами відповідної\nкатегорії посад.\nДержавний службовець може бути позбавлений рангу лише за\nвироком суду.\nЯкщо державний службовець перейшов на посаду нижчої категорії\nабо залишив державну службу, на яку потім повернувся, за ним\nзберігається присвоєний ранг.\nНародним депутатам України, які до обрання перебували на\nдержавній службі, час виконання цих обов'язків зараховується до\nстажу державної служби.\nУ трудовій книжці державного службовця робиться запис про\nприсвоєння, зміну і позбавлення відповідного рангу."
    },
    {
      "provision_ref": "art27",
      "section": "27",
      "title": "Стаття 27. Просування по службі",
      "content": "Просування по службі державного службовця здійснюється шляхом\nзайняття більш високої посади на конкурсній основі, крім випадків,\nколи інше встановлено законами України та Кабінетом Міністрів\nУкраїни, або шляхом присвоєння державному службовцю більш високого\nрангу.\nДержавний службовець має право брати участь у конкурсі на\nзаміщення вакантної посади. Переважне право на просування по\nслужбі мають державні службовці, які досягли найкращих\nрезультатів у роботі, виявляють ініціативність, постійно\nпідвищують свій професійний рівень та зараховані до кадрового\nрезерву."
    },
    {
      "provision_ref": "art28",
      "section": "28",
      "title": "Стаття 28. Кадровий резерв державної служби",
      "content": "У державних органах створюється кадровий резерв для зайняття\nпосад державних службовців, а також для просування по службі.\nКадровий резерв формується із:\nспеціалістів місцевого та регіонального самоврядування,\nвиробничої, соціально-культурної, наукової та інших сфер, а також\nвипускників навчальних закладів відповідного профілю;\nдержавних службовців, які підвищили кваліфікацію або пройшли\nстажування та рекомендовані для просування на більш високі посади.\nПорядок формування і організація роботи з кадровим резервом\nрегулюються Положенням про кадровий резерв державної служби\n( 199-2001-п ), яке затверджується Кабінетом Міністрів України.\nСтаття 29. Навчання і підвищення кваліфікації\nдержавних службовців\nДержавним службовцям створюються умови для навчання і\nпідвищення кваліфікації у відповідних навчальних закладах (на\nфакультетах) ( 1681-2004-п , 402-2005-п ) та шляхом самоосвіти.\nДержавні службовці підвищують свою кваліфікацію постійно, у\nтому числі через навчання у відповідних навчальних закладах, як\nправило, не рідше одного разу на п'ять років. Результати навчання\nі підвищення кваліфікації є однією з підстав для просування по\nслужбі.\nПри Президенті України діє Національна академія державного\nуправління - державний вищий навчальний заклад з підготовки,\nперепідготовки і підвищення кваліфікації державних службовців."
    },
    {
      "provision_ref": "art30",
      "section": "30",
      "title": "Стаття 30. Підстави припинення державної служби",
      "content": "Крім загальних підстав, передбачених Кодексом законів про\nпрацю України, державна служба припиняється у разі:\n1) порушення умов реалізації права на державну службу (стаття\n4 цього Закону);\n2) недотримання пов'язаних із проходженням державної служби\nвимог, передбачених статтями 16 і 16-1 цього Закону;\n3) досягнення державним службовцем граничного віку\nпроходження державної служби (стаття 23 цього Закону);\n4) відставки державних службовців, які займають посади першої\nабо другої категорії (стаття 31 цього Закону);\n5) виявлення або виникнення обставин, що перешкоджають\nперебуванню державного службовця на державній службі (стаття 12\nцього Закону);\n6) відмови державного службовця від прийняття або порушення\nПрисяги, передбаченої статтею 17 цього Закону;\nПрипинення державної служби відповідно до пункту 7 частини\nпершої цієї статті здійснюється у триденний строк з дня отримання\nорганом, в якому працює державний службовець, копії відповідного\nсудового рішення, яке набрало законної сили.\nЗміна керівників або складу державних органів не може бути\nпідставою для припинення державним службовцем державної служби на\nзайманій посаді з ініціативи новопризначених керівників, крім\nдержавних службовців патронатної служби.\nЗа державними службовцями, які займали посади першої\nкатегорії не менше трьох років і звільнені у зв'язку із зміною\nскладу органу, де вони працювали, або закінченням терміну\nповноважень цього органу, зберігається середньомісячний заробіток\nна період працевлаштування, але не більше одного року."
    },
    {
      "provision_ref": "art31",
      "section": "31",
      "title": "Стаття 31. Відставка державного службовця",
      "content": "Відставкою є припинення державної служби службовцем, який\nзаймає посаду першої або другої категорії, за його письмовою\nзаявою.\nПідставами для відставки є:\nпринципова незгода з рішенням державного органу чи посадової\nособи, а також етичні перешкоди для перебування на державній\nслужбі;\nпримушування державного службовця до виконання рішення\nдержавного органу чи посадової особи, яке суперечить чинному\nзаконодавству, що може заподіяти значної матеріальної або\nморальної шкоди державі, підприємствам, установам, організаціям\nабо об'єднанням громадян, громадянину;\nстан здоров'я, що перешкоджає виконанню службових повноважень\n(за наявності медичного висновку).\nВідставка приймається або в ній дається мотивована відмова\nдержавним органом або посадовою особою, які призначили державного\nслужбовця на цю посаду. Рішення про прийняття відставки або\nвідмову в ній приймається у місячний термін. У разі відмови у\nвідставці державний службовець повинен продовжувати виконання\nслужбових обов'язків і має право на звільнення в порядку,\nпередбаченому Кодексом законів про працю України ( 322-08 ).\nПри досягненні державним службовцем, який перебуває у\nвідставці, віку, що дає право на призначення пенсії відповідно до\nцього Закону, йому призначається пенсія як державному службовцю.\n{ Частина п'ята статті 31 із змінами, внесеними згідно із Законом\nN 3668-VI ( 3668-17 ) від 08.07.2011 }\nСтаття 32. Оскарження рішення про припинення\nдержавної служби\nРішення про припинення державної служби може бути оскаржено\nдержавним службовцем безпосередньо до суду."
    },
    {
      "provision_ref": "art33",
      "section": "33",
      "title": "Стаття 33. Оплата праці",
      "content": "Оплата праці державних службовців повинна забезпечувати\nдостатні матеріальні умови для незалежного виконання службових\nобов'язків, сприяти укомплектуванню апарату державних органів\nкомпетентними і досвідченими кадрами, стимулювати їх сумлінну та\nініціативну працю.\nЗаробітна плата державних службовців складається з посадових\nокладів, премій, доплати за ранги, надбавки за вислугу років на\nдержавній службі та інших надбавок.\nПосадові оклади державних службовців установлюються залежно\nвід складності та рівня відповідальності виконуваних службових\nобов'язків.\nДоплата за ранг провадиться відповідно до рангу, присвоєного\nдержавному службовцю.\nНадбавка за вислугу років виплачується державним службовцям\nщомісячно у відсотках до посадового окладу з урахуванням доплати\nза ранг і залежно від стажу державної служби у таких розмірах:\nпонад 3 роки - 10, понад 5 років - 15, понад 10 років - 20, понад\n15 років - 25, понад 20 років - 30, понад 25 років - 40 відсотків.\nДержавним службовцям можуть установлюватися надбавки за\nвисокі досягнення у праці і виконання особливо важливої роботи,\nдоплати за виконання обов'язків тимчасово відсутніх працівників та\nінші надбавки і доплати, а також надаватися матеріальна допомога\nдля вирішення соціально-побутових питань.\nУмови оплати праці державних службовців, розміри їх посадових\nокладів, надбавок, доплат і матеріальної допомоги визначаються\nКабінетом Міністрів України.\nДжерелом формування фонду оплати праці державних службовців\nє Державний бюджет України та інші джерела, визначені для цієї\nмети положеннями про органи державної виконавчої влади,\nзатвердженими указами Президента України та постановами Кабінету\nМіністрів України.\nСкорочення бюджетних асигнувань не може бути підставою для\nзменшення посадових окладів, надбавок до них та фінансування\nінших, передбачених цим Законом, гарантій, пільг і компенсацій."
    },
    {
      "provision_ref": "art34",
      "section": "34",
      "title": "Стаття 34. Заохочення за сумлінну працю",
      "content": "За особливі трудові заслуги державні службовці\nпредставляються до державних нагород та присвоєння почесних звань.\nСтаття 35. Щорічні та додаткові відпустки\nдержавних службовців\nДержавним службовцям надається щорічна відпустка тривалістю\n30 календарних днів, якщо законодавством не передбачено більш\nтривалої відпустки, з виплатою допомоги для оздоровлення у розмірі\nпосадового окладу.\nДержавним службовцям, які мають стаж роботи в державних\nорганах понад 10 років, надається додаткова оплачувана відпустка\nтривалістю до 15 календарних днів. Порядок і умови надання\nдодаткових оплачуваних відпусток встановлюються Кабінетом\nМіністрів України ( 250-94-п ).\nСтаття 36. Соціально-побутове забезпечення\nдержавних службовців\nДержавні службовці забезпечуються житлом у встановленому\nпорядку із державного фонду.\nДержавні службовці, які займають посади першої - четвертої\nкатегорій, мають право на першочергове встановлення квартирних\nтелефонів.\nДержавні службовці та члени їх сімей, які проживають разом з\nними, користуються у встановленому порядку безплатним медичним\nобслуговуванням у державних закладах охорони здоров'я. Цими ж\nзакладами вони обслуговуються після виходу на пенсію."
    },
    {
      "provision_ref": "art37",
      "section": "37",
      "title": "Стаття 37. Пенсійне забезпечення державних службовців",
      "content": "На одержання пенсії державних службовців мають право\nчоловіки, які досягли віку 62 роки, та жінки, які досягли\nпенсійного віку, встановленого статтею 26 Закону України \"Про\nзагальнообов'язкове державне пенсійне страхування\" ( 1058-15 ), за\nнаявності страхового стажу, необхідного для призначення пенсії за\nвіком у мінімальному розмірі, передбаченого абзацом першим частини\nпершої статті 28 Закону України \"Про загальнообов'язкове державне\nпенсійне страхування\" ( 1058-15 ), у тому числі стажу державної\nслужби не менш як 10 років, та які на час досягнення зазначеного\nвіку працювали на посадах державних службовців, а також особи, які\nмають не менш як 20 років стажу роботи на посадах, віднесених до\nкатегорій посад державних службовців, незалежно від місця роботи\nна час досягнення зазначеного віку. Пенсія державним службовцям\nпризначається в розмірі 60 відсотків суми їх заробітної плати, з\nякої було сплачено єдиний внесок на загальнообов'язкове державне\nсоціальне страхування, а до 1 січня 2011 року - страхові внески на\nзагальнообов'язкове державне пенсійне страхування, а особам, які\nна час звернення за призначенням пенсії не є державними\nслужбовцями, - у розмірі 60 відсотків заробітної плати працюючого\nдержавного службовця відповідної посади та рангу за останнім\nмісцем роботи на державній службі, з якої було сплачено єдиний\nвнесок на загальнообов'язкове державне соціальне страхування, а до\n1 січня 2011 року - страхові внески на загальнообов'язкове\nдержавне пенсійне страхування.\nДо досягнення віку, встановленого першим реченням частини\nпершої цієї статті, право на пенсію за віком мають державні\nслужбовці - чоловіки 1955 року народження і старші після\nдосягнення ними такого віку:\n60 років - які народилися по 31 грудня 1952 року;\n60 років 6 місяців - які народилися з 1 січня 1953 року по\n31 грудня 1953 року;\n61 рік - які народилися з 1 січня 1954 року по 31 грудня\n1954 року;\n61 рік 6 місяців - які народилися з 1 січня 1955 року по\n31 грудня 1955 року.\nПенсія державним службовцям у частині, що не перевищує\nрозміру пенсії із солідарної системи, що призначається відповідно\nдо Закону України \"Про загальнообов'язкове державне пенсійне\nстрахування\" ( 1058-15 ), виплачується за рахунок коштів\nПенсійного фонду України. Частина пенсії, що перевищує цей розмір,\nвиплачується за рахунок коштів Державного бюджету України.\nТимчасово, по 30 вересня 2017 року: { Абзац перший частини\nчетвертої статті 37 в редакції Закону N 911-VIII ( 911-19 ) від\n24.12.2015; із змінами, внесеними згідно із Законами N 1774-VIII\n( 1774-19 ) від 06.12.2016, N 2148-VIII ( 2148-19 ) від 03.10.2017\n- застосовується з 1 жовтня 2017 року }\nособам (крім осіб з інвалідністю I та II груп, осіб з\nінвалідністю внаслідок війни III групи, учасників бойових дій,\nосіб, на яких поширюється дія пункту 1 статті 10 Закону України\n\"Про статус ветеранів війни, гарантії їх соціального захисту\"\n( 3551-12 ), та осіб, на яких поширюється дія Закону України \"Про\nстатус ветеранів військової служби, ветеранів органів внутрішніх\nсправ, ветеранів Національної поліції і деяких інших осіб та їх\nсоціальний захист\" ( 203/98-ВР )), які займають посади державної\nслужби, визначені Законом України від 10 грудня 2015 року\nN 889-VIII ( 889-19 ) \"Про державну службу\", а також працюють на\nпосадах та на умовах, передбачених законами України \"Про\nпрокуратуру\" ( 1697-18 ), \"Про судоустрій і статус суддів\"\n( 1402-19 ), пенсії/щомісячне довічне грошове утримання не\nвиплачуються; { Абзац другий частини четвертої статті 37 в\nредакції Законів N 911-VIII ( 911-19 ) від 24.12.2015, N 1774-VIII\n( 1774-19 ) від 06.12.2016; із змінами, внесеними згідно із\nЗаконом N 2148-VIII ( 2148-19 ) від 03.10.2017 }\nу період роботи на інших посадах/роботах пенсія, призначена\nособам відповідно до цієї статті (крім осіб з інвалідністю I та II\nгруп, осіб з інвалідністю внаслідок війни III групи та учасників\nбойових дій, осіб, на яких поширюється дія пункту 1 статті 10\nЗакону України \"Про статус ветеранів війни, гарантії їх\nсоціального захисту\"), розмір якої перевищує 150 відсотків\nпрожиткового мінімуму, встановленого для осіб, які втратили\nпрацездатність, виплачується в розмірі 85 відсотків призначеного\nрозміру, але не менше 150 відсотків прожиткового мінімуму,\nвстановленого для осіб, які втратили працездатність. { Абзац\nтретій частини четвертої статті 37 із змінами, внесеними згідно із\nЗаконом N 2148-VIII ( 2148-19 ) від 03.10.2017 }\nЗ 1 жовтня 2017 року пенсії, призначені після набрання\nчинності Законом України \"Про заходи щодо законодавчого\nзабезпечення реформування пенсійної системи\" ( 3668-17 ) (крім\nосіб з інвалідністю I та II груп, осіб з інвалідністю внаслідок\nвійни III групи та учасників бойових дій, осіб, на яких\nпоширюється дія пункту 1 статті 10 Закону України \"Про статус\nветеранів війни, гарантії їх соціального захисту\") відповідно до\nцієї статті у період роботи на посадах державної служби,\nвизначених Законом України від 10 грудня 2015 року N 889-VIII\n( 889-19 ) \"Про державну службу\", а також на посадах та на умовах,\nпередбачених законами України \"Про прокуратуру\" ( 1697-18 ), \"Про\nсудоустрій і статус суддів\" ( 1402-19 ), виплачуються у розмірі,\nобчисленому відповідно до Закону України \"Про загальнообов’язкове\nдержавне пенсійне страхування\" ( 1058-15 ).\nПісля звільнення з роботи виплата пенсії відповідно до цього\nЗакону поновлюється.\nМаксимальний розмір пенсії (з урахуванням надбавок,\nпідвищень, додаткової пенсії, цільової грошової допомоги, пенсії\nза особливі заслуги перед Україною, індексації та інших доплат до\nпенсії, встановлених законодавством, крім доплати до надбавок\nокремим категоріям осіб, які мають особливі заслуги перед\nБатьківщиною) не може перевищувати десяти прожиткових мінімумів,\nустановлених для осіб, які втратили працездатність. Тимчасово, по\n31 грудня 2017 року, максимальний розмір пенсії (з урахуванням\nнадбавок, підвищень, додаткової пенсії, цільової грошової\nдопомоги, пенсії за особливі заслуги перед Україною, індексації та\nінших доплат до пенсії, встановлених законодавством, крім доплати\nдо надбавок окремим категоріям осіб, які мають особливі заслуги\nперед Батьківщиною) не може перевищувати 10740 гривень.\nВизначення заробітної плати для обчислення пенсій державним\nслужбовцям здійснюється в порядку, встановленому Кабінетом\nМіністрів України.\nПенсія по інвалідності у розмірах, передбачених частиною\nпершою цієї статті, призначається за наявності страхового стажу,\nвстановленого для призначення пенсії по інвалідності відповідно до\nЗакону України \"Про загальнообов'язкове державне пенсійне\nстрахування\" ( 1058-15 ), особам, визнаним інвалідами I або II\nгрупи у період перебування на державній службі, які мають стаж\nдержавної служби не менше 10 років, а також особам з числа\nінвалідів I або II групи незалежно від часу встановлення їм\nінвалідності, які мають не менше 10 років стажу державної служби\nна посадах, віднесених до категорій посад державних службовців,\nякщо безпосередньо перед зверненням за призначенням такої пенсії\nвони працювали на зазначених посадах. Пенсія по інвалідності\nвідповідно до цього Закону призначається незалежно від причини\nінвалідності за умови припинення державної служби.\nЯкщо зазначені особи повертаються на державну службу, виплата\nпенсії по інвалідності припиняється на період до звільнення з\nроботи або досягнення ними граничного віку перебування на\nдержавній службі.\nУ разі зміни групи інвалідності або відновлення\nпрацездатності виплата пенсії по інвалідності, призначеної\nвідповідно до цього Закону, здійснюється у порядку, визначеному\nстаттею 35 Закону України \"Про загальнообов'язкове державне\nпенсійне страхування\" ( 1058-15 ).\nЯкщо інваліду I або II групи було встановлено III групу\nінвалідності, то в разі наступного визнання його інвалідом I або\nII групи право на отримання раніше призначеної пенсії на умовах,\nпередбачених цим Законом, поновлюється з дня встановлення I або II\nгрупи інвалідності за умови, якщо після припинення виплати пенсії\nминуло не більше п'яти років. У такому самому порядку визначається\nправо на отримання пенсії по інвалідності на умовах, передбачених\nцим Законом, особам, яким така пенсія не була призначена у зв'язку\nз продовженням перебування зазначених осіб на державній службі.\nУ разі смерті особи у період перебування на державній службі\nза наявності у померлого годувальника стажу державної служби не\nменше 10 років непрацездатним членам сім'ї померлого годувальника,\nякі були на його утриманні (при цьому дітям - незалежно від того,\nчи були вони на утриманні померлого годувальника), призначається\nпенсія у зв'язку з втратою годувальника на одного непрацездатного\nчлена сім'ї у розмірі 70 відсотків суми заробітної плати померлого\nгодувальника, з якої було сплачено єдиний внесок на\nзагальнообов'язкове державне соціальне страхування, а до 1 січня\n2011 року - страхові внески на загальнообов'язкове державне\nпенсійне страхування, а на двох і більше членів сім'ї - 90\nвідсотків. До непрацездатних членів сім'ї належать особи,\nзазначені у статті 36 Закону України \"Про загальнообов'язкове\nдержавне пенсійне страхування\" ( 1058-15 ).\nПраво на призначення пенсії у зв'язку з втратою годувальника\nна умовах, передбачених частиною десятою цієї статті, мають також\nнепрацездатні члени сім'ї померлої особи, яка отримувала або мала\nправо на пенсію за цим Законом.\nДержавний службовець, звільнений з державної служби у зв'язку\nз засудженням за умисне кримінальне правопорушення, вчинене з\nвикористанням свого посадового становища, або притягненням до\nадміністративної відповідальності за вчинене правопорушення,\nпов’язане з корупцією, позбавляється права на одержання пенсії,\nпередбаченої цією статтею. В таких випадках пенсія державному\nслужбовцю призначається на загальних підставах.\nУ разі виходу на пенсію державні службовці за наявності стажу\nдержавної служби не менше 10 років користуються умовами щодо\nкомунально-побутового обслуговування, передбаченими цим Законом.\nПеріод роботи посадових осіб в органах державної податкової\nта митної служб на посадах, на яких відповідно до закону\nприсвоювалися спеціальні та/або персональні звання, зараховується\nдо стажу державної служби, незалежно від місця роботи на час\nдосягнення зазначеного віку.\nСтаття 37-1. Порядок і умови перерахунку пенсій державних\nслужбовців\nУмови та порядок перерахунку призначених пенсій державним\nслужбовцям визначаються Кабінетом Міністрів України.\nСтаття 38. Відповідальність за порушення\nзаконодавства про державну службу\nОсоби, винні у порушенні законодавства про державну службу,\nнесуть цивільну, адміністративну або кримінальну відповідальність\nзгідно із чинним законодавством."
    }
  ],
  "definitions": []
}