{
  "id": "ua-law-3120-20",
  "type": "statute",
  "title": "Закон України (3120-20)",
  "title_en": "",
  "short_name": "3120-20",
  "status": "in_force",
  "issued_date": "2023-05-29",
  "url": "https://zakon.rada.gov.ua/laws/show/3120-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо унормування конкурсної процедури призначення керівників комунальних закладів культури та формування базової мережі закладів культури\n\n(Відомості Верховної Ради (ВВР), 2023, № 76, ст.265)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про театри і театральну справу\" (Відомості Верховної Ради України, 2005 р., № 26, ст. 350; 2014 р., № 5, ст. 62; 2021 р., № 50, ст. 396):\n\n1) абзац четвертий частини першої статті 18 викласти в такій редакції:\n\n\"розробляє та затверджує методологію і звітну документацію, що пов’язана із збиранням та використанням адміністративних даних щодо діяльності театрів, за погодженням з центральним органом виконавчої влади, що реалізує державну політику у сфері статистики\";\n\n2) абзац п’ятий частини другої статті 21 виключити.\n\n2. У Законі України \"Про культуру\" (Відомості Верховної Ради України, 2011 р., № 24, ст. 168; 2016 р., № 10, ст. 103; 2021 р., № 31, ст. 246):\n\n1) частину першу статті 21 доповнити абзацом другим такого змісту:\n\n\"Керівники комунальних закладів культури у населених пунктах з населенням до 5 тисяч жителів можуть призначатися на посаду без проведення конкурсу шляхом укладення з ними контракту за результатами співбесіди за умови дотримання вимог, передбачених абзацом першим частини першої статті 21 -1 цього Закону\";\n\n2 ) абзац другий частини другої статті 22 замінити двома новими абзацами такого змісту:\n\n\"Виключення закладу з базової мережі закладів культури, його реорганізація чи ліквідація здійснюються виключно за погодженням у місячний строк з відповідним центральним органом виконавчої влади, що забезпечує формування державної політики у сфері культури та/або кіно та/або інших сферах, до яких належить діяльність цього закладу, з одночасним інформуванням центрального органу виконавчої влади, що реалізує державну політику у сферах мистецтв та спеціалізованої мистецької освіти.\n\nВиключення закладу з базової мережі закладів культури допускається за умови, що надання населенню культурних послуг забезпечить інший заклад культури чи заклад освіти сфери культури в межах території відповідної територіальної громади з дотриманням вимог щодо доступності та якості культурних послуг\".\n\nУ зв’язку з цим абзац третій вважати абзацом четвертим;\n\n3 ) у статті 23 :\n\nабзац другий частини другої після слова \"філії\" доповнити словами \"та/або структурні підрозділи\";\n\nв абзаці четвертому частини третьої слова \"що реалізує державну політику у сферах культури та мистецтв\" замінити словами \"що реалізує державну політику у сферах мистецтв та спеціалізованої мистецької освіти\".\n\n3. Пункт 5 розділу II \"Прикінцеві положення\" Закону України \"Про внесення змін до деяких законодавчих актів України щодо запровадження контрактної форми роботи у сфері культури та конкурсної процедури призначення керівників державних та комунальних закладів культури\" (Відомості Верховної Ради України, 2016 р., № 10, ст. 103, № 47, ст. 796) виключити.\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім підпунктів 2 і 3 пункту 2 розділу I цього Закону, які набирають чинності через три місяці з дня опублікування цього Закону.\n\n2. Кабінету Міністрів України протягом трьох місяців з дня опублікування цього Закону привести свої нормативно-правові акти у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n29 травня 2023 року\n\n№ 3120-IX\n\nПро внесення змін до деяких законів України щодо унормування конкурсної процедури призначення керівників комунальних закладів культури та формування базової мережі закладів культури\nЗакон України від 29.05.2023 № 3120-IX\n\nПрийняття від 29.05.2023\nПостійна адреса:\nhttps://zakon.rada.gov.ua/go/3120-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}