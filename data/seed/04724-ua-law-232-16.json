{
  "id": "ua-law-232-16",
  "type": "statute",
  "title": "Закон України (232-16)",
  "title_en": "",
  "short_name": "232-16",
  "status": "in_force",
  "issued_date": "2006-10-05",
  "url": "https://zakon.rada.gov.ua/laws/show/232-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо соціального захисту населення,\nяке проживає в зонах спостереження\n( Відомості Верховної Ради України (ВВР), 2006, N 49, ст.486 )\n{ Із змінами, внесеними згідно із Законом\nN 2019-VIII ( 2019-19 ) від 13.04.2017, ВВР, 2017, N 27-28, ст.312 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про використання ядерної енергії та\nрадіаційну безпеку\" ( 39/95-ВР ) (Відомості Верховної Ради\nУкраїни, 1995 р., N 12, ст. 81; 1998 р., N 11-12, ст. 50; 2000 р.,\nN 30, ст. 236; 2003 р., N 37, ст. 307; 2004 р., N 19, ст. 257;\n2005 р., N 27, ст. 362):\n1) частину першу статті 1 доповнити абзацами такого змісту:\n\"зона спостереження - територія, на якій можливий радіаційний\nвплив ядерної установки та об'єктів, призначених для поводження з\nрадіоактивними відходами, на населення, що проживає в цій зоні.\nРозміри та межі зазначеної зони визначаються відповідно до частини\nчетвертої статті 45 цього Закону;\nспеціальна соціальна інфраструктура - об'єкти, призначені для\nзабезпечення життєдіяльності населення, яке проживає в зоні\nспостереження, зокрема навчальні заклади, заклади охорони\nздоров'я, культури, фізкультури і спорту, комунікаційні об'єкти\nжитлово-комунального господарства, мережі постачання\nелектроенергії, газу, тепла, води та водовідведення, будівлі та\nспоруди, призначені для їх обслуговування, автомобільні дороги,\nсистеми зв'язку тощо, що використовуються при аварії на\nпідприємствах по видобуванню уранових руд, ядерних установках, на\nоб'єктах, призначених для поводження з радіоактивними відходами,\nдля забезпечення безпеки населення та персоналу, що залучається\nдля її ліквідації;\nмедичний моніторинг - контроль впливу ядерної установки та\nоб'єктів переробки ядерних відходів на стан здоров'я населення,\nяке проживає в зоні спостереження, за методикою, затвердженою\nМіністерством охорони здоров'я України, з використанням\nрепрезентативної вибірки для окремих категорій населення;\nсоціально-економічна компенсація ризику для населення, яке\nпроживає в зонах спостереження, - створення та підтримання у\nсправному стані спеціальної соціальної інфраструктури,\nзабезпечення засобами індивідуального захисту населення, його\nрегулярне навчання правил користування спеціальною соціальною\nінфраструктурою, уміння користування засобами індивідуального\nзахисту\";\n2) у статті 5:\nабзац сьомий викласти в такій редакції:\n\"забезпечення відшкодування шкоди, зумовленої радіаційним\nвпливом\";\nпісля абзацу сьомого доповнити двома новими абзацами такого\nзмісту:\n\"створення правового і фінансового механізму щодо\nсоціально-економічної компенсації ризику для населення, яке\nпроживає в зонах спостереження;\nстворення спеціальної соціальної інфраструктури в зонах\nспостереження\".\nУ зв'язку з цим абзаци восьмий - двадцять другий вважати\nвідповідно абзацами десятим - двадцять четвертим;\n3) частину другу статті 6 доповнити словами \"включаючи\nреалізацію заходів щодо захисту населення, яке проживає в зоні\nспостереження\";\n4) у статті 12:\nу частині першій:\nабзац третій викласти в такій редакції:\n\"встановлення особливого режиму енергоспоживання, створення\nспеціальної соціальної інфраструктури та щорічний медичний\nмоніторинг окремих груп населення, яке проживає в зоні\nспостереження, що здійснюється у порядку, встановленому Кабінетом\nМіністрів України\";\nабзац п'ятий виключити;\nчастину другу викласти в такій редакції:\n\"Види, обсяги та порядок надання соціально-економічної\nкомпенсації ризику, а також визначення територій, на які\nпоширюються заходи соціально-економічної компенсації ризику,\nвстановлюються Кабінетом Міністрів України за поданням органів\nвиконавчої влади та органів місцевого самоврядування на підставі\nнауково-економічного обґрунтування, забезпеченого висновком\nвідповідної державної експертизи. Джерелом покриття витрат на\nреалізацію даних вимог є тариф на електроенергію, що виробляється\nядерною установкою, або ціна послуг об'єкта по переробці\nрадіоактивних відходів\";\n5) статтю 20 доповнити абзацом такого змісту:\n\"готують пропозиції щодо видів, обсягів, джерел надання\nсоціально-економічної компенсації ризику для населення, яке\nпроживає в зонах спостереження\";\n6) статтю 32 після частини дев'ятої доповнити новою частиною\nтакого змісту:\n\"Ліцензіат у межах своєї компетенції зобов'язаний забезпечити\nреалізацію заходів з підготовки спеціальної соціальної\nінфраструктури в зоні спостереження для своєчасного реагування та\nподолання аварійної ситуації\".\nУ зв'язку з цим частину десяту вважати частиною одинадцятою.\n\n{ Пункт 2 розділу I втратив чинність на підставі Закону\nN 2019-VIII ( 2019-19 ) від 13.04.2017 }\n\nII. Прикінцеві положення\n1. Цей Закон набирає чинності з 1 січня 2008 року, крім\nпункту 2 цього розділу, який набирає чинності з дня опублікування.\n2. Кабінету Міністрів України протягом трьох місяців з дня\nопублікування цього Закону розробити та затвердити порядок\nобґрунтування та механізм надання соціально-економічної\nкомпенсації ризику споживачам електроенергії в зоні спостереження\nз урахуванням пропозицій органів місцевого самоврядування.\n\nПрезидент України В.ЮЩЕНКО\n\nм. Київ, 5 жовтня 2006 року\nN 232-V\n\nПро внесення змін до деяких законів України щодо соціального захисту населення, яке проживає в зонах спостереження\nЗакон України від 05.10.2006 № 232-V\n\nРедакція від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/232-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}