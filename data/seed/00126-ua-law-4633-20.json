{
  "id": "ua-law-4633-20",
  "type": "statute",
  "title": "Закон України (4633-20)",
  "title_en": "",
  "short_name": "4633-20",
  "status": "in_force",
  "issued_date": "2025-10-09",
  "url": "https://zakon.rada.gov.ua/laws/show/4633-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо вдосконалення порядку внесення на розгляд Президента України, Кабінету Міністрів України проектів нормативно-правових актів з питань, що належать до компетенції Служби безпеки України\n\nВерховна Рада України постановляє:\n\nI. Внести зміни до таких законів України:\n\n1. Статтю 25 Закону України \"Про Службу безпеки України\" (Відомості Верховної Ради України, 1992 р., № 27, ст. 382 із наступними змінами) після частини другої доповнити новою частиною такого змісту:\n\n\"Служба безпеки України має право розробляти та вносити на розгляд Президента України, Кабінету Міністрів України проекти нормативно-правових актів з питань, що належать до її компетенції\".\n\nУ зв’язку з цим частину третю вважати частиною четвертою.\n\n2. У статті 50 Закону України \"Про Кабінет Міністрів України\" (Відомості Верховної Ради України, 2014 р., № 13, ст. 222; 2019 р., № 43, ст. 250):\n\nчастини першу і другу викласти в такій редакції:\n\n\"1. Право ініціативи у прийнятті актів Кабінету Міністрів України мають члени Кабінету Міністрів України, центральні органи виконавчої влади, державні колегіальні органи, Служба безпеки України, Рада міністрів Автономної Республіки Крим, обласні, Київська та Севастопольська міські державні адміністрації.\n\n2. Проекти актів Кабінету Міністрів України готуються міністерствами, іншими центральними органами виконавчої влади, державними колегіальними органами, Службою безпеки України, Радою міністрів Автономної Республіки Крим, обласними, Київською та Севастопольською міськими державними адміністраціями\";\n\nабзац перший частини третьої викласти в такій редакції:\n\n\"3. Проекти актів Кабінету Міністрів України вносяться на розгляд Кабінету Міністрів України Секретаріатом Кабінету Міністрів України, міністерствами, центральними органами виконавчої влади (крім тих, діяльність яких спрямовується і координується Кабінетом Міністрів України через відповідного члена Кабінету Міністрів України), державними колегіальними органами, Службою безпеки України, місцевими державними адміністраціями\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом:\n\n1) забезпечити прийняття нормативно-правових актів, необхідних для реалізації цього Закону;\n\n2) привести свої нормативно-правові акти у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n9 жовтня 2025 року\n\n№ 4633-IX\n\nПро внесення змін до деяких законів України щодо вдосконалення порядку внесення на розгляд Президента України, Кабінету Міністрів України проектів нормативно-правових актів з питань, що належать до компетенції Служби безпеки України\nЗакон України від 09.10.2025 № 4633-IX\n\nПрийняття від 09.10.2025\nПостійна адреса:\nhttps://zakon.rada.gov.ua/go/4633-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}