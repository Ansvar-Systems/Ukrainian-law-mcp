{
  "id": "ua-law-1628-15",
  "type": "statute",
  "title": "Закон України (1628-15)",
  "title_en": "",
  "short_name": "1628-15",
  "status": "in_force",
  "issued_date": "2004-03-18",
  "url": "https://zakon.rada.gov.ua/laws/show/1628-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо пестицидів і агрохімікатів\n( Відомості Верховної Ради України (ВВР), 2004, N 26, ст.362 )\n{ Із змінами, внесеними згідно із Законом\nN 1909-IX ( 1909-20 ) від 18.11.2021 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про пестициди і агрохімікати\"\n( 86/95-ВР ) (Відомості Верховної Ради України, 1995 р., N 14,\nст. 91):\n1) статтю 1 доповнити абзацом такого змісту:\n\"регулятори росту рослин - хімічні речовини, які впливають на\nпроцеси росту і розвитку рослин\";\n2) частини другу і третю статті 4 замінити трьома частинами\nтакого змісту:\n\"Забороняються ввезення на митну територію України\n(крім дослідних партій, що використовуються для державних\nвипробувань та наукових досліджень), виробництво (крім виробництва\nдля експорту та виробництва дослідних партій, що використовуються\nдля державних випробувань, науково-технологічних досліджень та\nвипробувань), торгівля, застосування та рекламування пестицидів і\nагрохімікатів до їх державної реєстрації.\nВвезення на митну територію України незареєстрованих\nпестицидів і агрохімікатів, що використовуються для державних\nвипробувань та наукових досліджень, у науково обґрунтованих\nобсягах здійснюється відповідно до планів державних випробувань і\nнаукових досліджень, а також обробленого ними насіннєвого\n(посадкового) матеріалу - за дозволом, що видається спеціально\nуповноваженим центральним органом виконавчої влади з питань\nохорони навколишнього природного середовища, погодженим із\nспеціально уповноваженим центральним органом виконавчої влади з\nпитань охорони здоров'я в порядку, встановленому Кабінетом\nМіністрів України.\nВикористання залишків пестицидів і агрохімікатів, термін\nреєстрації яких закінчився, проводиться протягом двох років за\nдозволом спеціально уповноваженого центрального органу виконавчої\nвлади з питань охорони навколишнього природного середовища,\nпогодженим із спеціально уповноваженим центральним органом\nвиконавчої влади з питань охорони здоров'я та спеціально\nуповноваженим центральним органом виконавчої влади з питань\nаграрної політики\";\n3) частини другу та четверту статті 6 викласти в такій\nредакції:\n\"Метою польових випробувань є встановлення або підтвердження\nбіологічної ефективності нових пестицидів і агрохімікатів\nпорівняно з тими, що застосовуються, розроблення тимчасових\nрегламентів їх застосування та поглиблене вивчення препаративних\nформ\";\n\"Виробничі випробування проводяться з метою підтвердження\nбіологічної ефективності пестицидів і агрохімікатів у різних зонах\nУкраїни, уточнення та обґрунтування регламентів і способів їх\nзастосування, санітарно-гігієнічних і екологічних нормативів,\nрозроблення та модифікації методик визначення залишкових\nкількостей цих пестицидів і агрохімікатів та їх небезпечних\nметаболітів\";\n4) у статті 7:\nчастину третю після слова \"застосування\" доповнити словами\n\"включаючи позитивний висновок державної\nсанітарно-епідеміологічної експертизи\";\nу частині п'ятій слово \"п'яти\" замінити словом \"десяти\";\n5) назву та частини першу і другу статті 9 викласти в такій\nредакції:\n\" Стаття 9. Ліцензування діяльності, пов'язаної з виробництвом\nта торгівлею пестицидами і агрохімікатами\nГосподарська діяльність у сфері виробництва пестицидів і\nагрохімікатів (тільки регуляторів росту рослин), оптової,\nроздрібної торгівлі пестицидами і агрохімікатами (тільки\nрегуляторами росту рослин) проводиться на підставі ліцензії в\nпорядку, встановленому законом.\nЛіцензії на виробництво пестицидів і агрохімікатів (тільки\nрегуляторів росту рослин), оптову, роздрібну торгівлю пестицидами\nі агрохімікатами (тільки регуляторами росту рослин) видають\nспеціально уповноважені центральні органи виконавчої влади,\nвизначені Кабінетом Міністрів України\";\n6) статтю 10 після частини другої доповнити новою частиною\nтакого змісту:\n\"Розфасування пестицидів і агрохімікатів може здійснюватися\nлише за наявності дозволу його виробника або власника знака для\nтоварів і послуг\".\nУ зв'язку з цим частини третю і четверту вважати відповідно\nчастинами четвертою і п'ятою;\n7) у статті 11:\nу частині третій слово \"Реалізація\" замінити словом \"Продаж\";\nдоповнити частиною четвертою такого змісту:\n\"Господарська діяльність у сфері зберігання та застосування\nпестицидів і агрохімікатів підлягає обов'язковому страхуванню,\nумови та порядок якого визначаються законодавством\";\n8) частину другу статті 12 викласти в такій редакції:\n\"Переліки пестицидів і агрохімікатів, дозволених до\nвикористання в Україні, у тому числі для роздрібної торгівлі та\nдля застосування авіаційним методом, затверджуються спеціально\nуповноваженим центральним органом виконавчої влади з питань\nохорони навколишнього природного середовища за погодженням із\nспеціально уповноваженим центральним органом виконавчої влади з\nпитань охорони здоров'я та спеціально уповноваженим центральним\nорганом виконавчої влади з питань аграрної політики\";\n9) статті 13 і 16 викласти в такій редакції:\n\" Стаття 13. Особливості застосування пестицидів\nі агрохімікатів\nЗастосування пестицидів і агрохімікатів на землях\nприродоохоронного, оздоровчого, рекреаційного та\nісторико-культурного призначення здійснюється відповідно до\nзаконодавства.\nНа території, що зазнала радіоактивного забруднення, а також\nу зонах надзвичайних екологічних ситуацій застосування пестицидів\nі агрохімікатів обмежується в порядку, визначеному спеціально\nуповноваженим центральним органом виконавчої влади з питань\nаграрної політики.\nУ спеціальних сировинних зонах, призначених для вирощування\nпродукції для дитячого і дієтичного харчування, пестициди і\nагрохімікати застосовуються за спеціальними технологіями, які\nзабезпечують одержання продукції, що відповідає\nсанітарно-гігієнічним вимогам до дитячого та дієтичного\nхарчування\";\n\" Стаття 16. Органи, що реалізують державну політику у сфері\nдіяльності, пов'язаної з пестицидами і\nагрохімікатами\nДержавна політика у сфері діяльності, пов'язаної з\nпестицидами і агрохімікатами, реалізується Кабінетом Міністрів\nУкраїни, спеціально уповноваженим центральним органом виконавчої\nвлади з питань охорони навколишнього природного середовища,\nспеціально уповноваженим центральним органом виконавчої влади з\nпитань аграрної політики, спеціально уповноваженим центральним\nорганом виконавчої влади з питань охорони здоров'я та іншими\nорганами виконавчої влади відповідно до їх компетенції.\nПовноваження органів виконавчої влади у сфері діяльності,\nпов'язаної з пестицидами і агрохімікатами, визначаються законом\";\n10) доповнити Закон ( 86/95-ВР ) статтями 16-1, 16-2, 16-3\nтакого змісту:\n\" Стаття 16-1. Компетенція спеціально уповноваженого\nцентрального органу виконавчої влади з питань\nохорони навколишнього природного середовища\nу сфері діяльності, пов'язаної з пестицидами\nі агрохімікатами\nДо компетенції спеціально уповноваженого центрального органу\nвиконавчої влади з питань охорони навколишнього природного\nсередовища у сфері діяльності, пов'язаної з пестицидами і\nагрохімікатами, належить:\nорганізація державних випробувань пестицидів і агрохімікатів\nвітчизняного та іноземного виробництва, формування і затвердження\nплану їх проведення;\nпроведення державної екологічної експертизи матеріалів,\nподаних для реєстрації пестицидів і агрохімікатів;\nздійснення в установленому порядку державної реєстрації\nпестицидів і агрохімікатів;\nрозробка та затвердження за погодженням із спеціально\nуповноваженим центральним органом виконавчої влади з питань\nохорони здоров'я методик визначення відповідності пестицидів і\nагрохімікатів сертифікатам якості та методичних вказівок\nвизначення вмісту залишкових кількостей пестицидів у воді, ґрунті\nта сільськогосподарській продукції;\nзатвердження переліків пестицидів і агрохімікатів, дозволених\nдо використання в Україні;\nвидача дозволів на ввезення, виготовлення та використання\nдослідних партій незареєстрованих пестицидів і агрохімікатів для\nдержавних випробувань та наукових досліджень, а також обробленого\nними насіннєвого (посадкового) матеріалу;\nздійснення державного контролю за додержанням підприємствами,\nустановами, організаціями всіх форм власності та громадянами норм\nі правил екологічної безпеки під час транспортування, зберігання,\nзастосування, утилізації, знешкодження, знищення та захоронення\nпестицидів і агрохімікатів, у тому числі не придатних або\nзаборонених до використання, за вмістом залишкової кількості\nпестицидів, агрохімікатів та важких металів в атмосферному повітрі\n(крім повітря робочої зони), морських, поверхневих\n(крім поверхневих вод, призначених для сільськогосподарських\nпотреб) та підземних водах, ґрунтах і землях природоохоронного\nпризначення.\nДо компетенції спеціально уповноваженого центрального органу\nвиконавчої влади з питань охорони навколишнього природного\nсередовища можуть належати й інші види діяльності, пов'язаної з\nпестицидами і агрохімікатами, відповідно до закону.\nСтаття 16-2. Компетенція спеціально уповноваженого\nцентрального органу виконавчої влади з питань\nаграрної політики у сфері діяльності, пов'язаної\nз пестицидами і агрохімікатами\nДо компетенції спеціально уповноваженого центрального органу\nвиконавчої влади з питань аграрної політики у сфері діяльності,\nпов'язаної з пестицидами і агрохімікатами, належить:\nвизначення потреби (обсягів та асортименту) у пестицидах і\nагрохімікатах, координація їх виробництва для внутрішнього ринку;\nпогодження переліків пестицидів і агрохімікатів, дозволених\nдо використання в Україні;\nздійснення державного контролю за вмістом залишкових\nкількостей пестицидів, агрохімікатів та важких металів у\nповерхневих водах, призначених для сільськогосподарських потреб,\nґрунті на землях сільськогосподарського призначення, кормах, а\nтакож у сільськогосподарській продукції та сировині.\nДо компетенції спеціально уповноваженого центрального органу\nвиконавчої влади з питань аграрної політики можуть належати й інші\nвиди діяльності, пов'язаної з пестицидами і агрохімікатами,\nвідповідно до закону.\nСтаття 16-3. Компетенція спеціально уповноваженого\nцентрального органу виконавчої влади з питань\nохорони здоров'я у сфері діяльності, пов'язаної\nз пестицидами і агрохімікатами\nДо компетенції спеціально уповноваженого центрального органу\nвиконавчої влади з питань охорони здоров'я у сфері діяльності,\nпов'язаної з пестицидами і агрохімікатами, належить:\nвстановлення санітарно-гігієнічних вимог до транспортування,\nзберігання та застосування пестицидів і агрохімікатів;\nпроведення державної санітарно-епідеміологічної експертизи\nпланів державних випробувань пестицидів і агрохімікатів,\nматеріалів реєстрації пестицидів і агрохімікатів;\nпогодження планів державних випробувань пестицидів і\nагрохімікатів та переліків пестицидів і агрохімікатів, дозволених\nдо використання в Україні;\nздійснення державного нагляду за додержанням підприємствами,\nустановами, організаціями всіх форм власності та громадянами\nдержавних санітарних норм і правил, гігієнічних нормативів і\nрегламентів безпечного виробництва, транспортування, зберігання,\nзастосування пестицидів і агрохімікатів, за вмістом залишкової\nкількості пестицидів і агрохімікатів у харчових продуктах та\nпродовольчій сировині, у тому числі імпортованих, лікарських\nтравах, водних об'єктах, воді, що використовується для\nгосподарсько-питного постачання, купання, спортивних занять,\nорганізованого відпочинку та з лікувальною метою, лікувальних\nгрязях, ґрунтах, на землях населених пунктів, оздоровчого та\nрекреаційного призначення, у повітрі робочої зони;\nнаукове обґрунтування та затвердження гігієнічних нормативів\nі регламентів безпечного застосування пестицидів і агрохімікатів;\nпогодження дозволів на ввезення та застосування\nнезареєстрованих пестицидів і агрохімікатів, а також дозволів на\nвиготовлення та використання дослідних партій пестицидів і\nагрохімікатів вітчизняного виробництва;\nвизначення переліку установ, які проводять\nтоксиколого-гігієнічні (медико-біологічні) дослідження пестицидів\nі агрохімікатів;\nпроведення арбітражних досліджень щодо\nтоксиколого-гігієнічної оцінки пестицидів і агрохімікатів, умов їх\nбезпечного застосування.\nДо компетенції спеціально уповноваженого центрального органу\nвиконавчої влади з питань охорони здоров'я можуть належати й інші\nвиди діяльності, пов'язаної з пестицидами і агрохімікатами,\nвідповідно до закону\";\n11) в абзаці п'ятому частини першої статті 17 слова\n\"реалізацію пестицидів і агрохімікатів\" та \"переробку і реалізацію\nхарчових продуктів\" замінити відповідно словами \"торгівлю\nпестицидами і агрохімікатами\" та \"торгівлю харчовими продуктами\";\n12) в абзаці п'ятому статті 23 слово \"синтезованих\" замінити\nсловом \"створених\";\n13) у тексті Закону ( 86/95-ВР ) слова \"Укрдержхімкомісія\" та\n\"Міністерство охорони навколишнього природного середовища та\nядерної безпеки України\" в усіх відмінках замінити словами\n\"спеціально уповноважений центральний орган виконавчої влади з\nпитань охорони навколишнього природного середовища\" у відповідному\nвідмінку;\n14) у преамбулі, статтях 3, 6, 7, 9-11, 20, 21, 23, 24 та у\nназві розділу III Закону ( 86/95-ВР ) слова \"Міністерство\nсільського господарства і продовольства України\", \"Міністерство\nохорони здоров'я України\", \"препарат\" та \"препарати\", а також\n\"реалізація\" в усіх відмінках замінити відповідно словами\n\"спеціально уповноважений центральний орган виконавчої влади з\nпитань аграрної політики\", \"спеціально уповноважений центральний\nорган виконавчої влади з питань охорони здоров'я\", \"пестициди і\nагрохімікати\", а також \"торгівля\" у відповідному відмінку.\n2. У Законі України \"Про захист рослин\" ( 180-14 ) (Відомості\nВерховної Ради України, 1998 р., N 50-51, ст. 310):\n1) абзац тринадцятий статті 1 викласти в такій редакції:\n\"засоби захисту рослин - препарати, які вміщують одну або\nдекілька діючих речовин і використовуються з метою захисту рослини\nабо продукції рослинництва від шкідливих організмів та знищення\nнебажаних рослин або окремих частин рослин\";\n2) в абзаці п'ятому статті 6 слова \"зберігання,\nтранспортування та\" виключити;\n3) частину першу статті 11 викласти в такій редакції:\n\"Спеціально уповноваженими органами виконавчої влади у сфері\nзахисту рослин є:\nГоловна державна інспекція захисту рослин, що діє у складі\nспеціально уповноваженого центрального органу виконавчої влади з\nпитань аграрної політики і підпорядковується йому; державні\nстанції захисту рослин Автономної Республіки Крим, областей і\nрайонів. Начальник Головної державної інспекції захисту рослин\nодночасно за посадою є Головним державним інспектором захисту\nрослин України, а його заступники - заступниками Головного\nдержавного інспектора захисту рослин України\";\n4) у статті 12:\nу назві і в тексті слова \"Головне управління державної служби\nзахисту рослин (Головна державна інспекція захисту рослин)\" у всіх\nвідмінках замінити словами \"Головна державна інспекція захисту\nрослин\" у відповідному відмінку;\nу частині першій:\nв абзаці сьомому слова \"зберігання, транспортування та\"\nвиключити;\nв абзаці восьмому слова \"зберіганням, транспортуванням\"\nвиключити;\n5) в абзаці шостому статті 13 слова \"зберігання,\nтранспортування і\" виключити;\n6) частину другу статті 18 після абзацу третього доповнити\nновим абзацом такого змісту:\n\"допускати до робіт, пов'язаних із транспортуванням,\nзберіганням, застосуванням засобів захисту рослин, їх торгівлею,\nлише осіб, які пройшли згідно з цим Законом спеціальну підготовку\nта мають на те відповідне посвідчення і допуск, що видаються\nспеціально уповноваженими органами виконавчої влади у сфері\nзахисту рослин\".\nУ зв'язку з цим абзаци четвертий - восьмий вважати відповідно\nабзацами п'ятим - дев'ятим;\n7) частину першу статті 19 викласти в такій редакції:\n\"Головні державні інспектори захисту рослин України,\nАвтономної Республіки Крим, областей і районів, їх заступники, а\nтакож державні інспектори захисту рослин у своїй діяльності\nнезалежні і керуються Конституцією України ( 254к/96-ВР ), цим\nЗаконом, іншими актами законодавства\";\n8) частину п'яту статті 25 викласти в такій редакції:\n\"Плата за навчання спеціалістів спеціально уповноважених\nорганів виконавчої влади у сфері захисту рослин здійснюється за\nрахунок коштів Державного бюджету України, а спеціалістів\nсільськогосподарських підприємств, установ і організацій,\nнезалежно від форм власності, фермерських господарств та тих, які\nпрацюють на підприємницьких засадах, - за рахунок коштів цих\nпідприємств, установ, організацій і господарств або ж за рахунок\nвласних коштів\";\n9) текст статті 28 викласти в такій редакції:\n\"Фінансування та матеріально-технічне забезпечення спеціально\nуповноважених органів виконавчої влади у сфері захисту рослин\nздійснюється за рахунок коштів загального та спеціального фондів\nДержавного бюджету України.\nДжерелами фінансування спеціально уповноважених органів\nвиконавчої влади у сфері захисту рослин за рахунок спеціального\nфонду Державного бюджету України можуть бути надходження від\nнадання платних послуг за проведення огляду, обстеження посівів\nсільськогосподарських культур і багаторічних насаджень,\nаналітичних досліджень засобів захисту рослин щодо відповідності\nїх сертифіката якості, навчання працівників, які безпосередньо\nвиконують роботи із захисту рослин, надання консультативних та\nінших послуг, реалізації виготовлених ними біологічних засобів\nзахисту рослин\";\n10) у тексті Закону ( 180-14 ) слова \"Державна міжвідомча\nкомісія України у справах випробувань і реєстрації засобів захисту\nта регуляторів росту рослин і добрив (Укрдержхімкомісія)\" та\n\"органи охорони навколишнього природного середовища\" в усіх\nвідмінках замінити словами \"спеціально уповноважений центральний\nорган виконавчої влади з питань охорони навколишнього природного\nсередовища\" у відповідних відмінках;\n11) у тексті Закону ( 180-14 ) слова \"Міністерство\nагропромислового комплексу України\" в усіх відмінках замінити\nсловами \"спеціально уповноважений центральний орган виконавчої\nвлади з питань аграрної політики\" у відповідному відмінку.\n\n{ Пункт 3 розділу I втратив чинність на підставі Закону\nN 1909-IX ( 1909-20 ) від 18.11.2021 }\n\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 18 березня 2004 року\nN 1628-IV\n\nПро внесення змін до деяких законів України щодо пестицидів і агрохімікатів\nЗакон України від 18.03.2004 № 1628-IV\n\nРедакція від 01.01.2024 , підстава — 1909-IX\nПостійна адреса:\nhttps://zakon.rada.gov.ua/go/1628-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}