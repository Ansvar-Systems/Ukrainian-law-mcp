{
  "id": "ua-law-1452-17",
  "type": "statute",
  "title": "Закон України (1452-17)",
  "title_en": "",
  "short_name": "1452-17",
  "status": "in_force",
  "issued_date": "2009-06-04",
  "url": "https://zakon.rada.gov.ua/laws/show/1452-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кримінального\nта Сімейного кодексів України щодо усиновлення\n( Відомості Верховної Ради України (ВВР), 2009, N 44, ст.653 )\n\nВерховна Рада України п о с т а н о в л я є :\nI. Внести до Кримінального ( 2341-14 ) та Сімейного\n( 2947-14 ) кодексів України такі зміни:\n1. У статті 169 Кримінального кодексу України ( 2341-14 )\n(Відомості Верховної Ради України, 2001 р., N 25-26, ст. 131):\nабзац другий частини першої викласти в такій редакції:\n\"караються обмеженням волі на строк до трьох років або\nпозбавленням волі на той самий строк\";\nабзац другий частини другої викласти в такій редакції:\n\"караються позбавленням волі на строк від трьох до п'яти\nроків\".\n2. У Сімейному кодексі України ( 2947-14 ) (Відомості\nВерховної Ради України, 2002 р., N 21-22, ст. 135):\n1) частину першу статті 212 викласти в такій редакції:\n\"1. Не можуть бути усиновлювачами особи, які:\n1) обмежені у дієздатності;\n2) визнані недієздатними;\n3) позбавлені батьківських прав, якщо ці права не були\nпоновлені;\n4) були усиновлювачами (опікунами, піклувальниками,\nприйомними батьками, батьками-вихователями) іншої дитини, але\nусиновлення було скасовано або визнано недійсним (було припинено\nопіку, піклування чи діяльність прийомної сім'ї або дитячого\nбудинку сімейного типу) з їхньої вини;\n5) перебувають на обліку або на лікуванні у\nпсихоневрологічному чи наркологічному диспансері;\n6) зловживають спиртними напоями або наркотичними засобами;\n7) не мають постійного місця проживання та постійного\nзаробітку (доходу);\n8) страждають на хвороби, перелік яких затверджений\nМіністерством охорони здоров'я України;\n9) є іноземцями, які не перебувають у шлюбі, крім випадків,\nколи іноземець є родичем дитини;\n10) були засуджені за злочини проти життя і здоров'я, волі,\nчесті та гідності, статевої свободи та статевої недоторканості\nособи, проти громадської безпеки, громадського порядку та\nморальності, у сфері обігу наркотичних засобів, психотропних\nречовин, їх аналогів або прекурсорів, а також за злочини,\nпередбачені статтями 148, 150, 150-1, 164, 166, 167, 169, 181,\n187, 324, 442 Кримінального кодексу України ( 2341-14 ), або мають\nнепогашену чи не зняту в установленому законом порядку судимість\nза вчинення інших злочинів\";\n2) частину третю статті 244 викласти в такій редакції:\n\"3. Не можуть бути опікунами, піклувальниками дитини особи,\nзазначені в статті 212 цього Кодексу\";\n3) частину третю статті 256-2 викласти в такій редакції:\n\"3. Прийомними батьками не можуть бути особи, зазначені в\nстатті 212 цього Кодексу\";\n4) частину третю статті 256-6 викласти в такій редакції:\n\"3. Батьками-вихователями не можуть бути особи, зазначені в\nстатті 212 цього Кодексу\";\n5) частину четверту статті 283 доповнити абзацом другим\nтакого змісту:\n\"Урядовий орган державного управління з усиновлення та\nзахисту прав дитини направляє в порядку, встановленому Кабінетом\nМіністрів України, запит до Міністерства внутрішніх справ України\nщодо перевірки іноземців, що усиновлюють дитину, яка є\nгромадянином України, на наявність або відсутність інформації\nкомпрометуючого характеру в правоохоронних органах інших держав та\nГенеральному секретаріаті Інтерполу\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у тримісячний строк з дня\nнабрання чинності цим Законом привести свої нормативно-правові\nакти у відповідність із цим Законом.\n\nПрезидент України В.ЮЩЕНКО\n\nм. Київ, 4 червня 2009 року\nN 1452-VI\n\nПро внесення змін до Кримінального та Сімейного кодексів України щодо усиновлення\nЗакон України від 04.06.2009 № 1452-VI\n\nПрийняття від 04.06.2009\nПостійна адреса:\nhttps://zakon.rada.gov.ua/go/1452-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}