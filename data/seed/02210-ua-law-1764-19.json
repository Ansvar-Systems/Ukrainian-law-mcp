{
  "id": "ua-law-1764-19",
  "type": "statute",
  "title": "Закон України (1764-19)",
  "title_en": "",
  "short_name": "1764-19",
  "status": "in_force",
  "issued_date": "2016-11-17",
  "url": "https://zakon.rada.gov.ua/laws/show/1764-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art10",
      "section": "10",
      "title": "Стаття 10. Управління автомобільними дорогами загального користування",
      "content": "Органами, що здійснюють управління автомобільними дорогами загального користування, є:\nцентральний орган виконавчої влади, що забезпечує формування та реалізує державну політику у сфері дорожнього господарства;\nцентральний орган виконавчої влади, що реалізує державну політику у сфері дорожнього господарства та управління автомобільними дорогами загального користування державного значення;\nРада міністрів Автономної Республіки Крим, обласні та Севастопольська міська державні адміністрації."
    },
    {
      "provision_ref": "art11",
      "section": "11",
      "title": "Стаття 11. Повноваження центральних органів виконавчої влади щодо управління автомобільними дорогами",
      "content": "До повноважень центрального органу виконавчої влади, що забезпечує формування та реалізує державну політику у сфері дорожнього господарства, належать:\n1) формування державної політики у сфері дорожнього господарства та забезпечення управління автомобільними дорогами загального користування;\n2) забезпечення нормативно-правового регулювання у сфері дорожнього господарства, нормування у сфері будівництва, реконструкції, ремонту та утримання автомобільних доріг загального користування згідно із Законом України \"Про будівельні норми\" та іншими актами законодавства, розроблення пропозицій щодо їх удосконалення та внесення в установленому порядку проектів законодавчих актів, актів Президента України та Кабінету Міністрів України;\n3) розроблення заходів щодо інтегрування автомобільних доріг загального користування в міжнародну мережу автомобільних доріг та забезпечення гармонізації технічних норм і правил з вимогами міжнародного законодавства;\n4) погодження переліків об’єктів та обсягів бюджетних коштів на будівництво, реконструкцію та капітальний ремонт автомобільних доріг загального користування державного значення;\n5) розроблення проектів державних цільових програм розвитку дорожнього господарства.\nДо повноважень центрального органу виконавчої влади, що реалізує державну політику у сфері дорожнього господарства та управління автомобільними дорогами загального користування державного значення, належать:\n1) розроблення пропозицій щодо формування та реалізації державної політики (стратегії) у сфері дорожнього господарства та управління автомобільними дорогами загального користування державного значення, програм розвитку дорожнього господарства;\n2) організація будівництва, реконструкції, ремонту та утримання автомобільних доріг загального користування державного значення відповідно до державних будівельних норм і стандартів, а також переліків об’єктів та обсягів бюджетних коштів на будівництво, реконструкцію та капітальний ремонт автомобільних доріг загального користування, затверджених Кабінетом Міністрів України;\n3) забезпечення належного маршрутного орієнтування користувачів автомобільних доріг загального користування державного значення;\n4) забезпечення сталого функціонування автомобільних доріг загального користування державного значення;\n5) озеленення смуги відведення автомобільних доріг загального користування державного значення;\n6) ведення статистичного обліку та паспортизації автомобільних доріг загального користування державного значення та штучних споруд на них;\n7) здійснення контролю за станом автомобільних доріг загального користування державного значення, виявлення аварійно-небезпечних місць (ділянок) та місць концентрації дорожньо-транспортних пригод і здійснення заходів щодо їх ліквідації;\n8) забезпечення фінансування та розвитку мережі автомобільних доріг загального користування державного значення;\n9) внесення пропозицій щодо формування та реалізації державної політики з питань безпеки дорожнього руху;\n10) розроблення та участь у реалізації заходів з безпеки дорожнього руху."
    },
    {
      "provision_ref": "art12",
      "section": "12",
      "title": "Стаття 12. Повноваження Ради міністрів Автономної Республіки Крим, обласних та Севастопольської міської державних адміністрацій щодо управління автомобільними дорогами загального користування місцевого значення",
      "content": "До повноважень Ради міністрів Автономної Республіки Крим, обласних та Севастопольської міської державних адміністрацій належать:\n1) розроблення пропозицій щодо формування та реалізації державної політики (стратегії) у сфері дорожнього господарства та управління автомобільними дорогами загального користування місцевого значення, програм розвитку дорожнього господарства;\n2) організація будівництва, реконструкції, ремонту та утримання автомобільних доріг загального користування місцевого значення відповідно до державних будівельних норм і стандартів та переліків об’єктів та обсягів бюджетних коштів, передбачених місцевими бюджетами;\n3) забезпечення належного маршрутного орієнтування користувачів автомобільних доріг загального користування місцевого значення;\n4) забезпечення сталого функціонування автомобільних доріг загального користування місцевого значення;\n5) озеленення смуги відведення автомобільних доріг загального користування місцевого значення;\n6) ведення статистичного обліку та паспортизації автомобільних доріг загального користування місцевого значення та штучних споруд на них;\n7) здійснення контролю за станом автомобільних доріг загального користування місцевого значення, виявлення аварійно-небезпечних місць (ділянок) та місць концентрації дорожньо-транспортних пригод і здійснення заходів щодо їх ліквідації;\n8) забезпечення фінансування та розвитку мережі автомобільних доріг загального користування місцевого значення\";\n4) у другому реченні частини другої статті 16 слова \"органом державного управління автомобільними дорогами загального користування та відповідними державними органами з безпеки дорожнього руху\" замінити словами \"центральним органом виконавчої влади, що реалізує державну політику у сфері дорожнього господарства та управління автомобільними дорогами загального користування державного значення, та відповідним підрозділом Національної поліції\";\n5) у пункті 4 статті 20 слова \"відповідними державними органами з безпеки дорожнього руху\" замінити словами \"відповідним підрозділом Національної поліції\";\n6) частину другу статті 27 викласти в такій редакції:\n\"Подання до Кабінету Міністрів України про віднесення автомобільної дороги загального користування до розряду платних вносить центральний орган виконавчої влади, що забезпечує формування та реалізує державну політику у сфері дорожнього господарства, за погодженням із центральним органом виконавчої влади, що реалізує державну політику у сфері дорожнього господарства та управління автомобільними дорогами загального користування державного значення, Радою міністрів Автономної Республіки Крим, обласними та Севастопольською міською державними адміністраціями, по територіях яких проходить така автомобільна дорога, на підставі проектної документації\";\n7) статті 28 і 30 викласти в такій редакції:\n\" Стаття 28. Контроль стану платних автомобільних доріг загального користування\nКонтроль стану платних автомобільних доріг загального користування державного значення, умов руху та контроль за справлянням плати за проїзд ними здійснюються центральним органом виконавчої влади, що реалізує державну політику у сфері дорожнього господарства та управління автомобільними дорогами загального користування державного значення.\nКонтроль стану платних автомобільних доріг загального користування місцевого значення, умов руху та контроль за справлянням плати за проїзд ними здійснюються Радою міністрів Автономної Республіки Крим, обласними та Севастопольською міською державними адміністраціями\";\n\" Стаття 30. Забезпечення експлуатації платних автомобільних доріг загального користування\nЕксплуатація платних автомобільних доріг загального користування забезпечується в порядку, визначеному Кабінетом Міністрів України\";\n8) у пункті 5 частини другої статті 32 слова \"відповідні державні органи з безпеки дорожнього руху\" замінити словами \"відповідний підрозділ Національної поліції\";\n9) доповнити статтею 32 -1 такого змісту:\n\" Стаття 32 -1 . Оповіщення про тимчасове обмеження або припинення руху транспортних засобів на автомобільних дорогах\nОповіщення користувачів автомобільних доріг про строки та порядок тимчасового обмеження або припинення руху транспортних засобів на автомобільних дорогах загального користування державного значення забезпечується центральним органом виконавчої влади, що реалізує державну політику у сфері дорожнього господарства та управління автомобільними дорогами загального користування державного значення, а на автомобільних дорогах загального користування місцевого значення - Радою міністрів Автономної Республіки Крим, обласними та Севастопольською міською державними адміністраціями.\nОповіщення користувачів автомобільних доріг загального користування про строки та порядок тимчасового обмеження або припинення руху транспортних засобів здійснюється шляхом встановлення за погодженням із відповідним підрозділом Національної поліції на відповідній ділянці автомобільної дороги інформаційно-вказівних дорожніх знаків із зазначенням строку, причини обмеження чи припинення руху і маршруту об’їзду, а також розміщення інформації про це на офіційному веб-сайті відповідного органу:\nне пізніше ніж за сім діб до введення в дію планового обмеження або припинення руху транспортних засобів;\nне пізніше ніж за одну добу після введення в дію аварійного обмеження або припинення руху транспортних засобів.\nПорядок оповіщення користувачів автомобільних доріг загального користування про стан аварійності на автомобільних дорогах, дорожнього покриття, тимчасового обмеження або припинення руху, а також гідрометеорологічних та інших умов дорожнього руху встановлюється центральним органом виконавчої влади, що забезпечує формування та реалізує державну політику у сфері дорожнього господарства, за погодженням з Національною поліцією\";\n10) у статті 36:\nу частині першій слова \"органами державного управління автомобільними дорогами та відповідними державними органами з безпеки дорожнього руху\" замінити словами \"відповідним підрозділом Національної поліції, а використання автомобільних доріг загального користування державного значення - також із центральним органом виконавчої влади, що реалізує державну політику у сфері дорожнього господарства та управління автомобільними дорогами загального користування державного значення\";\nчастину другу викласти в такій редакції:\n\"Спортивні змагання (кроси, автоперегони, велоперегони тощо) на автомобільних дорогах загального користування місцевого значення проводяться за погодженням із Радою міністрів Автономної Республіки Крим, обласними та Севастопольською міською державними адміністраціями і відповідним підрозділом Національної поліції, а на автомобільних дорогах загального користування державного значення - також за погодженням із центральним органом виконавчої влади, що реалізує державну політику у сфері дорожнього господарства та управління автомобільними дорогами загального користування державного значення\";\n11) абзац перший частини першої статті 43 викласти в такій редакції:\n\"Нормування та стандартизація у будівництві, реконструкції, ремонті та утриманні автомобільних доріг спрямовується на\";\n12) тексти статей 44 і 49 викласти в такій редакції:\n\"Розроблення та затвердження (прийняття) будівельних норм і стандартів у сфері будівництва, реконструкції, ремонту та утримання автомобільних доріг загального користування здійснюються згідно із законами України \"Про будівельні норми\" та \"Про стандартизацію\" ;\n\"Власники доріг, органи, що здійснюють управління автомобільними дорогами, та користувачі автомобільних доріг, винні у порушенні вимог цього Закону, несуть відповідальність згідно із законом\".\n3. У Законі України \"Про Раду міністрів Автономної Республіки Крим\" (Відомості Верховної Ради України, 2012 р., № 2-3, ст. 3):\n1) частину першу статті 2 доповнити пунктом 9 -1 такого змісту:\n\"9 -1 ) здійснення управління автомобільними дорогами загального користування місцевого значення\";\n2) у частині першій статті 24:\nпункт 4 викласти в такій редакції:\n\"4) забезпечення розвитку на території Автономної Республіки Крим мережі автомобільних доріг, здійснення заходів щодо підвищення їх якості, у тому числі сприяння центральному органу виконавчої влади, що реалізує державну політику у сфері дорожнього господарства та управління автомобільними дорогами загального користування державного значення, у розвитку та збереженні на території Автономної Республіки Крим мережі автомобільних доріг загального користування державного значення\";\nдоповнити пунктами 4 -1 і 4 -2 такого змісту:\n\"4 -1 ) здійснення управління автомобільними дорогами загального користування місцевого значення;\n4 -2 ) внесення центральному органу виконавчої влади, що реалізує державну політику у сфері дорожнього господарства та управління автомобільними дорогами загального користування державного значення, пропозицій про перспективи розвитку автомобільних доріг загального користування державного значення в межах території Автономної Республіки Крим\".\nII. Прикінцеві положення\n1. Цей Закон набирає чинності з 1 січня 2018 року та вводиться в дію одночасно з набранням чинності законом про внесення змін до Бюджетного кодексу України щодо створення державного дорожнього фонду.\n2. Кабінету Міністрів України у місячний строк з дня опублікування цього Закону:\nпривести свої нормативно-правові акти у відповідність із цим Законом та прийняти акти, необхідні для реалізації цього Закону;\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\nП.ПОРОШЕНКО"
    }
  ],
  "definitions": []
}