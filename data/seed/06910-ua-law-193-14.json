{
  "id": "ua-law-193-14",
  "type": "statute",
  "title": "Закон України (193-14)",
  "title_en": "",
  "short_name": "193-14",
  "status": "in_force",
  "issued_date": "1998-10-20",
  "url": "https://zakon.rada.gov.ua/laws/show/193-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n\n{ Закон втратив чинність на підставі Закону\nN 2849-IX ( 2849-20 ) від 13.12.2022 }\n\nПро внесення зміни до Закону України\n\"Про телебачення і радіомовлення\"\n( Відомості Верховної Ради України (ВВР), 1998, N 49, ст.302 )\n\nВерховна Рада України п о с т а н о в л я є :\nI. Доповнити Закон України \"Про телебачення і радіомовлення\"\n( 3759-12 ) (Відомості Верховної Ради України, 1994 р., N 10,\nст. 43; 1995 р., N 13, ст. 85; 1996 р., N 5, ст. 18; 1997 р.,\nN 15, ст. 115; 1998 р., N 2, ст. 6) новим розділом IX такого\nзмісту:\n\" Розділ IX. ПРИКІНЦЕВІ ПОЛОЖЕННЯ\n1. На час загальної або часткової мобілізації та/чи воєнного\nстану в Україні або в окремих її місцевостях встановлюється\nособливий режим роботи телебачення і радіомовлення, за якого\nрозповсюдження в ефері теле- і радіопередач (програм) здійснюється\nлише телерадіоорганізаціями Державного комітету телебачення і\nрадіомовлення України з використанням лише каналів підприємств, що\nвіднесені до сфери управління Державного комітету зв'язку України\nі Державного комітету телебачення і радіомовлення України. Органам виконавчої влади, уповноваженим у справах цивільної\nоборони, захисту населення і надзвичайних ситуацій, надається\nправо використовувати без перешкод державні телерадіоорганізації і\nтехнічні засоби мовлення для передачі інформації, пов'язаної з\nзахистом населення.\n2. Дія статей 6, 22, 23, 26 і 38 Закону України \"Про\nтелебачення і радіомовлення\" під час загальної або часткової\nмобілізації та/чи воєнного стану тимчасово припиняється. Порядок мовлення телерадіоорганізацій під час загальної або\nчасткової мобілізації та/чи воєнного стану визначається Кабінетом\nМіністрів України\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 20 жовтня 1998 року\nN 193-XIV\n\nПро внесення зміни до Закону України \"Про телебачення і радіомовлення\"\nЗакон України від 20.10.1998 № 193-XIV\n\nВтрата чинності від 31.03.2023 , підстава — 2849-IX\nПостійна адреса:\nhttps://zakon.rada.gov.ua/go/193-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}