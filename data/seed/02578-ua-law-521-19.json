{
  "id": "ua-law-521-19",
  "type": "statute",
  "title": "Закон України (521-19)",
  "title_en": "",
  "short_name": "521-19",
  "status": "in_force",
  "issued_date": "2015-06-16",
  "url": "https://zakon.rada.gov.ua/laws/show/521-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо забезпечення прозорості у видобувних галузях\n\n(Відомості Верховної Ради (ВВР), 2015, № 32, ст.307)\n\nЗ метою збільшення прозорості видобувних галузей, впровадження міжнародних стандартів звітності, удосконалення системи управління природними ресурсами, покращення інвестиційного клімату в Україні, впровадження стандартів Ініціативи щодо забезпечення прозорості у видобувних галузях, а також реалізації Коаліційної угоди , Ініціативи \"Партнерство \"Відкритий уряд\" Верховна Рада України постановляє:\n\nI. Внести зміни до таких законодавчих актів України:\n\n1. У Кодексі України про надра (Відомості Верховної Ради України, 1994 р., № 36, ст. 340):\n\n1) статтю 8 доповнити пунктом 15 -2 такого змісту:\n\n\"15 -2 ) публікація та поширення інформації про загальнодержавні та місцеві податки і збори та інші платежі, у тому числі контекстної інформації (загального огляду) по видобувних галузях, для збільшення прозорості видобувних галузей у порядку, встановленому Кабінетом Міністрів України\";\n\n2) статтю 11 доповнити частиною другою такого змісту:\n\n\"Органи, що здійснюють державне управління у галузі геологічного вивчення, використання і охорони надр, зобов’язані надавати та публікувати інформацію про стан геологічного вивчення, використання і охорони надр в обсязі, необхідному для забезпечення прозорості у видобувних галузях, у порядку, встановленому Кабінетом Міністрів України\";\n\n3) частину другу статті 24 доповнити пунктом 4 -1 такого змісту:\n\n\"4 -1 ) надавати та оприлюднювати інформацію про загальнодержавні та місцеві податки і збори, інші платежі, а також про виробничу (господарську) діяльність, необхідну для забезпечення прозорості у видобувних галузях, відповідно до порядку, затвердженого Кабінетом Міністрів України\".\n\n2. У Законі України \"Про нафту і газ\" (Відомості Верховної Ради України, 2001 р., № 50, ст. 262):\n\n1) статтю 5 доповнити абзацом вісімнадцятим такого змісту:\n\n\"додержання стандартів і вимог, необхідних для забезпечення прозорості у видобувних галузях\";\n\n2) частину другу статті 20 доповнити абзацом шостим такого змісту:\n\n\"надавати та оприлюднювати інформацію про загальнодержавні та місцеві податки і збори, інші платежі, а також про виробничу (господарську) діяльність, необхідну для забезпечення прозорості у видобувних галузях, відповідно до порядку, затвердженого Кабінетом Міністрів України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом двох місяців з дня набрання чинності цим Законом затвердити порядок забезпечення прозорості у видобувних галузях, забезпечивши перехід на звітування надрокористувачів в Україні відповідно до міжнародних стандартів звітності.\n\nПрезидент України\n\nП.ПОРОШЕНКО\n\nм. Київ\n\n16 червня 2015 року\n\n№ 521-VIII\n\nПро внесення змін до деяких законодавчих актів України щодо забезпечення прозорості у видобувних галузях\nЗакон України від 16.06.2015 № 521-VIII\n\nПрийняття від 16.06.2015\nПостійна адреса:\nhttps://zakon.rada.gov.ua/go/521-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}