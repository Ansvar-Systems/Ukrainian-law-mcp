{
  "id": "ua-law-3108-15",
  "type": "statute",
  "title": "Закон України (3108-15)",
  "title_en": "",
  "short_name": "3108-15",
  "status": "in_force",
  "issued_date": "2005-11-17",
  "url": "https://zakon.rada.gov.ua/laws/show/3108-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України у зв'язку з прийняттям\nЗакону України \"Про загальнообов'язкове\nдержавне пенсійне страхування\"\n( Відомості Верховної Ради України (ВВР), 2006, N 1, ст.18 )\n{ Із змінами, внесеними згідно із Законом\nN 2453-VI ( 2453-17 ) від 07.07.2010, ВВР, 2010, N 41-42, N 43,\nN 44-45, ст.529\nКодексами\nN 2456-VI ( 2456-17 ) від 08.07.2010, 2010, N 50-51, ст.572\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nN 4651-VI ( 4651-17 ) від 13.04.2012, ВВР, 2013, N 9-10, N 11-12,\nN 13, ст.88\nЗаконами\nN 5067-VI ( 5067-17 ) від 05.07.2012, ВВР, 2013, N 24, ст.243\nN 5076-VI ( 5076-17 ) від 05.07.2012, ВВР, 2013, N 27, ст.282\nN 1697-VII ( 1697-18 ) від 14.10.2014, ВВР, 2015, N 2-3, ст.12\nN 848-VIII ( 848-19 ) від 26.11.2015, ВВР, 2016, N 3, ст.25\nN 889-VIII ( 889-19 ) від 10.12.2015, ВВР, 2016, N 4, ст.43\nN 1404-VIII ( 1404-19 ) від 02.06.2016, ВВР, 2016, N 30, ст.542\nКодексом\nN 2597-VIII ( 2597-19 ) від 18.10.2018, ВВР, 2019, N 19, ст.74\nЗаконами\nN 931-IX ( 931-20 ) від 30.09.2020\nN 3254-IX ( 3254-20 ) від 14.07.2023 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n2. У Кодексі України про адміністративні правопорушення\n( 80731-10 ) (Відомості Верховної Ради УРСР, 1984 р., додаток до\nN 51, ст. 1122):\n1) статтю 165-1 викласти в такій редакції:\n\" Стаття 165-1. Порушення законодавства у сфері\nзагальнообов'язкового державного пенсійного\nстрахування\nПриховування (заниження) суми заробітної плати (виплат,\nдоходу), на яку нараховуються страхові внески на\nзагальнообов'язкове державне пенсійне страхування; порушення\nвстановленого порядку нарахування, обчислення та строків сплати\nстрахових внесків; ухилення від реєстрації або несвоєчасна\nреєстрація платника страхових внесків в органах Пенсійного фонду\nУкраїни, неподання відомостей про обставини, що спричиняють зміни\nюридичного статусу страхувальника, порядку сплати ним страхових\nвнесків; порушення встановленого порядку використання та\nздійснення операцій з коштами Пенсійного фонду України і\nНакопичувального фонду; неподання, несвоєчасне подання, подання не\nза встановленою формою звітності щодо страхових внесків, коштів\nПенсійного фонду України і Накопичувального фонду або подання\nнедостовірних відомостей, що використовуються в системі\nперсоніфікованого обліку, та іншої звітності і відомостей,\nпередбачених Законом України \"Про загальнообов'язкове державне\nпенсійне страхування\" ( 1058-15 ), -\nтягнуть за собою накладення штрафу на посадових осіб від\nвосьми до п'ятнадцяти неоподатковуваних мінімумів доходів\nгромадян.\nТі самі дії, вчинені особою, яку протягом року було піддано\nадміністративному стягненню за одне із правопорушень, зазначених у\nчастині першій цієї статті, -\nтягнуть за собою накладення штрафу на посадових осіб від\nдесяти до двадцяти неоподатковуваних мінімумів доходів громадян\";\n2) доповнити статтею 188-23 такого змісту:\n\" Стаття 188-23. Перешкоджання уповноваженим особам органів\nПенсійного фонду України у здійсненні\nперевірок\nВчинення дій, що перешкоджають уповноваженим особам органів\nПенсійного фонду України у здійсненні перевірок, пов'язаних із\nнарахуванням, обчисленням та сплатою страхових внесків, -\nтягне за собою накладення штрафу на посадових осіб від восьми\nдо п'ятнадцяти неоподатковуваних мінімумів доходів громадян.\nТі самі дії, вчинені особою, яку протягом року було піддано\nадміністративному стягненню за правопорушення, зазначене у частині\nпершій цієї статті, -\nтягнуть за собою накладення штрафу на посадових осіб від\nдесяти до двадцяти неоподатковуваних мінімумів доходів громадян\";\n3) статтю 244-2 викласти в такій редакції:\n\" Стаття 244-2. Органи Пенсійного фонду України\nОргани Пенсійного фонду України розглядають справи про\nадміністративні правопорушення, пов'язані з порушеннями\nзаконодавства у сфері загальнообов'язкового державного пенсійного\nстрахування (стаття 165-1) та перешкоджанням уповноваженим особам\nорганів Пенсійного фонду України у здійсненні перевірок (стаття\n188-23).\nВід імені органів Пенсійного фонду України розглядати справи\nпро адміністративні правопорушення і накладати адміністративні\nстягнення мають право Голова правління Пенсійного фонду України,\nйого заступники, начальники головних управлінь Пенсійного фонду\nУкраїни в Автономній Республіці Крим, областях, містах Києві,\nСевастополі та їх заступники, начальники управлінь Пенсійного\nфонду України в районах, містах, районах у містах та їх\nзаступники\".\n3. Кримінальний кодекс України ( 2341-14 ) (Відомості\nВерховної Ради України, 2001 р., N 25-26, ст. 131) доповнити\nстаттею 212-1 такого змісту:\n\" Стаття 212-1. Ухилення від сплати страхових внесків на\nзагальнообов'язкове державне пенсійне\nстрахування\n1. Умисне ухилення від сплати страхових внесків на\nзагальнообов'язкове державне пенсійне страхування, вчинене\nслужбовою особою підприємства, установи, організації, незалежно\nвід форми власності, або особою, що займається підприємницькою\nдіяльністю без створення юридичної особи, чи будь-якою іншою\nособою, яка зобов'язана їх сплачувати, якщо ці діяння призвели до\nфактичного ненадходження до Пенсійного фонду України коштів у\nзначних розмірах, -\nкарається штрафом від трьохсот до п'ятисот неоподатковуваних\nмінімумів доходів громадян або позбавленням права обіймати певні\nпосади чи займатися певною діяльністю на строк до трьох років.\n2. Ті самі діяння, вчинені за попередньою змовою групою осіб,\nабо якщо вони призвели до фактичного ненадходження до Пенсійного\nфонду України коштів у великих розмірах, -\nкараються штрафом від п'ятисот до двох тисяч\nнеоподатковуваних мінімумів доходів громадян або виправними\nроботами на строк до двох років, або обмеженням волі на строк до\nп'яти років, з позбавленням права обіймати певні посади чи\nзайматися певною діяльністю на строк до трьох років.\n3. Діяння, передбачені частинами першою або другою цієї\nстатті, вчинені особою, раніше судимою за ухилення від сплати\nстрахових внесків на загальнообов'язкове державне пенсійне\nстрахування, або якщо вони призвели до фактичного ненадходження до\nПенсійного фонду України коштів в особливо великих розмірах, -\nкараються позбавленням волі на строк від п'яти до десяти\nроків з позбавленням права обіймати певні посади чи займатися\nпевною діяльністю на строк до трьох років з конфіскацією майна.\n4. Особа, яка вперше вчинила діяння, передбачені частиною\nпершою чи другою цієї статті, звільняється від кримінальної\nвідповідальності, якщо вона до притягнення до кримінальної\nвідповідальності сплатила страхові внески на загальнообов'язкове\nдержавне пенсійне страхування, а також відшкодувала шкоду, завдану\nПенсійному фонду України їх несвоєчасною сплатою (фінансові\nсанкції, пеня).\nП р и м і т к а . Під значним розміром коштів слід розуміти\nсуми страхових внесків на загальнообов'язкове державне пенсійне\nстрахування, які в тисячу і більше разів перевищують установлений\nзаконом неоподатковуваний мінімум доходів громадян, під великим\nрозміром коштів слід розуміти суми страхових внесків на\nзагальнообов'язкове державне пенсійне страхування, які в три\nтисячі і більше разів перевищують установлений законом\nнеоподатковуваний мінімум доходів громадян, під особливо великим\nрозміром коштів слід розуміти суми страхових внесків на\nзагальнообов'язкове державне пенсійне страхування, які в п'ять\nтисяч і більше разів перевищують установлений законом\nнеоподатковуваний мінімум доходів громадян\".\n\n{ Пункт 4 розділу I втратив чинність на підставі Кодексу\nN 2456-VI ( 2456-17 ) від 08.07.2010 }\n\n{ Пункт 5 розділу I втратив чинність на підставі Закону\nN 5067-VI ( 5067-17 ) від 05.07.2012 }\n\n{ Пункт 6 розділу I втратив чинність на підставі Закону\nN 1697-VII ( 1697-18 ) від 14.10.2014 }\n\n7. У Законі України \"Про статус і соціальний захист громадян,\nякі постраждали внаслідок Чорнобильської катастрофи\" ( 796-12 )\n(Відомості Верховної Ради України, 1992 р., N 13, ст. 178, N 37,\nст. 543; 1996 р., N 35, ст. 162):\n1) у назві, частинах першій і другій статті 45 та пунктах 1,\n3 статті 56 слова \"трудовий стаж\" у всіх відмінках замінити\nсловами \"стаж роботи\" у відповідному відмінку;\n2) у частині третій статей 52, 54 і 55 слова \"Закону України\n\"Про пенсійне забезпечення\" замінити словами \"Закону України \"Про\nзагальнообов'язкове державне пенсійне страхування\" ( 1058-15 );\n3) у статті 57:\nу частині першій слова \"Закону України \"Про пенсійне\nзабезпечення\" замінити словами \"Закону України \"Про\nзагальнообов'язкове державне пенсійне страхування\" ( 1058-15 );\nу першому реченні частини другої слова \"При цьому\" замінити\nсловами і цифрами \"У разі обчислення пенсії відповідно до частини\nдругої статті 27 Закону України \"Про загальнообов'язкове державне\nпенсійне страхування\" ( 1058-15 );\n4) доповнити статтею 59-1 такого змісту:\n\" Стаття 59-1. Виплата пенсій громадянам України, які\nпостраждали внаслідок Чорнобильської\nкатастрофи, у разі виїзду за кордон\nУ разі виїзду пенсіонера із числа постраждалих внаслідок\nЧорнобильської катастрофи на постійне місце проживання за кордон\nпенсія, призначена в Україні, крім пенсії, зазначеної в частині\nдругій цієї статті, виплачується в порядку, передбаченому статтею\n51 Закону України \"Про загальнообов'язкове державне пенсійне\nстрахування\" ( 1058-15 ).\nПенсія по інвалідності, що настала внаслідок каліцтва чи\nзахворювання внаслідок Чорнобильської катастрофи, призначена\nзгідно із статтею 54 цього Закону, в разі виїзду пенсіонера на\nпостійне місце проживання за кордон виплачується органом, що\nпризначає пенсії. При цьому застосовується порядок переведення в\nінші країни пенсій по інвалідності внаслідок трудового каліцтва\nабо професійного захворювання, що визначається Кабінетом Міністрів\nУкраїни\".\n\n{ Пункт 8 втратив чинність на підставі Закону N 2453-VI\n( 2453-17 ) від 07.07.2010 }\n\n{ Пункт 9 розділу I втратив чинність на підставі Закону\nN 5076-VI ( 5076-17 ) від 05.07.2012 }\n\n10. У Законі України \"Про державну службу\" ( 3723-12 )\n(Відомості Верховної Ради України, 1993 р., N 52, ст. 490;\n2003 р., N 14, ст. 97; 2005 р., N 6, ст. 346):\n\n{ Підпункт 1 пункту 10 розділу I втратив чинність на підставі\nЗакону N 889-VIII ( 889-19 ) від 10.12.2015 }\n\n2) у статті 37:\nу частині другій слова \"загального трудового\", \"нараховується\nзбір на обов'язкове державне пенсійне страхування\" замінити\nвідповідно словами \"страхового\", \"нараховуються страхові внески на\nзагальнообов'язкове державне пенсійне страхування\";\nу частині восьмій слова \"нараховувався збір на обов'язкове\nдержавне пенсійне страхування\" замінити словами \"нараховувалися\nстрахові внески на загальнообов'язкове державне пенсійне\nстрахування\".\n\n{ Підпункт 3 пункту 10 розділу I втратив чинність на підставі\nЗакону N 889-VIII ( 889-19 ) від 10.12.2015 }\n\n11. У Законі України \"Про основні засади соціального захисту\nветеранів праці та інших громадян похилого віку в Україні\"\n( 3721-12 ) (Відомості Верховної Ради України, 1994 р., N 4,\nст. 18; 1995 р., N 45, ст. 339):\n1) у статті 6:\nчастину першу викласти в такій редакції:\n\"Ветеранами праці визнаються громадяни, які працювали на\nпідприємствах, в установах, організаціях, об'єднаннях громадян,\nфізичних осіб, мають стаж роботи 40 років - для чоловіків і\n35 років - для жінок і вийшли на пенсію\";\nу частині другій слова \"загальний трудовий стаж\" у всіх\nвідмінках замінити словами \"стаж роботи\" у відповідному відмінку;\n2) пункт 1 статті 9 доповнити словами \"фінансування яких\nздійснюється за рахунок Державного бюджету України\";\n3) у статті 18:\nу частині першій слова \"трудовий стаж\" замінити словами\n\"страховий стаж\";\nу частині другій слова \"Законом України \"Про пенсійне\nзабезпечення\" замінити словами \"Законом України \"Про\nзагальнообов'язкове державне пенсійне страхування\" ( 1058-15 ) та\nіншими законами\";\n4) статтю 20 викласти в такій редакції:\n\" Стаття 20. Виплата пенсій іноземцям та особам без\nгромадянства похилого віку, які перебувають в\nУкраїні на законних підставах\nІноземці та особи без громадянства похилого віку, які\nперебувають в Україні на законних підставах, мають право на\nотримання пенсійних виплат і соціальних послуг із системи\nзагальнообов'язкового державного пенсійного страхування нарівні з\nгромадянами України на умовах та в порядку, передбачених Законом\nУкраїни \"Про загальнообов'язкове державне пенсійне страхування\"\n( 1058-15 ), якщо інше не передбачено міжнародними договорами,\nзгода на обов'язковість яких надана Верховною Радою України\";\n5) у статті 21:\nу частині першій слова \"необхідний загальний трудовий стаж, у\nтому числі на пільгових умовах\" замінити словами і цифрами\n\"страховий стаж для чоловіків - 25 років, для жінок - 20 років, а\nдля осіб, які мають право на пенсію на пільгових умовах, - стаж\nроботи, який дає право на цей вид пенсії\";\nпісля частини першої доповнити новою частиною такого змісту:\n\"Виплата пенсій особам, звільненим у зв'язку з виявленою\nневідповідністю працівника займаній посаді за станом здоров'я,\nзазначеним у частині першій цієї статті, здійснюється за рахунок\nкоштів Державного бюджету України до досягнення ними пенсійного\nвіку\".\nУ зв'язку з цим частину другу вважати частиною третьою;\nу частині третій слова \"Законом України \"Про пенсійне\nзабезпечення\" замінити словами \"Законом України \"Про\nзагальнообов'язкове державне пенсійне страхування\" ( 1058-15 );\n6) у статті 33 слова \"Міністерством соціального захисту\nнаселення України\" замінити словами \"Міністерством праці та\nсоціальної політики України\".\n12. Частину другу статті 6 Закону України \"Про статус\nгірських населених пунктів в Україні\" ( 56/95-ВР ) (Відомості\nВерховної Ради України, 1995 р., N 9, ст. 58) доповнити абзацом\nдругим такого змісту:\n\"Фінансування збільшення розміру пенсій, передбачене цією\nчастиною, здійснюється за рахунок коштів Державного бюджету\nУкраїни\".\n\n{ Пункт 13 розділу I втратив чинність на підставі Закону\nN 931-IX ( 931-20 ) від 30.09.2020 }\n\n14. Частину четверту статті 16 Закону України \"Про державну\nпідтримку засобів масової інформації та соціальний захист\nжурналістів\" ( 540/97-ВР ) (Відомості Верховної Ради України,\n1997 р., N 50, ст. 302; 2002 р., N 2, ст. 5) викласти в такій\nредакції:\n\"У разі поранення, контузії, каліцтва, одержаних під час\nвиконання службових обов'язків у місцях надзвичайних подій,\nжурналіст або прирівняний до нього працівник має право на\nпризначення дострокової пенсії за віком відповідно до Закону\nУкраїни \"Про загальнообов'язкове державне пенсійне страхування\"\n( 1058-15 ), але не раніше ніж за 5 років до досягнення пенсійного\nвіку (для чоловіків - 60 років, для жінок - 55 років), за\nнаявності страхового стажу не менше 25 років - для чоловіків і не\nменше 20 років - для жінок\".\n\n{ Пункт 15 розділу I втратив чинність на підставі Закону\nN 848-VIII ( 848-19 ) від 26.11.2015 }\n\n16. У частині другій статті 6 Закону України \"Про\nальтернативну (невійськову) службу\" ( 1975-12 ) (Відомості\nВерховної Ради України, 1999 р., N 15, ст. 86) слова \"загального\nтрудового\" і \"трудового стажу\" замінити відповідно словами\n\"страхового\" і \"стажу роботи\".\n\n{ Пункт 17 розділу I втратив чинність на підставі Закону\nN 1404-VIII ( 1404-19 ) від 02.06.2016 }\n\n{ Пункт 18 розділу I втратив чинність на підставі Кодексу\nN 2597-VIII ( 2597-19 ) від 18.10.2018 }\n\n19. У статті 6 Закону України \"Про пенсії за особливі заслуги\nперед Україною\" ( 1767-14 ) (Відомості Верховної Ради України,\n2000 р., N 35, ст. 289; 2002 р., N 41, ст. 293; 2005 р., N 6,\nст. 142):\n1) у частинах першій і другій слова і цифри \"статті 37 Закону\nУкраїни \"Про пенсійне забезпечення\" замінити словами і цифрами\n\"статті 36 Закону України \"Про загальнообов'язкове державне\nпенсійне страхування\" ( 1058-15 );\n2) у частині четвертій слова \"Закону України \"Про пенсійне\nзабезпечення\" замінити словами \"Закону України \"Про\nзагальнообов'язкове державне пенсійне страхування\" ( 1058-15 ).\n\n{ Пункт 20 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n21. У статті 21 Закону України \"Про службу в органах\nмісцевого самоврядування\" ( 2493-14 ) (Відомості Верховної Ради\nУкраїни, 2001 р., N 33, ст. 175; 2003 р., N 46, ст. 367; 2004 р.,\nN 10, ст. 104):\n1) у першому реченні частини десятої слова \"загального\nтрудового\" замінити словом \"страхового\";\n2) у першому реченні частини дванадцятої слово \"чи\" замінити\nсловами \"та/або\", слова \"загального трудового\" виключити, а слова\n\"Закону України \"Про пенсійне забезпечення\" замінити словами\n\"Закону України \"Про загальнообов'язкове державне пенсійне\nстрахування\" ( 1058-15 );\n3) у частині тринадцятій:\nу першому реченні слова \"місцевого самоврядування чи\"\nзамінити словами \"місцевого самоврядування та/або\";\nу другому реченні слова і цифри \"статті 37 Закону України\n\"Про пенсійне забезпечення\" замінити словами і цифрами \"статті 36\nЗакону України \"Про загальнообов'язкове державне пенсійне\nстрахування\" ( 1058-15 ).\n\n{ Пункт 22 розділу I втратив чинність на підставі Закону\nN 3254-IX ( 3254-20 ) від 14.07.2023 }\n\n23. Останнє речення абзацу другого частини першої статті 5\nЗакону України \"Про проведення експерименту в житловому\nбудівництві на базі холдингової компанії \"Київміськбуд\"\n( 1674-14 ) (Відомості Верховної Ради України, 2002 р., N 29,\nст. 191) виключити.\n24. Частину четверту статті 9 Закону України \"Про охорону\nпраці\" ( 2694-12 ) (Відомості Верховної Ради України, 2003 р.,\nN 2, ст. 10) доповнити словами \"у порядку, встановленому законом\".\n25. У частині третій статті 9 Закону України \"Про особисте\nселянське господарство\" ( 742-15 ) (Відомості Верховної Ради\nУкраїни, 2003 р., N 29, ст. 232) слова \"збору до Пенсійного фонду\nУкраїни\" замінити словами \"страхових внесків на\nзагальнообов'язкове державне пенсійне страхування\".\n26. Пункт 15 розділу XV \"Прикінцеві положення\" Закону України\n\"Про загальнообов'язкове державне пенсійне страхування\"\n( 1058-15 ) (Відомості Верховної Ради України, 2003 р., NN 49-51,\nст. 376) доповнити абзацами другим і третім такого змісту:\n\"Положення Закону України \"Про пенсійне забезпечення\"\n( 1788-12 ) застосовуються в частині визначення права на пенсію за\nвіком на пільгових умовах і за вислугу років.\nПогашення заборгованості зі сплати збору на обов'язкове\nдержавне пенсійне страхування, що виникла до 1 січня 2004 року і\nне погашена в установленому законом порядку, здійснюється\nвідповідно до статті 106 цього Закону\".\nII. Визнати такими, що втратили чинність, абзаци п'ятий і\nшостий пункту 2 та пункт 5 Постанови Верховної Ради України від\n6 грудня 1991 року \"Про порядок введення в дію Закону України \"Про\nпенсійне забезпечення\" ( 1931-12 ) (Відомості Верховної Ради\nУкраїни, 1992 р., N 3, ст. 11; 1993 р., N 10, ст. 76; N 29,\nст. 304; 1996 р., N 3, ст. 11; 1997 р., N 8, ст. 62).\nIII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 17 листопада 2005 року\nN 3108-IV\n\nПро внесення змін до деяких законодавчих актів України у зв'язку з прийняттям Закону України \"Про загальнообов'язкове державне пенсійне страхування\"\nЗакон України від 17.11.2005 № 3108-IV\n\nРедакція від 01.01.2024 , підстава — 3254-IX\nПостійна адреса:\nhttps://zakon.rada.gov.ua/go/3108-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}