{
  "id": "ua-law-1542-20",
  "type": "statute",
  "title": "Закон України (1542-20)",
  "title_en": "",
  "short_name": "1542-20",
  "status": "in_force",
  "issued_date": "2021-06-15",
  "url": "https://zakon.rada.gov.ua/laws/show/1542-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення, Кримінального кодексу України та Кримінального процесуального кодексу України у зв’язку із внесенням змін до Податкового кодексу України щодо стимулювання детінізації доходів та підвищення податкової культури громадян шляхом запровадження добровільного декларування фізичними особами належних їм активів та сплати одноразового збору до бюджету\n\n(Відомості Верховної Ради (ВВР), 2021, № 34, ст.275)\n\nВерховна Рада України постановляє :\n\nI. Внести зміни до таких законодавчих актів України:\n\n1. Абзац \"органів державної податкової служби ( статті 51 -2 , 155 -1 , 162 -1 , 163 -1 -163 -4 , 163 -12 , частини друга і третя статті 163 -17 , статті 164 , 164 -5 , 164 -16 , 166 -16 , 166 -17 , 177 -2 , 204 -3 )\" пункту 1 частини першої статті 255 Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) викласти в такій редакції:\n\n\"центрального органу виконавчої влади, що реалізує державну податкову політику, та його територіальних органів ( статті 51 -2 , 155 -1 , 162 -1 , 163 -1 -163 -4 , 163 -12 , частини друга і третя статті 163 -17 , статті 164 , 164 -5 , 164 -16 , 166 -16 , 166 -17 , 177 -2 )\".\n\n2. У Кримінальному кодексі України (Відомості Верховної Ради України, 2001 р., № 25-26, ст. 131):\n\n1) статтю 212 доповнити частиною шостою такого змісту:\n\n\"6. Діяння, передбачені частинами першою - третьою цієї статті, не вважаються умисним ухиленням від сплати податків, зборів (обов’язкових платежів), що входять у систему оподаткування, якщо такі діяння пов’язані з придбанням (формуванням джерел придбання), створенням, одержанням, використанням об’єктів, щодо яких особою було подано одноразову (спеціальну) добровільну декларацію та сплачено узгоджену суму збору відповідно до підрозділу 9 -4 \"Особливості застосування одноразового (спеціального) добровільного декларування активів фізичних осіб\" розділу XX Податкового кодексу України в межах складу та вартості об’єктів декларування, зазначеної в одноразовій (спеціальній) добровільній декларації як база для нарахування збору з одноразового (спеціального) добровільного декларування, якщо такі діяння вчинені до 1 січня 2021 року та пов’язані з придбанням (формуванням джерел придбання), створенням, одержанням, використанням об’єктів одноразового (спеціального) добровільного декларування або розпорядженням ними\";\n\n2) статтю 212 -1 доповнити частиною п’ятою такого змісту:\n\n\"5. Діяння, передбачені частинами першою - третьою цієї статті, не вважаються умисним ухиленням від сплати єдиного внеску на загальнообов’язкове державне соціальне страхування чи страхових внесків на загальнообов’язкове державне пенсійне страхування, якщо такі діяння пов’язані з придбанням (формуванням джерел придбання), створенням, одержанням, використанням об’єктів, щодо яких особою було подано одноразову (спеціальну) добровільну декларацію та сплачено узгоджену суму податкових зобов’язань відповідно до підрозділу 9 -4 \"Особливості застосування одноразового (спеціального) добровільного декларування активів фізичних осіб\" розділу XX Податкового кодексу України в межах складу та вартості об’єктів декларування, зазначеної в одноразовій (спеціальній) добровільній декларації як база для нарахування збору з одноразового (спеціального) добровільного декларування, якщо такі діяння вчинені до 1 січня 2021 року та пов’язані з придбанням (формуванням джерел придбання), створенням, одержанням, використанням об’єктів одноразового (спеціального) добровільного декларування або розпорядженням ними\".\n\n3. Статтю 88 -1 Кримінального процесуального кодексу України (Відомості Верховної Ради України, 2013 р., №№ 9-13, ст. 88) викласти в такій редакції:\n\n\"Стаття 88 -1 . Недопустимість доказів, отриманих у справах про визнання необґрунтованими активів та їх стягнення в дохід держави, а також у порядку одноразового (спеціального) добровільного декларування\n\n1. Докази, отримані від відповідача у позовному провадженні у справах про визнання необґрунтованими активів та їх стягнення в дохід держави, не можуть бути використані на підтвердження винуватості підозрюваного, обвинуваченого у вчиненні кримінальних правопорушень.\n\n2. Документи, подані особою в порядку одноразового (спеціального) добровільного декларування відповідно до підрозділу 9 -4 \"Особливості застосування одноразового (спеціального) добровільного декларування активів фізичних осіб\" розділу XX Податкового кодексу України, зокрема одноразова (спеціальна) добровільна декларація, не можуть бути використані на підтвердження винуватості підозрюваного, обвинуваченого у вчиненні кримінальних правопорушень, передбачених статтями 212 , 212 -1 Кримінального кодексу України, в межах складу та вартості об’єктів декларування, зазначеної в одноразовій (спеціальній) добровільній декларації як база для нарахування збору з одноразового (спеціального) добровільного декларування\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, але не раніше дня набрання чинності Законом України \"Про внесення змін до Податкового кодексу України та інших законів України щодо стимулювання детінізації доходів та підвищення податкової культури громадян шляхом запровадження одноразового (спеціального) добровільного декларування фізичними особами належних їм активів та сплати одноразового збору до бюджету\".\n\n2. Особа, яка вчинила адміністративне правопорушення, передбачене статтями 155 -1 , 162 , 162 -1 , 163 -1 (щодо самозайнятих осіб), 163 -2 (щодо самозайнятих осіб у частині сплати єдиного податку та єдиного соціального внеску), 163 -4 (щодо самозайнятих осіб), 163 -15 (щодо самозайнятих осіб), 164 (щодо самозайнятих осіб), 164 -1 , 164 -2 (щодо самозайнятих осіб), 165 -1 (щодо самозайнятих осіб), 166 -6 (щодо самозайнятих осіб) Кодексу України про адміністративні правопорушення, звільняється від адміністративної відповідальності в разі подання одноразової (спеціальної) добровільної декларації та сплати узгодженої суми збору відповідно до підрозділу 9 -4 \"Особливості застосування одноразового (спеціального) добровільного декларування активів фізичних осіб\" розділу XX Податкового кодексу України, якщо такі діяння вчинені до 1 січня 2021 року та пов’язані з придбанням (формуванням джерел придбання), створенням, одержанням, використанням об’єктів одноразового (спеціального) добровільного декларування або розпорядженням ними (в межах складу та вартості об’єктів декларування, зазначеної в одноразовій (спеціальній) добровільній декларації як база для нарахування збору з одноразового (спеціального) добровільного декларування).\n\nПід самозайнятою особою розуміється особа, зазначена у підпункті 14.1.226 пункту 14.1 статті 14 Податкового кодексу України.\n\nПрезидент України\n\nВ. ЗЕЛЕНСЬКИЙ\n\nм. Київ\n\n15 червня 2021 року\n\n№ 1542-IX\n\nПро внесення змін до Кодексу України про адміністративні правопорушення, Кримінального кодексу України та Кримінального процесуального кодексу України у зв'язку із внесенням змін до Податкового кодексу України щодо стимулювання детінізації доходів та підвищення податкової культури громадян шляхом запровадження добровільного декларування фізичними особами належних їм активів та сплати одноразового збору до бюджету\nЗакон України від 15.06.2021 № 1542-IX\n\nПрийняття від 15.06.2021\nПостійна адреса:\nhttps://zakon.rada.gov.ua/go/1542-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}