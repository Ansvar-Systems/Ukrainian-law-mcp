{
  "id": "ua-law-2247-15",
  "type": "statute",
  "title": "Закон України (2247-15)",
  "title_en": "",
  "short_name": "2247-15",
  "status": "in_force",
  "issued_date": "2004-12-16",
  "url": "https://zakon.rada.gov.ua/laws/show/2247-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\n( Відомості Верховної Ради України (ВВР), 2005, N 4, ст.106 )\n{ Із змінами, внесеними згідно із Законом\nN 222-VIII ( 222-19 ) від 02.03.2015, ВВР, 2015, N 23, ст.158 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити статтями 189-2 і 195-6 такого змісту:\n\" Стаття 189-2. Порушення правил виготовлення та порядку\nобліку і зберігання печаток та штампів, а так\nсамо виготовлення, ввезення, реалізація та\nвикористання самонабірних печаток\nПорушення правил виготовлення печаток та штампів (крім\nсамонабірних), а так само виготовлення, ввезення, реалізація та\nвикористання самонабірних печаток -\nтягнуть за собою накладення штрафу від п'яти до восьми\nнеоподатковуваних мінімумів доходів громадян.\nПорушення порядку обліку і зберігання печаток та штампів, що\nпотягло за собою їх втрату, -\nтягне за собою накладення штрафу від одного до трьох\nнеоподатковуваних мінімумів доходів громадян\";\n\" Стаття 195-6. Порушення порядку виробництва, зберігання,\nперевезення, торгівлі та використання\nпіротехнічних засобів\nПорушення порядку виробництва, зберігання, перевезення,\nторгівлі та використання піротехнічних засобів -\nтягне за собою накладення штрафу від тридцяти п'яти до\nшістдесяти неоподатковуваних мінімумів доходів громадян з\nконфіскацією піротехнічних засобів.\nТі самі дії, вчинені особою, яку протягом року було піддано\nадміністративному стягненню за одне з порушень, передбачених\nчастиною першою цієї статті, -\nтягнуть за собою накладення штрафу від шістдесяти до ста\nнеоподатковуваних мінімумів доходів громадян з конфіскацією\nпіротехнічних засобів\";\n2) статтю 189 викласти в такій редакції:\n\" Стаття 189. Порушення правил відкриття та функціонування\nштемпельно-граверних майстерень\nПорушення правил відкриття та функціонування\nштемпельно-граверних майстерень -\nтягне за собою накладення штрафу від десяти до двадцяти\nнеоподатковуваних мінімумів доходів громадян\";\n3) в абзацах перших частин перших статей 190-194 слово\n\"гладкоствольної\" виключити;\n4) у статті 221 та частині першій статті 294 цифри\n\"195-1 - 195-5\" замінити цифрами \"195-1 - 195-6\";\n5) у статті 222:\nу частині першій слово і цифри \"статті 192\" замінити словом і\nцифрами \"статті 189-2, 192\";\nв абзаці першому пункту 1 частини другої слово і цифри\n\"статтями 192\" замінити словом і цифрами \"статтями 189-2, 192\".\n\n{ Пункт 2 розділу I втратив чинність на підставі Закону\nN 222-VIII ( 222-19 ) від 02.03.2015 }\n\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом місяця з дня набрання\nчинності цим Законом:\nприйняти передбачені цим Законом нормативно-правові акти\nщодо:\n1) порядку виробництва, зберігання, перевезення, торгівлі та\nвикористання піротехнічних засобів;\n2) діяльності, пов'язаної з відкриттям та функціонуванням\nстрілецьких тирів, стрільбищ невійськового призначення,\nмисливських стендів;\n3) торгівлі спеціальними засобами, зарядженими речовинами\nсльозоточивої та дратівної дії, індивідуального захисту, активної\nоборони;\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України Л.КУЧМА\n\nм. Київ, 16 грудня 2004 року\nN 2247-IV\n\nПро внесення змін до деяких законодавчих актів України\nЗакон України від 16.12.2004 № 2247-IV\n\nРедакція від 28.06.2015 , підстава — 222-VIII\nПостійна адреса:\nhttps://zakon.rada.gov.ua/go/2247-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}