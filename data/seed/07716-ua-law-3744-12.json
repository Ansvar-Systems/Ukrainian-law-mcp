{
  "id": "ua-law-3744-12",
  "type": "statute",
  "title": "Закон України (3744-12)",
  "title_en": "",
  "short_name": "3744-12",
  "status": "in_force",
  "issued_date": "1993-12-17",
  "url": "https://zakon.rada.gov.ua/laws/show/3744-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Закону\nN 93/96-ВР від 19.03.96, ВВР, 1996, N 19, ст. 80 )\nПро Державну програму заохочення іноземних\nінвестицій в Україні\n( Відомості Верховної Ради України (ВВР), 1994, N 6, ст.28 )\n( Вводиться в дію Постановою ВР\nN 3744а-XII ( 3744а-12 ) від 17.12.93, ВВР, 1994, N 6, ст. 29 )\n( Відповідно до Постанови ВР N 3744a-XII ( 3744а-12 )\nвід 17.12.93 Закон вводиться в дію з 01.03.94; пільги,\nпередбачені розділом 4 Державної програми, вводяться в\nдію з 01.04.94 )\n( Із змінами, внесеними згідно із Законами\nN 126/95-ВР від 06.04.95, ВВР, 1995, N 16, ст.111\nN 96/96-ВР від 22.03.96, ВВР, 1996, N 16, ст. 71 )\n\nВерховна Рада України п о с т а н о в л я є :\nВстановити, що відносини, пов'язані із заохоченням іноземних\nінвестицій в Україні, встановленням основних пріоритетів\nіноземного інвестування в економіку України, регулюються доданою\nдо цього Закону Державною програмою заохочення іноземних\nінвестицій в Україні, що є його невід'ємною частиною.\n\nПрезидент України Л.КРАВЧУК\n\nм. Київ, 17 грудня 1993 року\nN 3744-XII\nДержавна програма\nзаохочення іноземних інвестицій в Україні\n\nДержавна програма заохочення іноземних інвестицій в Україні\n(далі - Програма) розроблена виходячи з положень статей 7, 14, 31\nДекрету Кабінету Міністрів України N 55-93 від 20 травня 1993\nроку \"Про режим іноземного інвестування\".\nРозділ 1\nМета і завдання Програми\n1.1. Мета Програми - заохочення вкладення іноземного капіталу\nв пріоритетні галузі економіки України за рахунок надання\nподаткових пільг та страхових гарантій щодо найбільш ефективних\nінвестиційних проектів, удосконалення системи правового\nрегулювання іноземного інвестування, розвитку інфраструктури\nміжнародного бізнесу та інших передумов іноземного інвестування. 1.2. Завдання Програми - забезпечити за рахунок залучення\nіноземних інвестицій додаткові джерела фінансування: прогресивних структурних перетворень в економіці України; розвитку потужного експортного потенціалу; підвищення технічного та якісного рівня виробництва; зменшення потреб підприємств України в енергоносіях і\nсировині; ліквідації існуючих диспропорцій і дефіцитів на ринку\nУкраїни.\nРозділ 2\nПріоритетні сфери для іноземного інвестування\n2.1. Агропромисловий комплекс\n2.1.1. Впровадження високопродуктивних агротехнологій\nвирощування сільськогосподарських культур та утримання худоби. 2.1.2. Оновлення та модернізація на базі новітніх технологій\nпідприємств переробної і харчової промисловості, що займаються\nзаготівлею та збереженням сільськогосподарської продукції. 2.1.3. Створення потужностей та сировинної бази для\nвиробництва тари і пакувальних матеріалів. 2.1.4. Розвиток сільськогосподарського машинобудування. 2.1.5. Випуск обладнання для масложирової, м'ясо-молочної,\nборошномельно-круп'яної та хлібопекарської промисловості,\nміні-цехів фермерських господарств. 2.1.6. Налагодження випуску ефективних хімічних засобів\nзахисту рослин і сільськогосподарських тварин.\n2.2. Легка промисловість\n2.2.1. Розширення і модернізація виробництв для виготовлення\nпряжі, тканин, готового одягу, взуття і шкіряних виробів.\n2.3. Лісопромисловий комплекс\n2.3.1. Модернізація виробництва меблів і паперових виробів.\n2.4. Машинобудування\n2.4.1. Виробництво телерадіоапаратури, електропобутових\nприладів. 2.4.2. Виробництво рухомого складу пасажирського транспорту. 2.4.3. Виробництво важких вантажних літаків. 2.4.4. Виробництво устаткування і приладів для\nжитлово-комунального господарства. 2.4.5. Виробництво медичної техніки і діагностичної\nапаратури. 2.4.6. Виробництво сучасних верстатів з програмним\nуправлінням.\n2.5. Медична промисловість\n2.5.1. Розширення і модернізація потужностей для випуску\nсучасних медичних препаратів і таропакувальних матеріалів для них.\n2.6. Металургійний комплекс і виробництво матеріалів\n2.6.1. Киснево-конверторна виплавка сталі з безперервним\nрозливанням. 2.6.2. Виробництво ефективних видів прокату, в тому числі із\nзахисним покриттям. 2.6.3. Порошкова металургія. 2.6.4. Виробництво білої жерсті, алюмінієвого листа і труб. 2.6.5. Виробництво нових нетрадиційних видів матеріалів із\nзаданими властивостями.\n2.7. Паливно-енергетичний комплекс\n2.7.1. Створення нових видів безпечних і економічних\nгенеруючих потужностей на атомних, теплових і\nгідроелектростанціях. 2.7.2. Модернізація вуглевидобування та переробка вугілля в\nінші хімічні речовини та енергоносії. 2.7.3. Розвиток нетрадиційних видів енергетики і використання\nнетрадиційних видів енергоносіїв.\n2.8. Транспортна інфраструктура\n2.8.1. Будівництво високоякісних автомобільних шляхів. 2.8.2. Будівництво і модернізація трубопроводів різного\nпризначення. 2.8.3. Модернізація, розширення і технічне переобладнання\nміжнародних аеропортів. 2.8.4. Створення екологічно безпечних нафтоперевалочних\nтерміналів.\n2.9. Зв'язок\n2.9.1. Створення сучасних видів зв'язку з використанням\nновітніх технологій, у тому числі оптико-волоконних систем і\nсистем космічного зв'язку.\n2.10. Хімічна і нафтохімічна промисловість\n2.10.1. Створення сучасних виробництв на базі якнайповнішої\nкомплексної переробки вуглеводневої та коксохімічної сировини,\nсірки, полімінеральних руд, а також установок для поглибленої\nпереробки нафти. 2.10.2. Випуск прогресивних полімерних матеріалів і виробів з\nних.\n2.11. Соціальна інфраструктура\n2.11.1. Розвиток мережі оздоровчих курортно-туристичних\nкомплексів, рекреаційних об'єктів. 2.11.2. Створення сучасних мотельних комплексів.\nРозділ 3\nВимоги до інвесторів, які претендують\nна одержання додаткових пільг\nІнвестиційні проекти із залученням іноземних інвесторів, щодо\nяких інвестори претендують на одержання додаткових податкових,\nмитних, кредитних пільг та страхових гарантій, мають належати до\nпріоритетних сфер, визначених в розділі 2 Програми, і відповідати\nтаким критеріям: 3.1. Інвестиція має сприяти створенню нових робочих місць на\nпідприємствах, в які здійснюються іноземні інвестиції. 3.2. Інвестиція має супроводжуватися впровадженням сучасних\nабо перспективних ресурсозберігаючих та екологічно безпечних видів\nтехнологій. 3.3. Інвестиція повинна орієнтуватися на найбільш раціональне\nвикористання сировинної бази України. 3.4. Інвестиція повинна сприяти зниженню енергоспоживання на\nодиницю продукції, що виготовляється. 3.5. Продукція підприємства з іноземними інвестиціями має\nбути конкурентоспроможною на міжнародних ринках. Визнання інвестиційного проекту із залученням іноземних\nінвесторів таким, що відповідає вищезазначеним вимогам,\nздійснюється Агентством міжнародного співробітництва та інвестицій\nна підставі висновку незалежної експертної комісії, яку створює це\nАгентство. Кабінет Міністрів України через Агентство міжнародного\nспівробітництва та інвестицій готує і публікує переліки\nпідприємств, здійснення іноземних інвестицій в які, за умови\nдотримання критеріїв, визначених в цьому розділі Програми,\nпов'язане з наданням додаткових податкових, митних, кредитних\nпільг і страхових гарантій. Такі пільги можуть бути надані і\nінвестиціям в інші об'єкти, не зазначені в цих списках, якщо вони\nвідповідають критеріям цього розділу Програми і здійснюються в\nсферах, зазначених у розділі 2 Програми. Іноземні інвестиції в підприємства, зазначені в переліках\nКабінету Міністрів України, здійснюються на основі конкурсу\nінвестиційних проектів.\nРозділ 4\nЗміст пільг, які надаються щодо інвестиційних\nпроектів у пріоритетних сферах\n( Пільги, передбачені цим розділом, вводяться в дію з 01.04.94\nвідповідно до Постанови ВР N 3744a-XII ( 3744а-12 ) від\n17.12.93 )\nІноземні інвестиційні проекти в пріоритетних сферах,\nзазначених в розділі 2 Програми, за умови їх відповідності\nкритеріям розділу 3 Програми, мають такі пільги: 4.1. Застосування норм прискореної амортизації машин і\nобладнання. 4.2. ( Зупинено на 1996 рік дію пункту 4.2 розділу 4 в\nчастині надання пільг щодо інвестиційних проектів у пріоритетних\nсферах згідно із Законами N 126/95-ВР від 06.04.95, N 96/96-ВР\nвід 22.03.96 ) Період звільнення від податку на прибуток (доход),\nпередбачений статтею 31 Декрету Кабінету Міністрів України \"Про\nрежим іноземного інвестування\" ( 55-93 ), збільшується залежно\nвід обсягу іноземної інвестиції: на один рік - для інвестиції до\n500 тис. доларів США включно; на два роки - для інвестиції від\nбільш як 500 тис. до 5 млн. доларів США включно; на три роки -\nдля інвестиції від більш як 5 млн. до 50 млн. доларів США\nвключно; на п'ять років - для інвестиції більш як 50 млн. доларів\nСША. 4.3. ( Зупинено на 1996 рік дію пункту 4.3 розділу 4 в\nчастині надання пільг щодо інвестиційних проектів у пріоритетних\nсферах згідно із Законами N 126/95-ВР від 06.04.95, N 96/96-ВР\nвід 22.03.96 ) Надання податкового кредиту на пільгових умовах\nщодо тих видів податків, які підлягають сплаті в перші три роки\nіснування підприємства з іноземними інвестиціями. Зазначена\nпільга стосується виключно позицій 2.1.1-2.1.5, 2.4.1. 4.4. ( Зупинено на 1996 рік дію пункту 4.4 розділу 4 в\nчастині надання пільг щодо інвестиційних проектів у пріоритетних\nсферах згідно із Законами N 126/95-ВР від 06.04.95, N 96/96-ВР\nвід 22.03.96 ) Повернення 50 відсотків імпортного мита,\nсплаченого за ввезені з-за кордону товари виробничого\nпризначення, а для імпортованих по кооперації деталей, вузлів,\nагрегатів - 100 відсотків, якщо засвідчено їх використання у\nвласному виробництві підприємства з іноземними інвестиціями.\nЗазначена пільга застосовується протягом п'яти років з моменту\nсхвалення Агентством міжнародного співробітництва та інвестицій\nіноземного інвестиційного проекту. 4.5. ( Зупинено на 1996 рік дію пункту 4.5 розділу 4 в\nчастині надання пільг щодо інвестиційних проектів у пріоритетних\nсферах згідно із Законами N 126/95-ВР від 06.04.95, N 96/96-ВР\nвід 22.03.96 ) Надання уповноваженими банками на пільгових умовах\nкредитів за рахунок спеціального бюджетного фонду, що створюється\nдля цієї мети, і на підставі кредитної угоди, яка має бути\nсхвалена Агентством міжнародного співробітництва та інвестицій і\nМіністерством фінансів України. 4.6. ( Зупинено на 1996 рік дію пункту 4.6 розділу 4 в\nчастині надання пільг щодо інвестиційних проектів у пріоритетних\nсферах згідно із Законами N 126/95-ВР від 06.04.95, N 96/96-ВР\nвід 22.03.96 ) Страхування інвестиційних ризиків за рахунок\nспеціального бюджетного фонду страхових гарантій.\n\nРозділ 5\nУдосконалення правового регулювання\nіноземного інвестування\nДля створення надійних правових гарантій щодо іноземного\nінвестування необхідно: 5.1. Вирішити питання про надання підприємствам з іноземними\nінвестиціями, які мають статус юридичної особи України, права\nвласності на земельну ділянку, на якій розміщуються об'єкти\nінвестування. 5.2. Спростити процедуру участі іноземних інвесторів у\nпроцесі приватизації державного майна. 5.3. Розробити і прийняти порядок відшкодування іноземним\nінвесторам збитків, включаючи упущену вигоду і моральну шкоду,\nзаподіяну в результаті неправомірних дій або неправомірної\nбездіяльності державних органів України та їх посадових осіб. 5.4. Внести зміни та доповнення до Декрету Кабінету Міністрів\nУкраїни \"Про режим іноземного інвестування\" ( 55-93 ) щодо\nспрощення реєстраційної процедури, пов'язаної з іноземними\nінвестиціями. 5.5. Підготувати та укласти з країнами - основними\nекономічними партнерами України, а також з країнами, які\nпотенційно можуть бути джерелом залучення іноземних інвестицій,\nдвосторонні угоди про заохочення і взаємний захист інвестицій та\nугоди про запобігання подвійному оподаткуванню. 5.6. Прийняти закони про охорону інтелектуальної власності\nзгідно з чинними міжнародними договорами (конвенціями) в цій сфері\n- з метою створення умов для інвестицій, пов'язаних з високими\nтехнологіями, в Україну.\nРозділ 6\nРозвиток інфраструктури міжнародного бізнесу\nта інших передумов іноземного інвестування\nЗ метою створення належних умов для залучення іноземних\nінвестицій необхідно: 6.1. Суттєве удосконалення техніки роботи фондових бірж,\nкомерційних банків і страхових компаній України, створення\nрозгалуженої мережі інвестиційних компаній і фондів трастових і\nхолдингових компаній, аудиторських і консалтингових фірм з\nзалученням до співробітництва і консультацій фахівців ООН,\nСвітового банку, Європейського банку реконструкції і розвитку,\nОрганізації економічного співробітництва і розвитку, Комісії\nЄвропейського Союзу та інших міжнародних організацій, а також\nпровідних іноземних фірм. 6.2. Створити в Агентстві міжнародного співробітництва та\nінвестицій Державний реєстр іноземних інвесторів та банк даних про\nоб'єкти іноземного інвестування в Україні. 6.3. Створити Український банк реконструкції і розвитку, на\nякий покласти функції пільгового кредитування, передбачені пунктом\n4.5 Програми. 6.4. Створити Національну страхову компанію України по\nстрахуванню ризиків, передбаченому пунктом 4.6 Програми. 6.5. Створити автоматизовану інформаційну систему, яка б\nзабезпечила оперативний пошук партнерів у сфері іноземного\nінвестування, а також належний режим консультаційного\nобслуговування з питань права, фінансування, кредитування,\nстрахування та техніко-економічної експертизи інвестиційних\nпроектів. 6.6. Налагодити видання англійською, німецькою, французькою,\nіспанською, арабською мовами збірника законів та інших нормативних\nактів України з питань інвестиційної та зовнішньоекономічної\nдіяльності в Україні, а також довідників і інформаційного бюлетеня\nз питань іноземних інвестицій. 6.7. Здійснити в якнайкоротший термін впровадження в Україні\nстатистичної звітності про процеси іноземного інвестування на\nоснові використання системи національних рахунків і платіжного\nбалансу України відповідно до міжнародних стандартів обліку і\nзвітності. 6.8. Визначити базові навчальні заклади в Україні і за\nкордоном для підготовки та перепідготовки національних фахівців з\nпитань менеджменту, фінансування, кредитування, страхування,\nвалютних операцій і операцій з цінними паперами, банківської\nсправи, бухгалтерського обліку, аудиту, міжнародного права,\nрозробити систему державної атестації національних навчальних\nзакладів, що проводять навчання по цих напрямах.\nРозділ 7\nРоль регіонів України в заохоченні\nіноземних інвестицій\nРада Міністрів Республіки Крим, обласні, Київська та\nСевастопольська міські державні адміністрації можуть розробляти і\nсхвалювати свої власні програми заохочення іноземних інвестицій\nвиходячи із специфіки економіки відповідних регіонів. Зазначені\nрегіональні програми реалізуються за рахунок пільг, що надаються в\nмежах відповідних місцевих податків і зборів, а також коштів\nбюджетів відповідних регіонів. Ця Програма може доповнюватись і уточнюватись за рішенням\nВерховної Ради України виходячи із зміни економічної ситуації,\nвиникнення нових проблем, що потребують вирішення, та набуття\nдосвіду в сфері залучення іноземних інвестицій.\n\nПро Державну програму заохочення іноземних інвестицій в Україні\nЗакон України від 17.12.1993 № 3744-XII\n\nВтрата чинності від 25.04.1996 , підстава — 93/96-ВР\nПостійна адреса:\nhttps://zakon.rada.gov.ua/go/3744-12\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}