{
  "id": "ua-law-1985-20",
  "type": "statute",
  "title": "Закон України (1985-20)",
  "title_en": "",
  "short_name": "1985-20",
  "status": "in_force",
  "issued_date": "2021-12-17",
  "url": "https://zakon.rada.gov.ua/laws/show/1985-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 11 Закону України \"Про державну підтримку кінематографії в Україні\" щодо усунення технічних та логічних неузгодженостей\n\nВерховна Рада України постановляє :\n\n1. Внести до статті 11 Закону України \"Про державну підтримку кінематографії в Україні\" (Відомості Верховної Ради України, 2017 р., № 20, ст. 240; 2019 р., № 46, ст. 298) такі зміни:\n\n1) в абзаці другому частини шостої слова \"виписку з Єдиного державного реєстру юридичних осіб, фізичних осіб - підприємців та громадських формувань щодо себе\" замінити словами \"витяг з відповідного реєстру, що ведеться країною резидентства юридичної особи (іноземного суб’єкта кінематографії), оформленого з дотриманням правил легалізації документів для дії за кордоном\", слово та цифри \"статтею 12\" замінити словами та цифрами \"пунктами 2, 3, 5-9 частини першої та частиною другою статті 12\" та доповнити словами \"іншу інформацію та/або документи, що підтверджують відповідність критеріям культурного тесту\";\n\n2) у частині дев’ятій:\n\nабзаци п’ятий і сьомий викласти в такій редакції:\n\n\"3) копії первинних бухгалтерських документів на підтвердження сум понесених кваліфікованих витрат. Такі документи подаються лише щодо витрат, що належать до кваліфікованих\";\n\n\"5) лист-гарантія, що за період з дня подання заяви, передбаченої частиною шостою цієї статті, до дня звернення за отриманням державної субсидії до документів, що подавалися для отримання попереднього висновку, визначеного частиною сьомою цієї статті, не вносилися зміни, зокрема, що на дату звернення за отриманням державної субсидії відсутні обмеження, передбачені пунктами 2, 3, 5-9 частини 1 та частиною 2 статті 12 цього Закону. У разі якщо відомості та/або інформація, що містилася у документах, передбачених частиною шостою цієї статті, змінилися, у листі-гарантії зазначається перелік документів, відомості та/або інформація в яких на дату звернення з цією заявою не змінилася, без надання відповідних документів. Документи, відомості та/або інформація в яких змінилася, подаються в новій редакції\";\n\nдоповнити абзацами дев’ятим і десятим такого змісту:\n\n\"7) копія (запис) фільму озвученого/дубльованого українською мовою або з українськими субтитрами;\n\n8) іншу інформацію та/або документи та/або матеріали, що підтверджують виконання критеріїв культурного тесту\";\n\n3) у частині дванадцятій:\n\nслова \"здійснених суб’єктом кінематографії\" замінити словами \"здійснених іноземним суб’єктом кінематографії\", а слово \"заявника\" - словами \"українського суб’єкта кінематографії за посередництвом якого іноземний суб’єкт кінематографії отримує таку державну субсидію\";\n\nдоповнити реченням такого змісту: \"Український суб’єкт кінематографії зобов’язаний перерахувати кошти цієї державної субсидії іноземному суб’єкту кінематографії\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n17 грудня 2021 року\n\n№ 1985-IX\n\nПро внесення змін до статті 11 Закону України \"Про державну підтримку кінематографії в Україні\" щодо усунення технічних та логічних неузгодженостей\nЗакон України від 17.12.2021 № 1985-IX\n\nПрийняття від 17.12.2021\nПостійна адреса:\nhttps://zakon.rada.gov.ua/go/1985-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}