{
  "id": "ua-law-1564-17",
  "type": "statute",
  "title": "Закон України (1564-17)",
  "title_en": "",
  "short_name": "1564-17",
  "status": "in_force",
  "issued_date": "2009-06-25",
  "url": "https://zakon.rada.gov.ua/laws/show/1564-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо престижності шахтарської праці\n( Відомості Верховної Ради України (ВВР), 2009, N 51, ст.758 )\n{ Із змінами, внесеними згідно з Кодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про підвищення престижності шахтарської\nпраці\" ( 345-17 ) (Відомості Верховної Ради України, 2008 р.,\nN 42-43, ст. 293):\n1) текст статті 1 викласти в такій редакції:\n\"Дія цього Закону поширюється на працівників, які видобувають\nвугілля, залізну руду, руди кольорових і рідкісних металів,\nмарганцеві та уранові руди, працівників шахтобудівних підприємств,\nякі зайняті на підземних роботах повний робочий день, та\nпрацівників державних воєнізованих аварійно-рятувальних служб\n(формувань) у вугільній промисловості - за Списком N 1 виробництв,\nробіт, професій, посад і показників на підземних роботах, на\nроботах з особливо шкідливими і особливо важкими умовами праці,\nзайнятість в яких повний робочий день дає право на пенсію за віком\nна пільгових умовах ( 36-2003-п ), затвердженим Кабінетом\nМіністрів України (далі - шахтарі), та членів їх сімей\";\n2) частину другу статті 6 після слів \"нещасного випадку на\nвиробництві\" доповнити словами \"або професійного захворювання\";\n3) у статті 7:\nчастину першу після слів \"нещасного випадку на виробництві\"\nдоповнити словами \"або професійного захворювання\";\nабзац перший частини другої доповнити словами \"або помер\nвнаслідок професійного захворювання\".\n2. У Гірничому законі України ( 1127-14 ) (Відомості\nВерховної Ради України, 1999 р., N 50, ст. 433; 2001 р., N 2-3,\nст. 10, N 32, ст. 172; 2002 р., N 12-13, ст. 92; 2003 р., N 10-11,\nст. 86; 2008 р., N 42-43, ст. 293):\n1) абзац другий частини сьомої статті 43 доповнити словами\n\"за переліком професій, що затверджується Кабінетом Міністрів\nУкраїни\";\n2) у статті 48:\nу частині п'ятій:\nабзац другий доповнити словами \"за переліком професій, що\nзатверджується Кабінетом Міністрів України\";\nабзац третій викласти в такій редакції:\n\"пенсіонерам, які пропрацювали на підприємствах з видобутку\n(переробки) вугілля, вуглебудівних підприємствах: на підземних\nроботах - не менше ніж 10 років для чоловіків і не менше ніж\n7 років 6 місяців - для жінок; на роботах, пов'язаних з підземними\nумовами, - не менше ніж 15 років для чоловіків і не менше ніж\n12 років 6 місяців - для жінок; на роботах технологічної лінії на\nповерхні діючих шахт чи на шахтах, що будуються, розрізах,\nзбагачувальних та брикетних фабриках - не менше ніж 20 років для\nчоловіків і не менше ніж 15 років - для жінок\";\nдоповнити абзацом сьомим такого змісту:\n\"сім'ям померлих пенсіонерів, які за життя користувалися цим\nправом, які отримують пенсії у зв'язку із втратою годувальника\";\nдоповнити після частини шостої новою частиною такого змісту:\n\"Особи, зазначені в частині п'ятій цієї статті, які\nпроживають у будинках, що мають центральне опалення, отримують\nкомпенсацію за оплату електроенергії, газу та центрального\nопалення житла, що виплачується за рахунок субвенцій з державного\nбюджету місцевим бюджетам\".\nУ зв'язку з цим частину сьому вважати частиною восьмою.\n\n{ Пункт 3 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n4. В абзаці третьому частини першої статті 28 Закону України\n\"Про загальнообов'язкове державне пенсійне страхування\"\n( 1058-15 ) (Відомості Верховної Ради України, 2003 р., NN 49-51,\nст. 376; 2005 р., N 6, ст. 141; NN 17-19, ст. 267; 2008 р.,\nN 42-43, ст. 293) слово \"шахтарям\" замінити словами \"особам, на\nяких поширюється дія Закону України \"Про підвищення престижності\nшахтарської праці\" ( 345-17 ), та працівникам, зайнятим повний\nробочий день під землею обслуговуванням зазначених осіб\".\nII. Прикінцеві положення\n1. Цей Закон набирає чинності з дня його опублікування, крім\nпунктів 2 і 3 розділу I, які набирають чинності 1 січня 2010 року.\n2. Кабінету Міністрів України у тримісячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЮЩЕНКО\n\nм. Київ, 25 червня 2009 року\nN 1564-VI\n\nПро внесення змін до деяких законів України щодо престижності шахтарської праці\nЗакон України від 25.06.2009 № 1564-VI\n\nРедакція від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/1564-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}