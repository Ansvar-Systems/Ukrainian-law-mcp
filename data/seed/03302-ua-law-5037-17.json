{
  "id": "ua-law-5037-17",
  "type": "statute",
  "title": "Закон України (5037-17)",
  "title_en": "",
  "short_name": "5037-17",
  "status": "in_force",
  "issued_date": "2012-07-04",
  "url": "https://zakon.rada.gov.ua/laws/show/5037-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо вдосконалення та спрощення процедури державної реєстрації земельних ділянок та речових прав на нерухоме майно\n\n(Відомості Верховної Ради (ВВР), 2013, № 23, ст.224)\n\n{Із змінами, внесеними згідно із Законами\n\n№ 1404-VIII від 02.06.2016 , ВВР, 2016, № 30, ст.542\n\n№ 1909-IX від 18.11.2021 }\n\nВерховна Рада України постановляє:\n\nI. Внести зміни до таких законодавчих актів України:\n\n1. У Законі України \"Про нотаріат\" (Відомості Верховної Ради України, 1993 р., № 39, ст. 383 із наступними змінами):\n\n1) у статті 28:\n\nчастину першу після слів \"нотаріальної дії\" доповнити словами \"здійснення функцій державного реєстратора прав на нерухоме майно відповідно до Закону України \"Про державну реєстрацію речових прав на нерухоме майно та їх обтяжень\" ;\n\nчастину другу доповнити словами \"функцій державного реєстратора прав на нерухоме майно\";\n\nу частині четвертій слова \"сто п’ятдесят\" замінити словом \"тисячу\";\n\n2) доповнити статтею 46 -1 такого змісту:\n\n\" Стаття 46 -1 . Повноваження нотаріусів у сфері державної реєстрації речових прав на нерухоме майно та їх обтяжень\n\nНотаріус під час вчинення нотаріальних дій з нерухомим майном, об’єктом незавершеного будівництва має доступ та користується Державним реєстром речових прав на нерухоме майно. Нотаріус є спеціальним суб’єктом, на якого покладаються функції державного реєстратора прав на нерухоме майно відповідно до Закону України \"Про державну реєстрацію речових прав на нерухоме майно та їх обтяжень\" і який має печатку такого реєстратора.\n\nКористування Державним реєстром речових прав на нерухоме майно здійснюється безпосередньо нотаріусом, який вчиняє відповідну нотаріальну дію.\n\nНотаріус під час вчинення нотаріальних дій з нерухомим майном, об’єктом незавершеного будівництва здійснює пошук у Державному реєстрі речових прав на нерухоме майно відомостей про зареєстровані речові права на нерухоме майно, об’єкт незавершеного будівництва, обтяження таких прав та за його результатами формує витяг з Державного реєстру речових прав на нерухоме майно, який залишається у справі державної нотаріальної контори чи приватного нотаріуса\".\n\n{Пункт 2 розділу I втратив чинність на підставі Закону № 1909-IX від 18.11.2021 }\n\n3. Друге речення частини першої статті 4 Закону України \"Про іпотеку\" (Відомості Верховної Ради України, 2003 р., № 38, ст. 313; 2006 р., № 16, ст. 134) виключити.\n\n4. У Законі України \"Про державну реєстрацію речових прав на нерухоме майно та їх обтяжень\" (Відомості Верховної Ради України, 2010 р., № 18, ст. 141; 2012 р., № 8, ст. 61):\n\n1) частину першу статті 1 доповнити абзацом другим такого змісту:\n\n\"Державна реєстрація прав на об’єкт незавершеного будівництва та їх обтяжень у випадках, установлених законом, проводиться у порядку, визначеному цим Законом, з урахуванням особливостей правового статусу такого об’єкта\";\n\n2) у статті 3:\n\nчастину другу доповнити словами \"та їх обтяжень\";\n\nчастину третю після слова \"майно\" доповнити словами \"та їх обтяження\";\n\nу частині четвертій:\n\nабзац перший після слова \"майно\" доповнити словами \"та їх обтяження\";\n\nабзац другий після слів \"реєстрація прав\", \"виникнення прав\" і \"таких прав\" доповнити словами \"та їх обтяжень\";\n\nчастину п’яту доповнити абзацами другим і третім такого змісту:\n\n\"Державна реєстрація прав власності, реєстрація яких проведена відповідно до законодавства, що діяло на момент їх виникнення, під час вчинення нотаріальної дії з нерухомим майном, об’єктом незавершеного будівництва проводиться нотаріусом, яким вчиняється така дія.\n\nДержавна реєстрація прав у результаті вчинення нотаріальної дії з нерухомим майном, об’єктом незавершеного будівництва проводиться нотаріусом, яким вчинено таку дію\";\n\nчастину шосту викласти в такій редакції:\n\n\"6. Будь-які правочини щодо нерухомого майна (відчуження, управління, іпотека тощо) вчиняються, якщо право власності чи інше речове право на таке майно зареєстровано згідно з вимогами цього Закону, крім випадків, передбачених частиною четвертою цієї статті\";\n\nу частині сьомій:\n\nслово \"прав\" замінити словами \"права власності та інших речових прав\";\n\nдоповнити словами \"крім випадків, установлених абзацами другим і третім частини п’ятої цієї статті\";\n\nдоповнити абзацом другим такого змісту:\n\n\"Державна реєстрація обтяжень речових прав проводиться незалежно від місця розташування об’єкта нерухомого майна\";\n\n3) частину третю статті 4 викласти в такій редакції:\n\n\"3. Право власності на підприємство як єдиний майновий комплекс, житловий будинок, будівлю, споруду (їх окремі частини) може бути зареєстровано незалежно від того, чи зареєстровано право власності на земельну ділянку, на якій вони розташовані.\n\nПраво власності на квартиру, житлове та нежитлове приміщення може бути зареєстровано незалежно від того, чи зареєстровано право власності на житловий будинок, будівлю, споруду (їх окремі частини), в яких вони розташовані\";\n\n4) статтю 5 викласти в такій редакції:\n\n\" Стаття 5 . Об’єкти нерухомого майна, стосовно яких проводиться державна реєстрація прав\n\n1. У Державному реєстрі прав реєструються речові права та їх обтяження на земельні ділянки, а також на об’єкти нерухомого майна, розташовані на земельній ділянці, переміщення яких неможливе без їх знецінення та зміни призначення, а саме: підприємства як єдині майнові комплекси, житлові будинки, будівлі, споруди (їх окремі частини), квартири, житлові та нежитлові приміщення.\n\n2. Якщо законодавством передбачено прийняття в експлуатацію об’єкта нерухомого майна, державна реєстрація прав на такий об’єкт проводиться після прийняття його в експлуатацію в установленому законодавством порядку\";\n\n5) у статті 6:\n\nчастину першу викласти в такій редакції:\n\n\"1. Систему органів державної реєстрації прав становлять центральний орган виконавчої влади, що забезпечує реалізацію державної політики у сфері державної реєстрації прав, та структурні підрозділи територіальних органів Міністерства юстиції України, які забезпечують реалізацію його повноважень та є органами державної реєстрації прав\";\n\nу частині другій слова \"спеціально уповноважений центральний орган виконавчої влади з питань державної реєстрації прав - Міністерство юстиції України\" замінити словами \"центральний орган виконавчої влади, що забезпечує реалізацію державної політики у сфері державної реєстрації прав\";\n\n6) статтю 7 викласти в такій редакції:\n\n\" Стаття 7 . Компетенція центрального органу виконавчої влади, що забезпечує реалізацію державної політики у сфері державної реєстрації прав\n\n1. Центральний орган виконавчої влади, що забезпечує реалізацію державної політики у сфері державної реєстрації прав:\n\n1) вносить пропозиції щодо формування державної політики у сфері державної реєстрації прав та реалізує її;\n\n2) забезпечує створення та функціонування Державного реєстру прав;\n\n3) організовує роботу з державної реєстрації прав;\n\n4) здійснює керівництво та контроль за діяльністю у сфері державної реєстрації прав;\n\n5) організовує роботу з підготовки та підвищення кваліфікації державних реєстраторів прав на нерухоме майно (далі - державний реєстратор);\n\n6) здійснює інші повноваження, передбачені цим Законом та іншими нормативно-правовими актами\";\n\n7) у статті 9:\n\nчастину першу викласти в такій редакції:\n\n\"1. Державним реєстратором може бути громадянин України, який має вищу юридичну освіту, стаж юридичної роботи не менш як два роки. У випадку, передбаченому цим Законом, державним реєстратором є нотаріус як спеціальний суб’єкт, на якого покладаються функції державного реєстратора прав на нерухоме майно.\n\nДержавний реєстратор є державним службовцем, крім випадку, коли державним реєстратором є нотаріус як спеціальний суб’єкт\";\n\nу частині другій:\n\nу пункті 1:\n\nабзац перший після слів \"нерухоме майно\" доповнити словами \"та їх обтяженнями\";\n\nв абзаці третьому слова \"та сторін (сторони) правочину, згідно з яким відбувається державна реєстрація виникнення, переходу, припинення прав на нерухоме майно або обтяження таких прав\" замінити словами \"прав та їх обтяжень\";\n\nабзац п’ятий викласти в такій редакції:\n\n\"наявність обтяжень прав на нерухоме майно, зареєстрованих відповідно до вимог цього Закону\";\n\nпункт 2 викласти в такій редакції:\n\n\"2) приймає рішення про державну реєстрацію прав та їх обтяжень, про відмову в державній реєстрації, про її зупинення, внесення змін до Державного реєстру прав\";\n\nу пункті 7 слово \"витяги\" замінити словом \"інформацію\", а слово \"їх\" - словом \"її\";\n\nдоповнити пунктом 8 -1 такого змісту:\n\n\"8 -1 ) під час проведення державної реєстрації прав, які виникли та зареєстровані в установленому порядку до 1 січня 2013 року, запитує від органів виконавчої влади, органів місцевого самоврядування, підприємств, установ та організацій, які відповідно до чинного на момент реєстрації законодавства проводили таку реєстрацію, інформацію (довідки, копії документів тощо), необхідну для реєстрації прав та їх обтяжень, якщо такі документи не були подані заявником або якщо документи, подані заявником, не містять передбачених цим Законом відомостей про правонабувача або про нерухоме майно. Органи виконавчої влади, органи місцевого самоврядування, підприємства, установи та організації, до яких надійшов запит, зобов’язані безоплатно в установленому законодавством порядку протягом трьох робочих днів надати державному реєстратору відповідну інформацію, зокрема щодо зареєстрованих речових прав на нерухоме майно, у тому числі земельні ділянки\";\n\nдоповнити абзацом такого змісту:\n\n\"Нотаріус як спеціальний суб’єкт здійснює функції державного реєстратора, крім передбачених пунктами 4 і 6 частини другої статті 9 цього Закону\";\n\nперше речення частини третьої та абзац перший частини четвертої після слів \"рішення про державну реєстрацію прав\" доповнити словами \"та їх обтяжень\";\n\n8) у статті 10:\n\nу першому реченні частини першої слова \"і картографічні (графічні) дані\" виключити;\n\nчастину другу виключити;\n\nчастину п’яту після слів \"Органи державної реєстрації прав\" доповнити словами \"державні реєстратори\";\n\n9) статтю 12 виключити;\n\n10) частину першу статті 13 викласти в такій редакції:\n\n\"1. Реєстрація заяв і запитів, пов’язаних з проведенням державної реєстрації прав та наданням інформації з Державного реєстру прав, проводиться в базі даних про реєстрацію заяв і запитів\";\n\n11) у частині четвертій статті 14 слова \"за погодженням із спеціально уповноваженим центральним органом виконавчої влади у сфері архівної справи\" виключити;\n\n12) у статті 15:\n\nв абзаці першому частини другої слово \"зобов’язаний\" замінити словами \"державні реєстратори зобов’язані\";\n\nчастину четверту після слова \"права\" доповнити словами \"та їх обтяження\";\n\nчастину п’яту викласти в такій редакції:\n\n\"5. Державна реєстрація прав (надання відмови в ній) проводиться у строк, що не перевищує п’яти робочих днів (крім випадків, установлених частиною сьомою цієї статті) з дня надходження до органу державної реєстрації прав заяви про таку реєстрацію і передбачених цим Законом та нормативно-правовими актами, прийнятими відповідно до нього, документів, необхідних для її проведення.\n\nДержавна реєстрація права власності (надання відмови в ній) на підприємство як єдиний майновий комплекс та в разі, якщо їй передує видача свідоцтва про право власності на нерухоме майно, проводиться у строк, що не перевищує чотирнадцяти робочих днів\";\n\nу частині шостій слова \"встановлено, що до органу державної реєстрації прав\" замінити словами \"державним реєстратором встановлено, що\";\n\nу частині сьомій слова \"одноденний строк з дня надходження до органу державної реєстрації прав\" замінити словами \"день надходження\";\n\nу першому реченні частини восьмої слова \"до органу державної реєстрації прав\" і \"у зазначеному органі\" виключити;\n\nпісля частини восьмої доповнити новою частиною такого змісту:\n\n\"9. Державна реєстрація прав, їх обтяжень у результаті вчинення нотаріальної дії (надання відмови в ній) проводиться одночасно з вчиненням такої дії\".\n\nУ зв’язку з цим частини дев’яту - дванадцяту вважати відповідно частинами десятою - тринадцятою;\n\nу першому реченні частини десятої слова \"майнових прав на нерухомість, будівництво якої не завершено\" замінити словами \"майнових прав на об’єкт незавершеного будівництва\";\n\nу частині одинадцятій слова \"передбаченому для державної реєстрації прав на нерухоме майно\" замінити словами \"визначеному Кабінетом Міністрів України у Порядку державної реєстрації речових прав на нерухоме майно та їх обтяжень \";\n\nу частині дванадцятій слова \"в органі державної реєстрації прав\" виключити;\n\nу частині тринадцятій слово \"витягів\" замінити словом \"інформації\";\n\nдоповнити частиною чотирнадцятою такого змісту:\n\n\"14. Форма і вимоги до заповнення заяв та запитів, що подаються до органу державної реєстрації прав, а також форма і вимоги до оформлення рішень, що приймаються у зв’язку з проведенням державної реєстрації прав, взяттям на облік безхазяйного нерухомого майна та наданням інформації з Державного реєстру прав, установлюються відповідно до законодавства\";\n\n13) у статті 16:\n\nу частині першій:\n\nслова \"на території якого розміщений об’єкт нерухомого майна або більша за площею його частина\" замінити словами \"у паперовій або електронній формі у випадках, передбачених цим Законом\";\n\nдоповнити абзацами такого змісту:\n\n\"Якщо об’єкт нерухомого майна розміщений у межах території, на якій діють два і більше органів державної реєстрації прав, заява про державну реєстрацію прав подається до одного з таких органів на вибір заявника.\n\nЗаява про державну реєстрацію прав власності, реєстрація яких проведена відповідно до законодавства, що діяло на момент їх виникнення, під час вчинення нотаріальної дії з нерухомим майном, об’єктом незавершеного будівництва подається нотаріусу, який вчиняє таку дію.\n\nЗаява про державну реєстрацію прав та їх обтяжень у результаті вчинення нотаріальної дії з нерухомим майном, об'єктом незавершеного будівництва подається нотаріусу, яким вчинено таку дію.\n\nЗаява про державну реєстрацію прав власності на земельну ділянку, права оренди земельної ділянки державної чи комунальної власності за письмовою заявою правонабувача може подаватися державним кадастровим реєстратором, який здійснив державну реєстрацію такої земельної ділянки.\n\nЗаява про державну реєстрацію прав та їх обтяжень в електронній формі може подаватися виключно державним кадастровим реєстратором або державним виконавцем\";\n\nчастину третю викласти в такій редакції:\n\n\"3. Разом із заявою про державну реєстрацію прав та їх обтяжень у паперовій формі подаються оригінали документів, необхідних для державної реєстрації прав та їх обтяжень, їх копії, засвідчені в установленому порядку.\n\nУ разі подання заяви про державну реєстрацію прав та їх обтяжень в електронній формі подаються оригінали електронних документів, необхідних для державної реєстрації прав та їх обтяжень, або електронні копії оригіналів документів, необхідних для державної реєстрації прав та їх обтяжень, виготовлені шляхом сканування таких документів у паперовій формі\";\n\nу частині п’ятій слово \"подання\" замінити словом \"реєстрації\";\n\nу частині шостій слова \"рішення державним реєстратором\" замінити словами \"державним реєстратором рішення про державну реєстрацію прав та їх обтяжень, відмову в державній реєстрації\";\n\nчастини сьому і восьму викласти в такій редакції:\n\n\"7. Державна реєстрація прав проводиться на підставі заяви власника, іншого правонабувача, сторони правочину, за яким виникло право, уповноваженої ними особи або державного кадастрового реєстратора у випадках, передбачених цим Законом.\n\n8. Державна реєстрація обтяжень проводиться на підставі заяви органу або посадової особи, якими встановлено обтяження, особи, в інтересах якої встановлено обтяження, уповноваженої ними особи\";\n\nпісля частини восьмої доповнити новою частиною такого змісту:\n\n\"9. Державна реєстрація припинення іпотеки, обтяження проводиться на підставі заяви обтяжувача, яку він зобов’язаний подати протягом п’яти робочих днів з дня припинення іпотеки, обтяження самостійно або на письмову вимогу боржника чи іншої особи, права якої порушено через наявність таких реєстраційних записів.\n\nУ разі придбання (передачі) за результатом прилюдних торгів (аукціонів) нерухомого майна, що є предметом іпотеки, державна реєстрація припинення іпотеки проводиться на підставі заяви державного виконавця\".\n\nУ зв’язку з цим частини дев’яту і десяту вважати відповідно частинами десятою і одинадцятою;\n\nчастину десяту після слів \"орган державної реєстрації прав\" доповнити словами \"державного реєстратора\";\n\nу частині одинадцятій:\n\nперше речення після слів \"їх обтяжень\" доповнити словами \"у паперовій формі\", а після слів \"юридичної особи\" - словом \"також\";\n\nу другому реченні слова \"разі потреби\" замінити словами \"випадках, установлених законом\";\n\nдоповнити абзацом другим такого змісту:\n\n\"Під час подання заяви про державну реєстрацію прав та їх обтяжень в електронній формі на таку заяву накладається електронний цифровий підпис заявника\";\n\n14) у статті 17:\n\nчастину третю після слів \"нерухоме майно\" доповнити словами \"та їх обтяжень\";\n\nдоповнити частиною четвертою такого змісту:\n\n\"4. Електронні документи, подані для проведення державної реєстрації прав, оформляються згідно з вимогами законодавства у сфері електронних документів та електронного документообігу, а також електронного цифрового підпису.\n\nВідповідальність за відповідність електронних копій оригіналів документів, необхідних для державної реєстрації прав та їх обтяжень, оригіналам таких документів у паперовій формі несе особа, яка подає заяву про державну реєстрацію прав та їх обтяжень в електронній формі\";\n\n15) у частині другій статті 18 слово \"прав\" виключити;\n\n16) частину третю статті 20 виключити;\n\n17) у статті 22:\n\nназву викласти в такій редакції:\n\n\" Стаття 22 . Зупинення розгляду заяви про державну реєстрацію прав та їх обтяжень\";\n\nу частині другій слова \"на відповідний строк\" замінити словами \"з урахуванням часу, що минув до його зупинення\";\n\n18) статтю 23 викласти в такій редакції:\n\n\" Стаття 23 . Зупинення державної реєстрації прав\n\n1. Державна реєстрація права власності та інших речових прав зупиняється у разі прийняття рішення суду про заборону вчинення дій, пов’язаних з державною реєстрацією таких прав.\n\n2. Державний реєстратор у день отримання рішення суду про заборону вчинення дій, пов’язаних з державною реєстрацією прав, приймає рішення про зупинення державної реєстрації прав, про що письмово повідомляє заявника не пізніше наступного дня після прийняття ним відповідного рішення.\n\n3. Державна реєстрація права власності та інших речових прав зупиняється до скасування рішення суду, що було підставою для прийняття рішення про зупинення державної реєстрації прав. Загальний строк розгляду заявленого права продовжується з урахуванням часу, що минув до його зупинення\";\n\n19) у статті 24:\n\nу частині першій:\n\nу пункті 2 слова \"або більша його частина розміщені\" замінити словом \"розміщений\";\n\nдоповнити пунктами 5 -1 -5 -6 такого змісту:\n\n\"5 -1 ) заяву про державну реєстрацію обтяжень речових прав на нерухоме майно щодо попереднього правонабувача подано після державної реєстрації права власності на таке майно за новим правонабувачем;\n\n5 -2 ) заяву про державну реєстрацію речових прав, похідних від права власності, подано за відсутності державної реєстрації права власності, крім випадків, установлених частиною дев’ятою статті 15 цього Закону;\n\n5 -3 ) під час подання заяви про державну реєстрацію права власності на підприємство як єдиний майновий комплекс, житловий будинок, будівлю, споруду (їх окремі частини), що виникло на підставі документа, за яким правонабувач набуває також право власності на земельну ділянку, не подано заяву про державну реєстрацію права власності на земельну ділянку;\n\n5 -4 ) після завершення п’ятиденного строку з дня отримання заявником письмового повідомлення про зупинення розгляду заяви про державну реєстрацію прав не усунено обставин, що були підставою для прийняття такого рішення;\n\n5 -5 ) заяву про державну реєстрацію прав та їх обтяжень під час вчинення нотаріальної дії з нерухомим майном, об’єктом незавершеного будівництва подано не до нотаріуса, який вчинив таку дію;\n\n5 -6 ) заяву про державну реєстрацію прав та їх обтяжень в електронній формі подано особою, яка не є державним кадастровим реєстратором або державним виконавцем\";\n\nпункт 6 викласти в такій редакції:\n\n\"6) заявником подано ті самі документи, на підставі яких заявлене право та обтяження такого права вже зареєстровано у Державному реєстрі прав\";\n\nу частині другій слова \"оформлюється рішення за зразком, встановленим Міністерством юстиції України\" замінити словами \"державний реєстратор приймає рішення про відмову в державній реєстрації прав та їх обтяжень\";\n\nу частині третій:\n\nслово і цифру \"пункті 4\" замінити словом і цифрами \"пунктах 4, 5 -2 -5 -6 \";\n\nдоповнити абзацами другим і третім такого змісту:\n\n\"Відмова в державній реєстрації прав та їх обтяжень з підстав, зазначених у пункті 2 частини першої цієї статті, не може здійснюватися у разі, якщо об’єкт нерухомого майна розміщений у межах території, на якій діють два і більше органів державної реєстрації прав, одним з таких органів на вибір заявника, а також у разі проведення державної реєстрації обтяжень речових прав на нерухоме майно.\n\nВідмова в державній реєстрації прав та їх обтяжень з підстав, зазначених у пункті 4 частини першої цієї статті, не може здійснюватися у разі наявності помилки в Державному земельному кадастрі, яка виникла після перенесення інформації про земельні ділянки з Державного реєстру земель до Державного земельного кадастру (розташування в межах земельної ділянки частини іншої земельної ділянки; невідповідність меж земельної ділянки, вказаних у Державному реєстрі земель, її дійсним межам; невідповідність площі земельної ділянки, вказаної у Державному реєстрі земель, її дійсній площі у результаті зміни методів підрахунку (округлення); присвоєння декільком земельним ділянкам однакових кадастрових номерів)\";\n\n20) у статті 26:\n\nчастину другу викласти в такій редакції:\n\n\"2. У разі скасування на підставі рішення суду рішення про державну реєстрацію прав до Державного реєстру прав вноситься запис про скасування державної реєстрації прав\";\n\nчастину третю виключити;\n\n21) частину четверту статті 27 викласти в такій редакції:\n\n\"4. Якщо виправлення технічної помилки може завдати шкоди чи порушити права та законні інтереси правонабувачів або третіх осіб, які використовували відповідні реєстраційні записи, державний реєстратор у п’ятиденний строк письмово повідомляє таких осіб про виправлення технічної помилки\";\n\n22) у статті 28:\n\nчастину першу доповнити абзацом другим такого змісту:\n\n\"Надання інформації з Державного реєстру прав здійснюється нотаріусом у формі витягу в результаті проведення державної реєстрації прав під час вчинення нотаріальних дій з нерухомим майном, об’єктом незавершеного будівництва\";\n\nчастину другу викласти в такій редакції:\n\n\"2. Витяг з Державного реєстру прав на підставі заяви мають право отримувати:\n\n1) власник нерухомого майна або уповноважена ним особа;\n\n2) особа, яка має речове право на чуже нерухоме майно, або уповноважена нею особа;\n\n3) спадкоємець (правонаступник - для юридичної особи) або уповноважена ним особа.\n\nВитяг з Державного реєстру прав про державну реєстрацію іпотеки, обтяження на підставі заяви мають право отримувати будь-які фізичні та юридичні особи\";\n\n23) у статті 28 -1 :\n\nпункт 3 частини першої доповнити абзацом другим такого змісту:\n\n\"У разі надання інформації про державну реєстрацію права оренди (суборенди) земельної ділянки зазначається цільове призначення такої земельної ділянки\";\n\nдоповнити частиною четвертою такого змісту:\n\n\"4. Державний кадастровий реєстратор, який здійснив державну реєстрацію земельної ділянки, після прийняття рішення про затвердження документації із землеустрою та надання земельної ділянки у власність за заявою особи, яка має право на подання заяви про державну реєстрацію прав та їх обтяжень щодо такої земельної ділянки, в день надходження такої заяви подає до органу державної реєстрації прав відповідну заяву в електронній формі, наявні оригінали електронних документів, необхідних для державної реєстрації прав та їх обтяжень, або наявні електронні копії оригіналів документів, необхідних для державної реєстрації прав та їх обтяжень, виготовлені шляхом сканування таких документів у паперовій формі.\n\nЗа результатом розгляду заяви про державну реєстрацію прав та їх обтяжень, поданої державним кадастровим реєстратором, орган державної реєстрації прав надсилає державному кадастровому реєстратору документи, оформлені за результатом розгляду такої заяви, та у випадку, встановленому статтею 18 цього Закону, свідоцтво про право власності на нерухоме майно для їх видачі заявнику\";\n\n24) доповнити статтею 28 -2 такого змісту:\n\n\" Стаття 28 -2 . Взаємодія органів державної реєстрації прав та державних виконавців у сфері державної реєстрації прав\n\n1. Державний виконавець під час примусового виконання рішень відповідно до закону користується інформацією з Державного реєстру прав про зареєстровані речові права на нерухоме майно, об’єкт незавершеного будівництва та обтяження таких прав.\n\nДержавний виконавець під час примусового виконання рішень відповідно до закону здійснює пошук у Державному реєстрі прав відомостей про зареєстровані речові права на нерухоме майно, об’єкт незавершеного будівництва та обтяження таких прав і за його результатом формує інформаційну довідку з Державного реєстру прав, яка залишається у виконавчому провадженні державного виконавця.\n\n2. Державний виконавець під час примусового виконання рішень відповідно до закону подає до органу державної реєстрації прав заяву про державну реєстрацію прав та їх обтяжень у паперовій або електронній формі.\n\n3. Порядок доступу державних виконавців до Державного реєстру прав установлюється Міністерством юстиції України\";\n\n25) у статті 29:\n\nу назві слова \"надання витягів\" замінити словами \"внесення змін до записів Державного реєстру прав та надання інформації\";\n\nчастину другу виключити;\n\nчастину третю викласти в такій редакції:\n\n\"3. За внесення змін до записів Державного реєстру прав, у тому числі виправлення технічної помилки, допущеної не з вини державного реєстратора, та надання інформації з Державного реєстру прав справляється плата, порядок використання і розмір якої встановлюються Кабінетом Міністрів України\";\n\nу частині четвертій:\n\nслова \"якщо запит зроблено у зв’язку із здійсненням ними повноважень, визначених законом\" виключити;\n\nдоповнити абзацом другим такого змісту:\n\n\"Органи державної влади (посадові особи) звільняються від плати за надання витягу з Державного реєстру прав під час проведення державної реєстрації обтяжень речових прав на нерухоме майно\";\n\n26) статтю 30 після слів \"державний реєстратор\" в усіх відмінках і числах доповнити словами \"державний кадастровий реєстратор, нотаріус, державний виконавець\" у відповідному відмінку і числі.\n\n5. Розділ II \"Прикінцеві та перехідні положення\" Закону України \"Про внесення змін до Закону України \"Про державну реєстрацію речових прав на нерухоме майно та їх обмежень\" та інших законодавчих актів України\" (Відомості Верховної Ради України, 2010 р., № 18, ст. 141; із змінами, внесеними Законом України від 9 грудня 2011 року № 4152-VI) доповнити пунктами 5 і 6 такого змісту:\n\n\"5. Встановити, що державна реєстрація в Реєстрі прав власності на нерухоме майно, Єдиному реєстрі заборон відчуження об’єктів нерухомого майна, Державному реєстрі іпотек, надання інформації із зазначених реєстрів здійснюються до 1 січня 2013 року.\n\nЗаяви чи повідомлення, подані у зв’язку з державною реєстрацією в Реєстрі прав власності на нерухоме майно, Єдиному реєстрі заборон відчуження об’єктів нерухомого майна, Державному реєстрі іпотек, а також заяви чи запити, подані у зв’язку з отриманням інформації із зазначених реєстрів, розглядаються до 30 грудня 2012 року.\n\nДержавний реєстратор, нотаріус як спеціальний суб’єкт, на якого покладаються функції державного реєстратора прав на нерухоме майно відповідно до Закону України \"Про державну реєстрацію речових прав на нерухоме майно та їх обтяжень\" , починаючи з 1 січня 2013 року мають доступ до Реєстру прав власності на нерухоме майно, Єдиного реєстру заборон відчуження об’єктів нерухомого майна, Державного реєстру іпотек і використовують під час проведення державної реєстрації речових прав на нерухоме майно та їх обтяжень реєстраційні дані зазначених реєстрів.\n\nПорядок використання даних Реєстру прав власності на нерухоме майно, Єдиного реєстру заборон відчуження об’єктів нерухомого майна та Державного реєстру іпотек визначається Кабінетом Міністрів України у Порядку державної реєстрації речових прав на нерухоме майно та їх обтяжень .\n\n6. Встановити, що фізичні та юридичні особи звільняються від сплати державного мита під час проведення державної реєстрації прав, які виникли та зареєстровані до проведення державної реєстрації прав у порядку, визначеному Законом України \"Про державну реєстрацію речових прав на нерухоме майно та їх обтяжень\" .\n\n{Пункт 6 розділу І втратив чинність на підставі Закону N 1404-VIII від 02.06.2016 }\n\n7. У Законі України \"Про Державний земельний кадастр\" (Відомості Верховної Ради України, 2012 р., № 8, ст. 61; із змінами, внесеними Законом України від 9 грудня 2011 року № 4152-VI):\n\n1) у статті 30:\n\nпункт \"в\" частини другої доповнити абзацом другим такого змісту:\n\n\"У разі надання інформації про державну реєстрацію права оренди (суборенди) земельної ділянки зазначається цільове призначення такої земельної ділянки\";\n\nдоповнити частиною четвертою такого змісту:\n\n\"4. Державний кадастровий реєстратор, який здійснив державну реєстрацію земельної ділянки, після прийняття рішення про затвердження документації із землеустрою та надання земельної ділянки у власність за заявою особи, яка має право на подання заяви про державну реєстрацію прав та їх обтяжень щодо такої земельної ділянки, в день надходження такої заяви подає до органу державної реєстрації прав відповідну заяву в електронній формі, оригінали електронних документів, необхідних для державної реєстрації прав та їх обтяжень, або електронні копії оригіналів документів, необхідних для державної реєстрації прав та їх обтяжень, виготовлені шляхом сканування таких документів у паперовій формі.\n\nЗа результатом розгляду заяви про державну реєстрацію прав та їх обтяжень, поданої державним кадастровим реєстратором, орган державної реєстрації прав надсилає державному кадастровому реєстратору документи, оформлені за результатом розгляду такої заяви, та у випадку, встановленому статтею 18 Закону України \"Про державну реєстрацію речових прав на нерухоме майно та їх обтяжень\" , - свідоцтво про право власності на нерухоме майно для їх видачі заявнику\";\n\n2) пункт 11 розділу VII \"Прикінцеві та перехідні положення\" виключити.\n\n8. Частину першу статті 4 Декрету Кабінету Міністрів України від 21 січня 1993 року № 7-93 \"Про державне мито\" (Відомості Верховної Ради України, 1993 р., № 13, ст. 113 із наступними змінами) доповнити пунктами 50 і 51 такого змісту:\n\n\"50) органи державної влади (посадові особи) - за державну реєстрацію обтяження права на нерухоме майно;\n\n51) органи виконавчої влади, органи місцевого самоврядування - за державну реєстрацію права власності держави, територіальної громади на земельні ділянки, яке виникло відповідно до закону\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування, крім пунктів 1 і 3 розділу I цього Закону, які набирають чинності з 1 січня 2013 року, та абзаців четвертого - шостого підпункту 12 пункту 4 розділу I цього Закону, які набирають чинності з 1 січня 2014 року.\n\n2. Установити, що заяви в електронній формі подаються до органу державної реєстрації прав у порядку, визначеному Законом України \"Про державну реєстрацію речових прав на нерухоме майно та їх обтяжень\" , з 1 січня 2013 року.\n\nПрезидент України\n\nВ.ЯНУКОВИЧ\n\nм. Київ\n\n4 липня 2012 року\n\n№ 5037-VI\n\nПро внесення змін до деяких законодавчих актів України щодо вдосконалення та спрощення процедури державної реєстрації земельних ділянок та речових прав на нерухоме майно\nЗакон України від 04.07.2012 № 5037-VI\n\nРедакція від 01.01.2024 , підстава — 1909-IX\nПостійна адреса:\nhttps://zakon.rada.gov.ua/go/5037-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}