{
  "id": "ua-law-1708-17",
  "type": "statute",
  "title": "Закон України (1708-17)",
  "title_en": "",
  "short_name": "1708-17",
  "status": "in_force",
  "issued_date": "2009-11-05",
  "url": "https://zakon.rada.gov.ua/laws/show/1708-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо деяких законодавчих актів України\nщодо відповідальності за правопорушення\nу сфері довкілля\n( Відомості Верховної Ради України (ВВР), 2010, N 5, ст.44 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n2. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити статтею 53-4 такого змісту:\n\" Стаття 53-4. Незаконне заволодіння ґрунтовим покривом\n(поверхневим шаром) земель\nНезаконне заволодіння ґрунтовим покривом (поверхневим шаром)\nземель -\nтягне за собою накладення штрафу на громадян від тридцяти до\nсімдесяти неоподатковуваних мінімумів доходів громадян і на\nпосадових осіб - від тридцяти до ста неоподатковуваних мінімумів\nдоходів громадян\";\n2) у статті 57:\nв абзаці другому частини першої слова \"від чотирьох до шести\"\nзамінити словами \"від ста до двохсот\", а слова \"від десяти до\nчотирнадцяти\" - словами \"від двохсот до трьохсот\";\nв абзаці другому частини другої слова \"від десяти до\nчотирнадцяти\" замінити словами \"від ста до двохсот\";\nв абзаці другому частини третьої слова \"від десяти до\nчотирнадцяти\" замінити словами \"від ста до трьохсот\";\nв абзаці другому частини четвертої слова \"від десяти до ста\"\nзамінити словами \"від трьохсот до шестисот\";\nу частині п'ятій слово \"тисячу\" замінити словом \"триста\";\n3) абзац перший частини першої статті 77-1 після слів\n\"опалого листя\" доповнити словами \"на землях\nсільськогосподарського призначення\";\n4) пункт 7-1 частини другої статті 255 після цифр \"53-3\"\nдоповнити цифрами \"53-4\".\n3. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) доповнити статтями 239-1 та 239-2 такого змісту:\n\" Стаття 239-1. Незаконне заволодіння ґрунтовим покривом\n(поверхневим шаром) земель\n1. Незаконне заволодіння ґрунтовим покривом (поверхневим\nшаром) земель, якщо це створило небезпеку для життя, здоров'я\nлюдей чи для довкілля, -\nкарається штрафом від двохсот до п'ятисот неоподатковуваних\nмінімумів доходів громадян або обмеженням волі на строк до трьох\nроків, з позбавленням права обіймати певні посади чи займатися\nпевною діяльністю на строк до трьох років та з конфіскацією\nзнарядь і засобів заволодіння.\n2. Та сама дія, якщо вона вчинена повторно, або за\nпопередньою змовою групою осіб, або заподіяла матеріальну шкоду у\nвеликому розмірі, -\nкарається обмеженням волі на строк від двох до п'яти років\nабо позбавленням волі на той самий строк, з позбавленням права\nобіймати певні посади чи займатися певною діяльністю на строк до\nтрьох років та з конфіскацією знарядь і засобів заволодіння.\n3. Дії, передбачені частинами першою або другою цієї статті,\nякщо вони вчинені шляхом підпалу, вибуху чи іншим\nзагальнонебезпечним способом або спричинили загибель людей, масову\nзагибель об'єктів тваринного чи рослинного світу або інші тяжкі\nнаслідки, -\nкараються обмеженням волі на строк від трьох до п'яти років\nабо позбавленням волі на той самий строк, з позбавленням права\nобіймати певні посади чи займатися певною діяльністю на строк до\nтрьох років та з конфіскацією знарядь і засобів заволодіння.\nПримітка. У цій статті матеріальна шкода вважається\nзаподіяною у великому розмірі, якщо її розмір у сто або більше\nразів перевищує неоподатковуваний мінімум доходів громадян.\nСтаття 239-2. Незаконне заволодіння землями водного фонду\nв особливо великих розмірах\n1. Незаконне заволодіння поверхневим (ґрунтовим) шаром земель\nводного фонду в особливо великих розмірах -\nкарається штрафом від ста до трьохсот неоподатковуваних\nмінімумів доходів громадян або обмеженням волі на строк до трьох\nроків, з позбавленням права обіймати певні посади чи займатися\nпевною діяльністю на строк до трьох років та з конфіскацією\nзнарядь і засобів заволодіння.\n2. Та сама дія, вчинена повторно або за попередньою змовою\nгрупою осіб, -\nкарається обмеженням волі на строк від двох до п'яти років\nабо позбавленням волі на той самий строк, з позбавленням права\nобіймати певні посади чи займатися певною діяльністю на строк до\nтрьох років та з конфіскацією знарядь і засобів заволодіння.\n3. Дії, передбачені частинами першою або другою цієї статті,\nякщо вони спричинили тяжкі наслідки, -\nкараються обмеженням волі на строк від трьох до п'яти років\nабо позбавленням волі на той самий строк, з позбавленням права\nобіймати певні посади чи займатися певною діяльністю на строк до\nтрьох років та з конфіскацією знарядь і засобів заволодіння.\nПримітка. Особливо великим розміром у цій статті слід\nрозуміти обсяг поверхневого (ґрунтового) шару земель, який\nстановить більше, ніж десять кубічних метрів\";\n2) статті 240 і 245 викласти в такій редакції:\n\" Стаття 240. Порушення правил охорони або використання надр\n1. Порушення встановлених правил охорони надр, якщо це\nстворило небезпеку для життя, здоров'я людей чи довкілля, -\nкарається штрафом від трьохсот до шестисот неоподатковуваних\nмінімумів доходів громадян або обмеженням волі на строк до двох\nроків, або позбавленням волі на той самий строк.\n2. Порушення встановлених правил використання надр, якщо це\nстворило небезпеку для життя, здоров'я людей чи довкілля, а також\nнезаконне видобування корисних копалин загальнодержавного\nзначення -\nкараються штрафом від чотирьохсот до семисот\nнеоподатковуваних мінімумів доходів громадян або обмеженням волі\nна строк до трьох років, або позбавленням волі на той самий строк.\n3. Діяння, передбачені частинами першою або другою цієї\nстатті, вчинені на територіях чи об'єктах природно-заповідного\nфонду або вчинені повторно, -\nкараються обмеженням волі на строк від двох до п'яти років\nабо позбавленням волі на той самий строк, з конфіскацією незаконно\nдобутого і знарядь видобування.\n4. Діяння, передбачені частинами першою, другою або третьою\nцієї статті, якщо вони вчинені шляхом підпалу, вибуху чи іншим\nзагальнонебезпечним способом або спричинили загибель людей, їх\nмасове захворювання або інші тяжкі наслідки, -\nкараються позбавленням волі на строк від п'яти до восьми\nроків з конфіскацією незаконно добутого і знарядь видобування\";\n\" Стаття 245. Знищення або пошкодження об'єктів\nрослинного світу\n1. Знищення або пошкодження лісових масивів, зелених\nнасаджень навколо населених пунктів, вздовж залізниць, а також\nстерні, сухих дикоростучих трав, рослинності або її залишків на\nземлях сільськогосподарського призначення вогнем чи іншим\nзагальнонебезпечним способом -\nкараються штрафом від трьохсот до п'ятисот неоподатковуваних\nмінімумів доходів громадян або обмеженням волі на строк від двох\nдо п'яти років, або позбавленням волі на той самий строк.\n2. Ті самі дії, якщо вони спричинили загибель людей, масову\nзагибель тварин або інші тяжкі наслідки, -\nкараються позбавленням волі на строк від п'яти до десяти\nроків\".\n4. У Земельному кодексі України ( 2768-14 ) (Відомості\nВерховної Ради України, 2002 р., N 3-4, ст. 27):\n1) у статті 83:\nчастину третю доповнити пунктом \"е\" такого змісту:\n\"е) земельні ділянки, штучно створені в межах прибережної\nзахисної смуги чи смуги відведення, на землях лісогосподарського\nпризначення та природно-заповідного фонду, що перебувають у\nприбережній захисній смузі водних об'єктів, або на земельних\nділянках дна водних об'єктів\";\nчастину четверту доповнити пунктом \"г-1\" такого змісту:\n\"г-1) штучного створення земельної ділянки на території\nнаселеного пункту, у тому числі з порушенням установлених правил\";\n2) у статті 84:\nчастину четверту доповнити пунктом \"и\" такого змісту:\n\"и) земельні ділянки, штучно створені у межах прибережної\nзахисної смуги чи смуги відведення, на землях лісогосподарського\nпризначення та природно-заповідного фонду, що перебувають у\nприбережній захисній смузі водних об'єктів, або на земельних\nділянках дна водних об'єктів\";\nчастину п'яту доповнити пунктом \"д\" такого змісту:\n\"д) штучного створення земельної ділянки за межами населених\nпунктів, у тому числі з порушенням установлених правил\";\n3) частину першу статті 91 доповнити пунктом \"ж\" такого\nзмісту:\n\"ж) за свій рахунок привести земельну ділянку у попередній\nстан у разі незаконної зміни її рельєфу, за винятком здійснення\nтакої зміни не власником земельної ділянки, коли приведення у\nпопередній стан здійснюється за рахунок особи, яка незаконно\nзмінила рельєф\";\n4) статтю 93 після частини другої доповнити новою частиною\nтакого змісту:\n\"3. Не підлягають передачі в оренду земельні ділянки, штучно\nстворені у межах прибережної захисної смуги чи смуги відведення,\nна землях лісогосподарського призначення та природно-заповідного\nфонду, що перебувають у прибережній захисній смузі водних\nоб'єктів, або на земельних ділянках дна водних об'єктів\".\nУ зв'язку з цим частини третю - сьому вважати відповідно\nчастинами четвертою - восьмою;\n5) пункт \"а\" частини першої статті 96 викласти в такій\nредакції:\n\"а) забезпечувати використання землі за цільовим призначенням\nта за свій рахунок приводити її у попередній стан у разі\nнезаконної зміни її рельєфу, за винятком випадків незаконної зміни\nрельєфу не власником такої земельної ділянки\".\n5. Абзац третій частини першої статті 10 Закону України \"Про\nдержавний контроль за використанням та охороною земель\" ( 963-15 )\n(Відомості Верховної Ради України, 2003 р., N 39, ст. 350;\n2008 р., N 24, ст. 237) доповнити словами \"а також про\nзобов'язання приведення земельної ділянки у попередній стан у\nвипадках, установлених законом, за рахунок особи, яка вчинила\nвідповідне правопорушення, з відшкодуванням завданих власнику\nземельної ділянки збитків\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом місяця з дня набрання\nчинності цим Законом забезпечити визначення поняття великого\nрозміру видобутих корисних копалин місцевого значення.\n\nПрезидент України В.ЮЩЕНКО\n\nм. Київ, 5 листопада 2009 року\nN 1708-VI\n\nПро внесення змін до деяких законодавчих актів України щодо відповідальності за правопорушення у сфері довкілля\nЗакон України від 05.11.2009 № 1708-VI\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/1708-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}