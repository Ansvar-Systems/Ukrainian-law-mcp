{
  "id": "ua-law-1455-19",
  "type": "statute",
  "title": "Закон України (1455-19)",
  "title_en": "",
  "short_name": "1455-19",
  "status": "in_force",
  "issued_date": "2016-07-12",
  "url": "https://zakon.rada.gov.ua/laws/show/1455-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо зменшення дефіциту брухту чорних металів на внутрішньому ринку\n\n(Відомості Верховної Ради (ВВР), 2016, № 39, ст.600)\n\n{Із змінами, внесеними згідно із Законами\n\n№ 2142-VIII від 13.07.2017 , ВВР, 2017, № 34, ст.373\n\n№ 2434-VIII від 17.05.2018 , ВВР, 2018, № 27, ст.222\n\n№ 2700-VIII від 28.02.2019 , ВВР, 2019, № 17, ст.72\n\n№ 1419-IX від 27.04.2021 , ВВР, 2021, № 30, ст.239\n\n№ 1931-IX від 02.12.2021 }\n\nВерховна Рада України постановляє :\n\nI. Внести зміни до таких законів України:\n\n1. Статтю 13 Закону України \"Про зовнішньоекономічну діяльність\" (Відомості Верховної Ради УРСР, 1991 р., № 29, ст. 377 із наступними змінами) доповнити частиною дев’ятою такого змісту:\n\n\"Експортні операції з металобрухтом здійснюються відповідно до цього Закону з урахуванням особливостей, визначених законами України \"Про металобрухт\" та \"Про вивізне (експортне) мито на відходи та брухт чорних металів\" .\n\n2. Частину першу статті 9 Закону України \"Про металобрухт\" (Відомості Верховної Ради України, 1999 р., № 25, ст. 212; 2003 р., № 6, ст. 52) виключити.\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Тимчасово, строком на десять календарних років з дня набрання чинності цим Законом, ставки вивізного (експортного) мита на товари, зазначені в пункті 1 Закону України \"Про вивізне (експортне) мито на відходи та брухт чорних металів\" (Відомості Верховної Ради України, 2007 р., № 4, ст. 35, № 35, ст. 486; 2012 р., № 38, ст. 455), становлять 180 євро за 1 тонну.\n\n{Пункт 2 розділу II із змінами, внесеними згідно із Законами № 2142-VIII від 13.07.2017 , № 2434-VIII від 17.05.2018 , № 2700-VIII від 28.02.2019 , № 1419-IX від 27.04.2021 , № 1931-IX від 02.12.2021 }\n\n3. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n12 липня 2016 року\n\n№ 1455-VIII\n\nПро внесення змін до деяких законів України щодо зменшення дефіциту брухту чорних металів на внутрішньому ринку\nЗакон України від 12.07.2016 № 1455-VIII\n\nРедакція від 09.12.2021 , підстава — 1931-IX\nПостійна адреса:\nhttps://zakon.rada.gov.ua/go/1455-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}