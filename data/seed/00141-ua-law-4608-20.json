{
  "id": "ua-law-4608-20",
  "type": "statute",
  "title": "Закон України (4608-20)",
  "title_en": "",
  "short_name": "4608-20",
  "status": "in_force",
  "issued_date": "2025-09-18",
  "url": "https://zakon.rada.gov.ua/laws/show/4608-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art7-2",
      "section": "7-2",
      "title": "Стаття 7-2. Порядок використання та передачі транспортних засобів, призначених для здійснення гуманітарного реагування, у разі їх нецільового використання",
      "content": "У разі порушення вимог цього Закону щодо цільового використання транспортних засобів, призначених для здійснення гуманітарного реагування, гуманітарна організація втрачає статус верифікованої гуманітарної організації та виключається з переліку верифікованих гуманітарних організацій.\nЗ дня втрати статусу верифікованої гуманітарної організації така організація не має права використовувати транспортні засоби, що перебувають на її балансі та ввезені на митну територію України як гуманітарна допомога.\nЗа гуманітарною організацією, що втратила статус верифікованої гуманітарної організації, протягом двох місяців зберігається транспортний засіб, ввезений на митну територію України як гуманітарна допомога. Якщо протягом двох місяців статус верифікованої гуманітарної організації не поновлено, гуманітарна організація повинна безоплатно передати транспортний засіб особам, визначеним частиною другою статті 6 цього Закону, верифікованим гуманітарним організаціям або передати транспортний засіб для потреб держави\".\n8. У статті 15 \"Прикінцеві та перехідні положення\":\nу пункті 3 -1 слова і цифру \"підпунктами \"а\", \"б\", \"в\", \"г\", \"ґ\", \"д\", \"е\", \"є\", \"ж\", \"з\", \"и\" пункту 5\" замінити словами і цифрою \"підпунктами \"а\", \"б\", \"в\", \"г\", \"ґ\", \"д\", \"е\", \"є\", \"ж\", \"з\", \"и\", \"і\" пункту 5\";\nпункт 3 -7 викласти в такій редакції:\n\"3 -7 . Встановити, що в період дії воєнного стану, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом трьох місяців після його припинення чи скасування до гуманітарної допомоги також відносяться товари (роботи, послуги), придбані отримувачами гуманітарної допомоги за кордоном та задекларовані ними при ввезенні на митну територію України як гуманітарна допомога, якщо такі товари (роботи, послуги) були безоплатно передані набувачам гуманітарної допомоги, визначеним статтею 1 цього Закону, протягом шести місяців. У такому разі гуманітарна організація під час придбання товарів (робіт, послуг) має статус донора, а з моменту ввезення їх на митну територію України - статус отримувача гуманітарної допомоги\";\nдоповнити пунктом 3 -11 такого змісту:\n\"3 -11 . Встановити, що отримувачами та/або набувачами гуманітарної допомоги у вигляді транспортних засобів, ввезених на митну територію України за спрощеним порядком до набрання чинності Законом України \"Про внесення змін до Закону України \"Про гуманітарну допомогу\" щодо врегулювання діяльності гуманітарних організацій\", але не раніше 24 лютого 2022 року, для здійснення гуманітарного реагування, визнаються верифіковані гуманітарні організації\".\n9. У тексті Закону слова \"центральний орган виконавчої влади, що реалізує державну політику у сфері соціального захисту населення\", \"центральний орган виконавчої влади, що забезпечує формування державної політики у сфері соціального захисту населення\" у всіх відмінках замінити словами \"центральний орган виконавчої влади, який забезпечує формування та реалізацію державної політики у сфері гуманітарної допомоги\" у відповідному відмінку.\nII. Прикінцеві положення\n1. Цей Закон набирає чинності через три місяці з дня, наступного за днем його опублікування, крім пункту 2 цього розділу, який набирає чинності з дня, наступного за днем опублікування цього Закону.\n2. Кабінету Міністрів України у тримісячний строк з дня, наступного за днем опублікування цього Закону:\n1) забезпечити розроблення та затвердження порядку формування, ведення, доступу до відомостей переліку верифікованих гуманітарних організацій; одержання інформації з реєстрів та інформаційних баз даних щодо гуманітарних організацій для внесення відомостей до переліку верифікованих гуманітарних організацій; набуття та позбавлення статусу верифікованої гуманітарної організації, включення до переліку верифікованих гуманітарних організацій та виключення із зазначеного переліку; підтвердження вимог, визначених Законом України \"Про гуманітарну допомогу\" для набуття статусу верифікованої гуманітарної організації, визначення мінімального обсягу необхідних фінансових ресурсів для набуття статусу верифікованої гуманітарної організації;\n2) привести свої нормативно-правові акти у відповідність із цим Законом;\n3) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\nВ. ЗЕЛЕНСЬКИЙ"
    }
  ],
  "definitions": []
}