{
  "id": "ua-law-3385-17",
  "type": "statute",
  "title": "Закон України (3385-17)",
  "title_en": "",
  "short_name": "3385-17",
  "status": "in_force",
  "issued_date": "2011-05-19",
  "url": "https://zakon.rada.gov.ua/laws/show/3385-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо збільшення обсягів дохідної частини бюджетів\nфондів загальнообов'язкового\nдержавного соціального страхування\n( Відомості Верховної Ради України (ВВР), 2011, N 45, ст.493 )\n\nВерховна Рада України п о с т а н о в л я є :\nI. Внести зміни до таких законів України:\n1. Статтю 85 Закону України \"Про банки і банківську\nдіяльність\" ( 2121-14 ) (Відомості Верховної Ради України,\n2001 р., N 5-6, ст. 30; 2010 р., N 2-3, ст. 11; 2011 р., N 29,\nст. 272) після частини четвертої доповнити новою частиною такого\nзмісту:\n\"Мораторій не поширюється на зобов'язання банку з\nперерахування органам Пенсійного фонду України єдиного внеску на\nзагальнообов'язкове державне соціальне страхування, на\nзобов'язання з повернення фондам загальнообов'язкового державного\nсоціального страхування розміщених на депозитних рахунках у банках\nтимчасово вільних коштів, у тому числі резервів коштів цих\nфондів\".\nУ зв'язку з цим частину п'яту вважати частиною шостою.\n2. Абзац другий статті 2 Закону України \"Про введення\nмораторію на примусову реалізацію майна\" ( 2864-14 ) (Відомості\nВерховної Ради України, 2002 р., N 10, ст. 77; 2005 р., N 2,\nст. 31) доповнити словами:\n\"та рішень щодо зобов'язань боржника з перерахування фондам\nзагальнообов'язкового державного соціального страхування\nзаборгованості із сплати внесків до цих фондів, яка виникла до\n1 січня 2011 року, та з перерахування органам Пенсійного фонду\nУкраїни заборгованості із сплати єдиного внеску на\nзагальнообов'язкове державне соціальне страхування\".\n3. У пункті 3.7 статті 3 Закону України \"Про заходи,\nспрямовані на забезпечення сталого функціонування підприємств\nпаливно-енергетичного комплексу\" ( 2711-15 ) (Відомості Верховної\nРади України, 2005 р., N 33, ст. 430; 2010 р., N 4, ст. 36;\n2011 р., N 32, ст. 315):\nабзац шостий доповнити словами \"та рішень про стягнення\nзаборгованості із сплати внесків до фондів загальнообов'язкового\nдержавного соціального страхування, яка виникла до 1 січня\n2011 року, і заборгованості із сплати єдиного внеску на\nзагальнообов'язкове державне соціальне страхування до органів\nПенсійного фонду України\";\nдоповнити абзацом сьомим такого змісту:\n\"Під час примусового виконання рішень суду про стягнення\nзаборгованості підприємств паливно-енергетичного комплексу із\nсплати внесків до фондів загальнообов'язкового державного\nсоціального страхування, яка виникла до 1 січня 2011 року, і\nзаборгованості цих підприємств із сплати єдиного внеску на\nзагальнообов'язкове державне соціальне страхування до органів\nПенсійного фонду України стягнення на основні засоби, що\nвикористовуються у процесі виробництва, не звертається\".\nII. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 19 травня 2011 року\nN 3385-VI\n\nПро внесення змін до деяких законів України щодо збільшення обсягів дохідної частини бюджетів фондів загальнообов'язкового державного соціального страхування\nЗакон України від 19.05.2011 № 3385-VI\n\nПрийняття від 19.05.2011\nПостійна адреса:\nhttps://zakon.rada.gov.ua/go/3385-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}