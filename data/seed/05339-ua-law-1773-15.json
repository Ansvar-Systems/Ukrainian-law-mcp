{
  "id": "ua-law-1773-15",
  "type": "statute",
  "title": "Закон України (1773-15)",
  "title_en": "",
  "short_name": "1773-15",
  "status": "in_force",
  "issued_date": "2004-06-15",
  "url": "https://zakon.rada.gov.ua/laws/show/1773-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про основи соціальної захищеності\nінвалідів в Україні\"\n( Відомості Верховної Ради України (ВВР), 2004, N 37, ст.453 )\n\nВерховна Рада України п о с т а н о в л я є :\nI. Внести до Закону України \"Про основи соціальної\nзахищеності інвалідів в Україні\" ( 875-12 ) (Відомості Верховної\nРади УРСР, 1991 р., N 21, ст. 252; Відомості Верховної Ради\nУкраїни, 1994 р., N 45, ст. 404, ст. 406; 1996 р., N 52, ст. 301;\n2000 р., N 43, ст. 363; 2001 р., N 45, ст. 237; 2002 р., N 52,\nст. 380; 2003 р., N 37, ст. 300, N 39, ст. 333; 2004 р., N 17-18,\nст. 250) такі зміни:\n1. Статтю 7 доповнити частиною третьою такого змісту:\n\"Нормативно-правові акти, які стосуються матеріального,\nсоціально-побутового і медичного забезпечення інвалідів,\nрозробляються за участю громадських організацій інвалідів\".\n2. Статтю 23 викласти в такій редакції:\n\" Стаття 23. Державою визнається дактильно-жестова мова як\nзасіб міжособового спілкування, а також як засіб навчання\nінвалідів з вадами слуху.\nПравовий статус та сфера застосування дактильно-жестової мови\nвизначаються законодавством України.\nІнвалідам по слуху забезпечується доступ до засобів масової\nінформації шляхом титрування та здійснення сурдоперекладу на\nдактильно-жестову мову глухих інформаційних і тематичних\nтелепрограм, кіно-, відеофільмів у порядку та на умовах,\nвизначених Кабінетом Міністрів України\".\n3. Статтю 35 викласти в такій редакції:\n\" Стаття 35. Інваліди забезпечуються засобами спілкування, що\nполегшують їх взаємодію між собою та з іншими категоріями\nнаселення. Порядок і умови такого забезпечення передбачаються\nмісцевими органами виконавчої влади, органами місцевого\nсамоврядування за участю громадських організацій інвалідів.\nІнваліди першої та другої груп мають право на позачергове і\nпільгове встановлення квартирних телефонів за рахунок коштів Фонду\nсоціального захисту інвалідів. Порядок і умови встановлення\nтелефонів інвалідам визначаються Кабінетом Міністрів України з\nурахуванням пропозицій всеукраїнських громадських організацій\nінвалідів.\nІнвалідам першої, другої груп і сім'ям, у складі яких є два\nабо більше інвалідів, оплата послуг електрозв'язку за місцеві\nтелефонні розмови з квартирних телефонів за почасовим\n(похвилинним, посекундним) обліком їх тривалості встановлюється\nтільки за їх згодою.\nІнвалідам першої, другої груп по зору надається право\nбезплатного користування радіотрансляційною точкою.\nДержава здійснює підтримку засобів масової інформації,\nвидавництв, підприємств та організацій, які випускають спеціальну\nлітературу, звукову та відеопродукцію для інвалідів.\nПри розробці, виробництві та встановленні засобів зв'язку та\nінформації враховуються можливості їх використання інвалідами.\nІнвалідам по слуху послуги із сурдоперекладу та сурдотехніка\nнадаються відповідно до Закону України \"Про соціальні послуги\"\n( 966-15 ) в порядку, визначеному Кабінетом Міністрів України\".\n4. У статті 36 слова \"автомобілі, крісла-коляски,\nпротезно-ортопедичні вироби\" виключити.\n5. Статтю 38 викласти в такій редакції:\n\" Стаття 38. Послуги з соціально-побутового і медичного\nобслуговування, технічні та інші засоби (протезно-ортопедичні\nвироби, ортопедичне взуття, засоби пересування, у тому числі\nкрісла-коляски з електроприводом, автомобілі, індивідуальні\nпристрої, протези очей, зубів, щелеп, окуляри, слухові і\nголосоутворювальні апарати, сурдотехнічні засоби, мобільні\nтелефони та факси для письмового спілкування, ендопротези, сечо-\nта калоприймачі тощо) надаються інвалідам та дітям-інвалідам\nбезплатно або на пільгових умовах за наявності відповідного\nмедичного висновку.\nІнваліди, які отримують пенсію, що не перевищує мінімального\nрозміру пенсії, або державну соціальну допомогу, призначену\nзамість пенсії, діти-інваліди мають право на безплатне придбання\nлікарських засобів за рецептами лікарів у разі амбулаторного\nлікування.\nІнваліди першої і другої груп мають право при амбулаторному\nлікуванні на придбання лікарських засобів за рецептами лікарів з\nоплатою 50 відсотків їх вартості.\nІнваліди і діти-інваліди за наявності медичних показань мають\nправо на безплатне забезпечення санаторно-курортними путівками.\nПорядок забезпечення інвалідів і дітей-інвалідів лікарськими,\nтехнічними та іншими засобами, санаторно-курортними путівками\nвизначає Кабінет Міністрів України\".\n6. Доповнити статтями 38-1 і 38-2 такого змісту:\n\" Стаття 38-1. Транспортне обслуговування інвалідів\nздійснюється на пільгових умовах.\nІнваліди, діти-інваліди та особи, які супроводжують інвалідів\nпершої групи або дітей-інвалідів (не більше одного\nсупроводжуючого), мають право на безплатний проїзд у пасажирському\nміському транспорті (крім метрополітену і таксі), а також всіма\nвидами приміського транспорту.\nДіти-інваліди та інваліди першої, другої груп по зору і з\nураженням опорно-рухового апарату та особи, які супроводжують\nінвалідів першої групи або дітей-інвалідів зазначених категорій\n(не більше одного супроводжуючого), мають право на безплатний\nпроїзд також у метро.\nІнваліди, діти-інваліди та особи, які супроводжують інвалідів\nпершої групи або дітей-інвалідів (не більше однієї особи, яка\nсупроводжує інваліда або дитину-інваліда), мають право на\n50-відсоткову знижку вартості проїзду на внутрішніх лініях\n(маршрутах) повітряного, залізничного, річкового та автомобільного\nтранспорту в період з 1 жовтня по 15 травня.\nПільгове перевезення інвалідів здійснюють усі підприємства\nтранспорту незалежно від форми власності та підпорядкування\nвідповідно до Закону України \"Про транспорт\" ( 232/94-ВР ).\nКатегорії інвалідів та дітей-інвалідів і порядок їх\nтранспортного обслуговування на пільгових умовах визначає Кабінет\nМіністрів України.\n\nСтаття 38-2. Пільги, передбачені цим Законом, зберігаються за\nінвалідами та дітьми-інвалідами незалежно від виду виплачуваної\nпенсії або допомоги, призначеної замість пенсії.\nУ випадках, коли іншими нормативно-правовими актами\nпередбачені норми, що підвищують встановлений цим Законом рівень\nсоціального захисту інвалідів, застосовуються положення тих\nнормативно-правових актів, які визначають найбільший рівень\nсоціального захисту інвалідів.\nЯкщо інвалід має право на одну і ту ж пільгу за цим Законом і\nодночасно за іншим нормативно-правовим актом, пільга йому\nнадається лише за одним з них за його вибором (незалежно від\nпідстави встановлення пільги)\".\n7. У тексті Закону слова \"Фонд України соціального захисту\nінвалідів\" у всіх відмінках замінити словами \"Фонд соціального\nзахисту інвалідів\" у відповідному відмінку.\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України забезпечити приведення\nнормативно-правових актів у відповідність із цим Законом.\n\nПрезидент України Л.КУЧМА\n\nм. Київ, 15 червня 2004 року\nN 1773-IV\n\nПро внесення змін до Закону України \"Про основи соціальної захищеності інвалідів в Україні\"\nЗакон України від 15.06.2004 № 1773-IV\n\nПрийняття від 15.06.2004\nПостійна адреса:\nhttps://zakon.rada.gov.ua/go/1773-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}