{
  "id": "ua-law-2394-17",
  "type": "statute",
  "title": "Закон України (2394-17)",
  "title_en": "",
  "short_name": "2394-17",
  "status": "in_force",
  "issued_date": "2010-07-01",
  "url": "https://zakon.rada.gov.ua/laws/show/2394-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких\nзаконодавчих актів України щодо захисту\nжитлових прав дітей-сиріт та дітей, позбавлених\nбатьківського піклування, а також осіб з їх числа\n( Відомості Верховної Ради України (ВВР), 2010, N 39, ст.513 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Житловому кодексі Української РСР ( 5464-10 ) (Відомості\nВерховної Ради УРСР, 1983 р., додаток до N 28, ст. 573):\n1) статтю 39 доповнити частиною другою такого змісту:\n\"Діти-сироти та діти, позбавлені батьківського піклування,\nякі досягли 16 років, а також особи з їх числа беруться\nвідповідними органами місцевого самоврядування на облік громадян,\nякі потребують поліпшення житлових умов, за місцем їх походження\nабо проживання до влаштування в сім'ї громадян, заклади для\nдітей-сиріт та дітей, позбавлених батьківського піклування\";\n2) абзаци п'ятий і шостий частини першої статті 46 замінити\nтрьома абзацами такого змісту:\n\"дітям-сиротам та дітям, позбавленим батьківського\nпіклування, після завершення терміну перебування у сім'ї опікуна\nчи піклувальника, прийомній сім'ї, дитячому будинку сімейного\nтипу, закладах для дітей-сиріт та дітей, позбавлених батьківського\nпіклування, а також особам з їх числа у разі відсутності житла або\nнеможливості повернення займаного раніше жилого приміщення в\nпорядку, встановленому Кабінетом Міністрів України;\nгромадянам, незаконно засудженим і згодом реабілітованим, у\nразі неможливості повернення займаного раніше жилого приміщення;\nдітям-інвалідам з числа дітей-сиріт та дітей, позбавлених\nбатьківського піклування, які проживають у сім'ях піклувальників,\nприйомних сім'ях, дитячих будинках сімейного типу, державних або\nінших соціальних установах, після досягнення повноліття, у разі\nякщо за висновком медико-соціальної експертизи вони можуть\nздійснювати самообслуговування і вести самостійний спосіб життя\".\nУ зв'язку з цим абзаци сьомий - дев'ятий вважати відповідно\nабзацами восьмим - десятим;\n3) у частині третій статті 71:\nабзац перший пункту 3 викласти в такій редакції:\n\"3) влаштування дитини (дітей) на виховання до родичів,\nопікуна чи піклувальника, у прийомну сім'ю, дитячий будинок\nсімейного типу, заклад для дітей-сиріт та дітей, позбавлених\nбатьківського піклування, - протягом усього часу їх перебування у\nродичів, опікуна чи піклувальника, прийомній сім'ї, дитячому\nбудинку сімейного типу, закладі для дітей-сиріт та дітей,\nпозбавлених батьківського піклування\";\nпункт 4 викласти в такій редакції:\n\"4) виїзду у зв'язку з виконанням обов'язків опікуна чи\nпіклувальника, наданням батькам-вихователям житлового будинку або\nбагатокімнатної квартири для створення дитячого будинку сімейного\nтипу - протягом усього часу виконання таких обов'язків\".\n2. Статтю 33 Закону України \"Про основи соціальної\nзахищеності інвалідів в Україні\" ( 875-12 ), (Відомості Верховної\nРади УРСР, 1991 р., N 21, ст. 252; Відомості Верховної Ради\nУкраїни, 1994 р., N 45, ст. 406) викласти в такій редакції:\n\" Стаття 33. Діти-інваліди з числа дітей-сиріт та дітей,\nпозбавлених батьківського піклування, які проживають у сім'ях\nпіклувальників, прийомних сім'ях, дитячих будинках сімейного типу,\nдержавних або інших соціальних установах, після досягнення\nповноліття мають право на позачергове одержання житла і\nматеріальну допомогу на його упорядження у разі, якщо за висновком\nмедико-соціальної експертизи вони можуть здійснювати\nсамообслуговування і вести самостійний спосіб життя\".\n3. У Законі України \"Про охорону дитинства\" ( 2402-14 )\n(Відомості Верховної Ради України, 2001 р., N 30, ст. 142;\n2003 р., N 10-11, ст. 86; 2004 р., N 17-18, ст. 250; 2005 р.,\nN 11, ст. 202, NN 17-19, ст. 267):\n1) у статті 25:\nчастину третю доповнити реченням такого змісту: \"Порядок\nзбереження і передачі в оренду жилого приміщення та іншого майна\nдитини затверджується Кабінетом Міністрів України\";\nчастину четверту викласти в такій редакції:\n\"Держава забезпечує дітям-сиротам та дітям, позбавленим\nбатьківського піклування, а також особам з їх числа, які до\nпередачі під опіку чи піклування, влаштування в дитячі будинки\nсімейного типу, прийомні сім'ї, заклади для дітей-сиріт та дітей,\nпозбавлених батьківського піклування, мали впорядковане житло, що\nзберігалося за ними, вселення їх у ці приміщення і повернення їм\nмайна, що знаходилося в цих приміщеннях на день передачі дітей під\nопіку чи піклування, влаштування в дитячі будинки сімейного типу,\nприйомні сім'ї, заклади для дітей-сиріт та дітей, позбавлених\nбатьківського піклування\";\nпісля частини четвертої доповнити новою частиною такого\nзмісту:\n\"Діти-сироти та діти, позбавлені батьківського піклування,\nякі до передачі під опіку чи піклування, влаштування в дитячі\nбудинки сімейного типу, прийомні сім'ї, заклади для дітей-сиріт та\nдітей, позбавлених батьківського піклування, не мали\nвпорядкованого житла або вселення яких у приміщення, що\nзберігалося за ними, неможливе внаслідок його знищення чи\nпошкодження або з інших поважних причин, що унеможливлюють\nпроживання там цих дітей, забезпечуються позачергово впорядкованим\nжитлом за місцем їх походження або проживання до влаштування в\nсім'ї громадян, відповідні заклади в порядку, встановленому\nКабінетом Міністрів України\".\nУ зв'язку з цим частини п'яту - сьому вважати відповідно\nчастинами шостою - восьмою;\n2) частину сьому статті 26 викласти в такій редакції:\n\"Діти-інваліди з числа дітей-сиріт та дітей, позбавлених\nбатьківського піклування, які проживають у сім'ях піклувальників,\nприйомних сім'ях, дитячих будинках сімейного типу, державних або\nкомунальних дитячих закладах, після досягнення повноліття\nзабезпечуються житлом у порядку, встановленому статтею 33 Закону\nУкраїни \"Про основи соціальної захищеності інвалідів в Україні\"\n( 875-12 ).\n4. У Законі України \"Про забезпечення організаційно-правових\nумов соціального захисту дітей-сиріт та дітей, позбавлених\nбатьківського піклування\" ( 2342-15 ) (Відомості Верховної Ради\nУкраїни, 2005 р., N 6, ст. 147; 2006 р., N 49, ст. 484):\n1) частини першу і другу статті 32 викласти в такій редакції:\n\"За дітьми-сиротами та дітьми, позбавленими батьківського\nпіклування, а також особами з їх числа зберігається право на\nжитло, в якому вони проживали з батьками, рідними до встановлення\nопіки, піклування, влаштування в прийомні сім'ї, дитячі будинки\nсімейного типу, заклади для дітей-сиріт та дітей, позбавлених\nбатьківського піклування, у порядку, встановленому Кабінетом\nМіністрів України.\nМісцеві державні адміністрації, органи місцевого\nсамоврядування за місцем знаходження житла дітей несуть\nвідповідальність за збереження зазначеного у частині першій цієї\nстатті житла і повернення його дітям-сиротам та дітям, позбавленим\nбатьківського піклування, а також особам з їх числа після\nзавершення терміну перебування у сім'ї опікуна чи піклувальника,\nприйомній сім'ї, дитячому будинку сімейного типу, закладі для\nдітей-сиріт та дітей, позбавлених батьківського піклування\";\n2) статтю 33 доповнити новими частинами першою і другою\nтакого змісту:\n\"Діти-сироти та діти, позбавлені батьківського піклування,\nякі досягли 16 років, у разі відсутності в таких дітей житла мають\nправо зараховуватися на квартирний облік та соціальний квартирний\nоблік за місцем їх походження або проживання до встановлення\nопіки, піклування, влаштування в прийомні сім'ї, дитячі будинки\nсімейного типу, заклади для дітей-сиріт та дітей, позбавлених\nбатьківського піклування, за заявою опікуна чи піклувальника,\nприйомних батьків, батьків-вихователів, адміністрації закладу, де\nпроживає дитина, або органу опіки та піклування. Після досягнення\n18 років такі діти протягом місяця забезпечуються соціальним\nжитлом до надання їм благоустроєного житлового приміщення для\nпостійного проживання.\nПеребування дітей-сиріт та дітей, позбавлених батьківського\nпіклування, які досягли 16 років, на соціальному квартирному\nобліку не є підставою для відмови їм у взятті на квартирний облік\nабо зняття з квартирного обліку осіб, які потребують поліпшення\nжитлових умов, чи обліку осіб, які мають право на отримання житла\n(пільгових кредитів на будівництво і придбання житла) за\nдержавними житловими програмами для окремих категорій громадян,\nвизначених законодавством\".\nУ зв'язку з цим частини першу - третю вважати відповідно\nчастинами третьою - п'ятою.\n5. У Законі України \"Про житловий фонд соціального\nпризначення\" ( 3334-15 ) (Відомості Верховної Ради України,\n2006 р., N 19-20, ст. 159):\n1) частину першу статті 10 після слова \"громадян\" доповнити\nсловами \"(для дітей-сиріт та дітей, позбавлених батьківського\nпіклування, які досягли 16 років, осіб із числа дітей-сиріт та\nдітей, позбавлених батьківського піклування, - за місцем\nпоходження або проживання дітей такої категорії до встановлення\nопіки, піклування, влаштування в прийомні сім'ї, дитячі будинки\nсімейного типу, заклади для дітей-сиріт та дітей, позбавлених\nбатьківського піклування)\";\n2) частину другу статті 13 доповнити абзацом третім такого\nзмісту:\n\"Взяття на соціальний квартирний облік дітей-сиріт та дітей,\nпозбавлених батьківського піклування, які досягли 16 років,\nздійснюється за заявою піклувальника, прийомних батьків,\nбатьків-вихователів, адміністрації закладу, де проживає дитина,\nабо органу опіки та піклування, а осіб з числа дітей-сиріт та\nдітей, позбавлених батьківського піклування, - за їх заявою\".\nII. Прикінцеві положення\n1. Цей Закон набирає чинності з дня його опублікування.\n2. Закони та інші нормативно-правові акти, прийняті до\nнабрання чинності цим Законом, діють у частині, що не суперечить\nцьому Закону.\n3. Кабінету Міністрів України у тримісячний строк з дня\nнабрання чинності цим Законом привести свої нормативно-правові\nакти у відповідність із цим Законом.\n\nПрезидент України В.ЯНУКОВИЧ\n\nм. Київ, 1 липня 2010 року\nN 2394-VI\n\nПро внесення змін до деяких законодавчих актів України щодо захисту житлових прав дітей-сиріт та дітей, позбавлених батьківського піклування, а також осіб з їх числа\nЗакон України від 01.07.2010 № 2394-VI\n\nПрийняття від 01.07.2010\nПостійна адреса:\nhttps://zakon.rada.gov.ua/go/2394-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}