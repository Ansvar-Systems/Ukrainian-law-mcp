{
  "id": "ua-law-3377-08",
  "type": "statute",
  "title": "Про державний нотаріат",
  "title_en": "",
  "short_name": "3377-08",
  "status": "in_force",
  "issued_date": "1974-12-25",
  "url": "https://zakon.rada.gov.ua/laws/show/3377-08",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Завдання державного нотаріату",
      "content": "Завданнями державного нотаріату є охорона соціалістичної\nвласності, прав і законних інтересів громадян, державних установ,\nпідприємств і організацій, колгоспів, інших кооперативних та інших\nгромадських організацій, зміцнення соціалістичної законності і\nправопорядку, запобігання правопорушенням шляхом правильного і\nсвоєчасного посвідчення договорів та інших угод, оформлення\nспадкових прав, учинення виконавчих написів та інших нотаріальних\nдій.\n( Стаття 1 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 2. Законодавство Союзу РСР і Української РСР про\nдержавний нотаріат\nЗаконодавство Союзу РСР і Української РСР про державний\nнотаріат складається з Закону СРСР \"Про державний нотаріат\", а\nтакож інших актів законодавства Союзу РСР, цього Закону й інших\nактів законодавства Української РСР, які видаються у відповідності\nз Законом СРСР \"Про державний нотаріат\".\nСтаття 3. Органи і службові особи, які\nвчиняють нотаріальні дії\nДля вчинення нотаріальних дій в Українській РСР організуються\nдержавні нотаріальні контори.\nУ столиці Української РСР - місті Києві і обласних центрах\nодна з державних нотаріальних контор засновується як перша\nдержавна нотаріальна контора для вчинення найскладніших\nнотаріальних дій і виконання інших функцій відповідно до\nзаконодавства Союзу РСР і Української РСР.\nВ обласному центрі, де засновується одна державна нотаріальна\nконтора, вона є першою державною нотаріальною конторою.\nНотаріальні дії в державних нотаріальних конторах вчиняють\nдержавні нотаріуси (старші державні нотаріуси, заступники старших\nдержавних нотаріусів, державні нотаріуси).\nУ населених пунктах, де немає державних нотаріальних контор,\nнотаріальні дії, передбачені Законом СРСР \"Про державний нотаріат\"\nта цим Законом, вчиняють виконавчі комітети міських, селищних,\nсільських Рад народних депутатів.\nНотаріальні дії у виконавчих комітетах міських, селищних,\nсільських Рад народних депутатів вчиняють голова, заступник голови\nабо секретар виконавчого Комітету, на яких за рішенням виконавчого\nкомітету відповідної Ради народних депутатів покладено вчинення\nнотаріальних дій.\nВідповідно до Закону СРСР \"Про державний нотаріат\" вчинення\nнотаріальних дій за кордоном покладається на консульські установи\nСоюзу РСР. Перелік консульських службових осіб, які вчиняють\nнотаріальні дії, встановлюється Консульським статутом Союзу РСР.\nПосвідчення заповітів і довіреностей, які мають силу\nнотаріально посвідчених документів, може провадитися також\nслужбовими особами, вказаними в статті 16 цього Закону."
    },
    {
      "provision_ref": "art4",
      "section": "4",
      "title": "Стаття 4. Керівництво державним нотаріатом",
      "content": "Відповідно до Закону СРСР \"Про державний нотаріат\"\nкерівництво державним нотаріатом в Українській РСР здійснюють Рада\nМіністрів СРСР, Рада Міністрів Української РСР, виконавчі комітети\nобласних, районних, міських, районних у містах Рад народних\nдепутатів, Міністерство юстиції СРСР, Міністерство юстиції\nУкраїнської РСР, а також інші державні органи відповідно до\nзаконодавства Союзу РСР і Української РСР.\nПодання правової допомоги службовим особам виконавчих\nкомітетів міських, селищних, сільських Рад народних депутатів у\nроботі по вчиненню ними нотаріальних дій покладається на\nдержавного нотаріуса тієї нотаріальної контори, яка обслуговує\nнаселення даного району.\n( Стаття 4 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 5. Призначення на посаду і увільнення від посади\nдержавного нотаріуса\nНа посади державних нотаріусів призначаються громадяни СРСР,\nякі мають вищу юридичну освіту. В окремих випадках на посади\nдержавних нотаріусів можуть призначатися особи, які не мають вищої\nюридичної освіти, за умови, що вони не менше трьох років працювали\nза спеціальністю юриста, а також особи, які навчаються на останніх\nкурсах вищих юридичних учбових закладів.\nОсоби, що призначаються на посади державних нотаріусів,\nпроходять стажування у випадках і в порядку, встановлених чинним\nзаконодавством.\nСтарші державні нотаріуси перших державних нотаріальних\nконтор, зазначених у частині другій статті 3 цього Закону,\nпризначаються на посади і увільняються від посад Міністром юстиції\nУкраїнської РСР.\nЗаступники старших державних нотаріусів і державні нотаріуси\nперших державних нотаріальних контор, а також старші державні\nнотаріуси і державні нотаріуси інших державних нотаріальних контор\nпризначаються на посади і увільняються від посад начальниками\nвідділів юстиції виконавчих комітетів обласних, Київської міської\nРад народних депутатів.\nДержавні нотаріуси не можуть перебувати на службі в інших\nустановах, організаціях і на підприємствах. Винятки може бути\nзроблено для державних нотаріусів, які займаються викладацькою або\nнауковою роботою.\n( Стаття 5 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 6. Вчинення нотаріальних дій на підставі діючого\nзаконодавства\nДержавні нотаріуси та інші службові особи, які вчиняють\nнотаріальні дії, керуються в своїй діяльності законами СРСР і\nУкраїнської РСР, указами Президії Верховної Ради СРСР і Президії\nВерховної Ради Української РСР, постановами і розпорядженнями Ради\nМіністрів СРСР і Ради Міністрів Української РСР, наказами та\nінструкціями Міністерства юстиції СРСР і Міністерства юстиції\nУкраїнської РСР, а також актами, що видаються іншими органами\nдержавної влади і органами державного управління в межах їх\nкомпетенції\nПри вчиненні нотаріальних дій державні нотаріуси та інші\nслужбові особи, які вчиняють нотаріальні дії, застосовують у\nвстановлених випадках і законодавство інших союзних республік."
    },
    {
      "provision_ref": "art7",
      "section": "7",
      "title": "Стаття 7. Додержання таємниці вчинюваних нотаріальних дій",
      "content": "Державні нотаріуси та інші службові особи, які вчиняють\nнотаріальні дії, зобов'язані додержувати таємниці вчинюваних\nнотаріальних дій.\nДовідки про вчинені нотаріальні дії і документи видаються\nтільки громадянам, державним установам, підприємствам і\nорганізаціям, колгоспам, іншим кооперативним та іншим громадським\nорганізаціям, за дорученням яких або щодо яких вчинялися\nнотаріальні дії.\nНа вимогу суду, прокуратури, органів слідства і дізнання\nдовідки про вчинені нотаріальні дії і документи видаються у\nзв'язку з кримінальними або цивільними справами, які знаходяться в\nїх провадженні.\nДовідки про заповіти видаються тільки після смерті\nзаповідача.\nПравила про додержання таємниці нотаріальних дій поширюються\nтакож на осіб, яким про вчинені нотаріальні дії стало відомо у\nзв'язку з виконанням ними службових обов'язків.\nВказані в частинах першій і п'ятій цієї статті особи, винні в\nпорушенні таємниці вчинюваних нотаріальних дій, несуть\nвідповідальність у порядку, встановленому законодавством Союзу РСР\nі Української РСР.\n( Стаття 7 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 8. Сприяння громадянам, установам,\nпідприємствам і організаціям у здійсненні їх\nправ і захисті законних інтересів\nДержавні нотаріуси та інші службові особи, які вчиняють\nнотаріальні дії, зобов'язані сприяти громадянам, державним\nустановам, підприємствам і організаціям, колгоспам, іншим\nкооперативним та іншим громадським організаціям у здійсненні їх\nправ і захисті законних інтересів, роз'яснювати права і обов'язки,\nпопереджати про наслідки вчинюваних нотаріальних дій з тим, щоб\nюридична необізнаність та інші подібні обставини не могли бути\nвикористані їм на шкоду.\n( Частина перша статті 8 із змінами, внесеними згідно з Указом\nПрезидії ВР УРСР N 5106-IX ( 5106-09 ) від 14.09.79 )\nУ необхідних випадках державні нотаріуси та інші службові\nособи, які вчиняють нотаріальні дії, на прохання громадян,\nдержавних установ, підприємств і організацій, колгоспів, інших\nкооперативних та інших громадських організацій, які звернулися за\nвчиненням нотаріальних дій, повинні складати проекти угод і заяв,\nвиготовляти копії документів і виписки з них, а також давати\nроз'яснення в питаннях вчинення нотаріальних дій.\n( Частина друга статті 8 із змінами, внесеними згідно з Указом\nПрезидії ВР УРСР N 5106-IX ( 5106-09 ) від 14.09.79 )"
    },
    {
      "provision_ref": "art9",
      "section": "9",
      "title": "Стаття 9. Мова, якою ведеться нотаріальне діловодство",
      "content": "Нотаріальне діловодство в державних нотаріальних конторах і\nвиконавчих комітетах міських, селищних, сільських Рад народних\nдепутатів Української РСР ведеться українською мовою.\nВідповідно до Закону СРСР \"Про державний нотаріат\"\nнотаріальне діловодство в консульських установах Союзу РСР\nведеться тією ж мовою, якою ведеться діловодство консульських\nустанов Союзу РСР.\nКоли особа, що звернулася за вчиненням нотаріальної дії, не\nзнає мови, якою ведеться діловодство, тексти оформлюваних\nдокументів повинні бути перекладені їй державним нотаріусом або\nіншою службовою особою, що вчиняє нотаріальну дію, або\nперекладачем, відомим державному нотаріусові чи службовій особі,\nяка вчиняє нотаріальну дію."
    },
    {
      "provision_ref": "art10",
      "section": "10",
      "title": "Стаття 10. Сітка і штати державних нотаріальних контор",
      "content": "Сітка державних нотаріальних контор в Українській РСР\nзатверджується в порядку, що встановлюється Радою Міністрів\nУкраїнської РСР.\nШтати державних нотаріальних контор затверджуються\nначальниками відділів юстиції виконавчих комітетів обласних,\nКиївської міської Рад народних депутатів у межах штатної\nчисельності і фонду заробітної плати, встановлених для державних\nнотаріальних контор, та з додержанням схем посадових окладів.\n( Стаття 10 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )"
    },
    {
      "provision_ref": "art11",
      "section": "11",
      "title": "Стаття 11. Утримання державних нотаріальних контор",
      "content": "Державні нотаріальні контори утримуються за рахунок\nреспубліканського бюджету."
    },
    {
      "provision_ref": "art12",
      "section": "12",
      "title": "Стаття 12. Печатка державної нотаріальної контори",
      "content": "Державні нотаріальні контори мають печатку з зображенням\nДержавного герба Української РСР і своїм найменуванням.\nСтаття 13. Нотаріальні дії, вчинювані державними\nнотаріальними конторами\nДержавні нотаріальні контори вчиняють такі нотаріальні дії:\n1) посвідчують угоди (договори, заповіти, довіреності та\nін.);\n2) вживають заходів до охорони спадкового майна;\n3) видають свідоцтва про право на спадщину;\n4) видають свідоцтва про право власності на частку в\nспільному майні подружжя;\n5) видають свідоцтва про придбання жилих будинків (частин\nбудинків) з прилюдних торгів;\n6) накладають заборони відчуження жилого будинку;\n7) засвідчують вірність копій документів і виписок з них;\n8) засвідчують справжність підпису на документах;\n9) засвідчують вірність перекладу документів з однієї мови на\nіншу;\n10) посвідчують факт, що громадянин є живим;\n11) посвідчують факт перебування громадянина в певному місці;\n12) посвідчують тотожність громадянина з особою, зображеною\nна фотографічній картці;\n13) посвідчують час пред'явлення документів;\n14) передають заяви громадян, державних установ, підприємств\nі організацій, колгоспів, інших кооперативних та інших громадських\nорганізацій іншим громадянам, державним установам, підприємствам і\nорганізаціям, колгоспам та іншим кооперативним і громадським\nорганізаціям;\n15) приймають у депозит грошові суми і цінні папери;\n16) вчиняють виконавчі написи;\n17) вчиняють протести векселів;\n18) пред'являють чеки до платежу і посвідчують несплату\nчеків;\n19) приймають на зберігання документи;\n20) вчиняють морські протести.\nВідповідно до Закону СРСР \"Про державний нотаріат\"\nзаконодавством Союзу РСР і Української РСР на державні нотаріальні\nконтори може бути покладено вчинення й інших нотаріальних дій.\n( Стаття 13 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 14. Нотаріальні дії, вчинювані виконавчими комітетами\nРад народних депутатів\nУ населених пунктах, де немає державних нотаріальних контор,\nвиконавчі комітети міських, селищних, сільських Рад народних\nдепутатів вчиняють такі нотаріальні дії:\n1) посвідчують заповіти;\n2) посвідчують інші угоди (договори, довіреності та ін.),\nкрім договорів про надання у безстрокове користування земельних\nділянок для спорудження індивідуальних жилих будинків і угод, які\nстосуються майна, що знаходиться за кордоном, або прав, які мають\nбути здійснені за кордоном;\n3) вживають заходів до охорони спадкового майна;\n4) накладають заборони відчуження жилого будинку;\n5) засвідчують вірність копій документів і виписок з них;\n6) засвідчують справжність підпису на документах;\n7) передають заяви громадян, державних установ, підприємств і\nорганізацій, колгоспів, інших кооперативних та інших громадських\nорганізацій іншим громадянам, державним установам, підприємствам і\nорганізаціям, колгоспам, іншим кооперативним та іншим громадським\nорганізаціям.\nВ необхідних випадках законодавством Української РСР на\nвиконавчі комітети міських, селищних, сільських Рад народних\nдепутатів може бути покладено вчинення й інших нотаріальних дій,\nне передбачених статтею 13 цього Закону.\n( Стаття 14 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 15. Нотаріальні дії, вчинювані консульськими\nустановами Союзу РСР\nВідповідно до Закону СРСР \"Про державний нотаріат\"\nконсульські установи Союзу РСР вчиняють такі нотаріальні дії:\n1) посвідчують угоди (договори, заповіти, довіреності та\nін.), крім договорів про відчуження і заставу жилих будинків, які\nзнаходяться в СРСР;\n2) вживають заходів до охорони спадкового майна;\n3) видають свідоцтва про право на спадщину;\n4) видають свідоцтва про право власності на частку в\nспільному майні подружжя;\n5) засвідчують вірність копій документів і виписок з них;\n6) засвідчують справжність підпису на документах;\n7) засвідчують вірність перекладу документів з однієї мови на\nіншу;\n8) посвідчують факт, що громадянин є живим;\n9) посвідчують факт перебування громадянина в певному місці;\n10) посвідчують тотожність громадянина з особою, зображеною\nна фотографічній картці;\n11) посвідчують час пред'явлення документів;\n12) приймають у депозит грошові суми і цінні папери;\n13) вчиняють виконавчі написи;\n14) приймають на зберігання документи;\n15) забезпечують докази;\n16) вчиняють морські протести.\nЗаконодавством Союзу РСР може бути передбачено й інші\nнотаріальні дії, вчинювані консульськими установами Союзу РСР.\nСтаття 16. Посвідчення службовими особами заповітів і\nдовіреностей, прирівнюваних до нотаріально\nпосвідчених\nДо нотаріально посвідчених документів прирівнюються:\nзаповіти громадян, які перебувають на лікуванні в лікарнях,\nінших стаціонарних лікувально-профілактичних закладах, санаторіях\nабо проживають у будинках для престарілих та інвалідів, посвідчені\nголовними лікарями, їх заступниками по медичній частині або\nчерговими лікарями цих лікарень, лікувальних закладів, санаторіїв,\nа також директорами і головними лікарями зазначених будинків для\nпрестарілих та інвалідів;\nзаповіти громадян, які перебувають під час плавання на\nморських суднах або суднах внутрішнього плавання, що плавають під\nпрапором СРСР, посвідчені капітанами цих суден;\nзаповіти громадян, які перебувають у розвідувальних,\nарктичних та інших подібних їм експедиціях, посвідчені\nначальниками цих експедицій;\nзаповіти і довіреності військовослужбовців та інших осіб, які\nперебувають на лікуванні в госпіталях, санаторіях та інших\nвійськово-лікувальних закладах, посвідчені начальниками, їх\nзаступниками по медичній частині, старшими і черговими лікарями\nцих госпіталів, санаторіїв та інших військово-лікувальних\nзакладів;\nзаповіти і довіреності військовослужбовців, а в пунктах\nдислокації військових частин, з'єднань, установ і\nвійськово-навчальних закладів, де немає державних нотаріальних\nконтор та інших органів, що вчиняють нотаріальні дії, також\nзаповіти і довіреності робітників і службовців, членів їх сімей і\nчленів сімей військовослужбовців, посвідчені командирами\n(начальниками) цих частин, з'єднань, установ і закладів;\nзаповіти і довіреності осіб, які перебувають у місцях\nпозбавлення волі, посвідчені начальниками місць позбавлення волі.\nСлужбові особи, перелічені в цій статті, зобов'язані негайно\nпередати по одному примірнику посвідчених ними заповітів на\nзберігання в державну нотаріальну контору за постійним місцем\nпроживання заповідача.\nВідповідно до Закону СРСР \"Про державний нотаріат\" капітани\nморських суден зобов'язані передати по одному примірнику\nпосвідчених ними заповітів начальникові порту СРСР або консулові\nСРСР в іноземному порту для наступного направлення їх у державну\nнотаріальну контору за постійним місцем проживання заповідача.\nКоли заповідач не мав постійного місця проживання в СРСР або\nколи місце проживання заповідача невідоме, заповіт направляється в\nдержавну нотаріальну контору, яку визначає Міністерство юстиції\nСРСР.\nДержавний нотаріус зобов'язаний перевірити законність\nзаповіту, що надійшов на зберігання, і в разі встановлення\nневідповідності його законові повідомити про це заповідача і\nслужбову особу, яка посвідчила заповіт.\nПосвідчення заповітів і довіреностей службовими особами,\nвказаними в цій статті, провадиться з додержанням вимог статей\n6-8, 19, 20 і 28 цього Закону, в порядку, який відповідно до\nЗакону СРСР \"Про Державний нотаріат\" визначає Рада Міністрів СРСР.\nГЛАВА 1\nЗАГАЛЬНІ ПРАВИЛА ВЧИНЕННЯ НОТАРІАЛЬНИХ ДІЙ"
    },
    {
      "provision_ref": "art17",
      "section": "17",
      "title": "Стаття 17. Місце вчинення нотаріальних дій",
      "content": "Нотаріальні дії можуть вчинятися в будь-якій державній\nнотаріальній конторі або виконавчому комітеті міської, селищної,\nсільської Ради народних депутатів на всій території Української\nРСР, за винятком випадків, коли згідно з законодавством Союзу РСР\nабо Української РСР нотаріальна дія повинна бути вчинена в певній\nдержавній нотаріальній конторі або виконавчому комітеті певної\nРади народних депутатів.\nНотаріальні дії вчиняються в приміщенні державної\nнотаріальної контори або виконавчого комітету міської, селищної,\nсільської Ради народних депутатів. В окремих випадках, коли\nгромадяни, що звернулися за вчиненням нотаріальних дій, з поважних\nпричин (хвороба, інвалідність, старість та ін.) не можуть\nз'явитися в приміщення державної нотаріальної контори або\nвиконавчого комітету міської, селищної, сільської Ради народних\nдепутатів, нотаріальні дії можуть бути вчинені поза вказаними\nприміщеннями.\nВідповідно до Закону СРСР \"Про державний нотаріат\" місце\nвчинення нотаріальних дій консульськими установами Союзу РСР\nвизначається Консульським статутом Союзу РСР."
    },
    {
      "provision_ref": "art18",
      "section": "18",
      "title": "Стаття 18. Строки вчинення нотаріальних дій",
      "content": "Нотаріальні дії вчиняються в день пред'явлення всіх\nнеобхідних для цього документів і сплати державної пошлини.\nВчинення нотаріальних дій може бути відкладено при\nнеобхідності витребування додаткових відомостей або документів від\nслужбових осіб державних установ, підприємств і організацій,\nколгоспів, інших кооперативних та інших громадських організацій\nабо направлення документів на експертизу.\nУ разі одержання від суду повідомлення про надходження заяви\nзаінтересованої особи, що оспорює право або факт, про посвідчення\nякого просить інша заінтересована особа, вчинення нотаріальної дії\nзупиняється до вирішення справи судом.\nВчинення нотаріальної дії може бути відкладено також за\nзаявою заінтересованої особи, яка бажає звернутися до суду для\nоспорювання права або факту, про посвідчення якого просить інша\nзаінтересована особа, на строк не більше десяти днів. Якщо за цей\nстрок від суду не буде одержано повідомлення про надходження\nзаяви, нотаріальна дія повинна бути вчинена.\nЗаконодавством Української РСР може бути встановлено й інші\nпідстави для відкладення і зупинення вчинення нотаріальних дій.\n( Стаття 18 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 19. Встановлення особи, перевірка дієздатності осіб,\nякі звернулися за вчиненням нотаріальних дій\nПри вчиненні нотаріальних дій державні нотаріуси та інші\nслужбові особи, що вчиняють нотаріальні дії, встановлюють особу\nгромадян, їх представників або представників державних установ,\nпідприємств і організацій, колгоспів, інших кооперативних та інших\nгромадських організацій, які звернулися за вчиненням нотаріальних\nдій.\nПри посвідченні угод з'ясовується дієздатність громадян і\nперевіряється правоздатність юридичних осіб, які беруть участь в\nугодах. В разі укладення угоди представником перевіряються його\nповноваження.\n( Стаття 19 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 20. Перевірка справжності підписів осіб, які\nзвернулися за вчиненням нотаріальних дій\nПри посвідченні угод і вчиненні деяких інших нотаріальних дій\nу випадках, передбачених законодавством Союзу РСР і Української\nРСР, перевіряється справжність підписів учасників угод та інших\nосіб, які звернулися за вчиненням нотаріальних дій.\nНотаріально посвідчувані угоди, а також заяви та інші\nдокументи підписуються в присутності державного нотаріуса або\nіншої службової особи, яка вчиняє нотаріальну дію. Якщо угоду,\nзаяву або інший документ підписано у відсутності зазначених\nслужбових осіб, той, хто підписався, повинен особисто підтвердити,\nщо документ підписаний ним.\nЯкщо громадянин внаслідок фізичної вади, хвороби або з\nбудь-яких інших причин не може власноручно підписати угоду, заяву\nабо інший документ, за його дорученням в його присутності і в\nприсутності державного нотаріуса або іншої службової особи, яка\nвчиняє нотаріальні дії, угоду, заяву або інший документ може\nпідписати інший громадянин. Про причини, з яких громадянин, що\nзвернувся за вчиненням нотаріальної дії, не міг підписати документ\nвласноручно, зазначається у посвідчувальному написі. Заповіт не\nможе підписувати особа, на користь якої його зроблено.\nДержавні нотаріуси та інші службові особи, які вчиняють\nнотаріальні дії, можуть не вимагати кожного разу явки відомих їм\nслужбових осіб державних установ, підприємств і організацій,\nколгоспів, інших кооперативних та інших громадських організацій,\nколи у них є зразки підписів цих службових осіб, одержані при їх\nособистому зверненні, і справжність підписів не викликає сумніву.\n( Стаття 20 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 21. Витребування відомостей і документів, необхідних\nдля вчинення нотаріальних дій\nДержавні нотаріуси та інші службові особи, які вчиняють\nнотаріальні дії, вправі витребувати від державних установ,\nпідприємств і організацій, колгоспів, інших кооперативних та інших\nгромадських організацій відомості і документи, необхідні для\nвчинення нотаріальних дій. Відповідні відомості і документи\nповинні бути подані в строк, вказаний державним нотаріусом або\nіншою службовою особою, яка вчиняє нотаріальну дію. Цей строк не\nможе перевищувати одного місяця.\n( Стаття 21 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )"
    },
    {
      "provision_ref": "art22",
      "section": "22",
      "title": "Стаття 22. Обмеження в праві вчинення нотаріальних дій",
      "content": "Державні нотаріуси, службові особи виконавчих комітетів\nміських, селищних, сільських Рад народних депутатів, які вчиняють\nнотаріальні дії, не вправі вчиняти нотаріальні дії на своє ім'я і\nвід свого імені, на ім'я і від імені своїх чоловіка або дружини,\nїхніх і своїх родичів (батьків, дітей, онуків, діда, баби, братів,\nсестер), а також на ім'я і від імені працівників даної державної\nнотаріальної контори або даного виконавчого комітету Ради народних\nдепутатів. Службові особи виконавчих комітетів міських, селищних,\nсільських Рад народних депутатів не вправі вчиняти нотаріальні дії\nтакож на ім'я і від імені даного виконавчого комітету Ради\nнародних депутатів.\nУ зазначених випадках нотаріальні дії вчиняються в будь-якій\nіншій державній нотаріальній конторі чи виконавчому комітеті\nбудь-якої іншої міської, селищної, сільської Ради народних\nдепутатів.\nНотаріальні дії, які згідно з законодавством Союзу РСР або\nУкраїнської РСР повинні бути вчинені в певній державній\nнотаріальній конторі або виконавчому комітеті певної Ради народних\nдепутатів, вчиняються в зазначених випадках іншою державною\nнотаріальною конторою, визначеною відділом юстиції виконавчого\nкомітету обласної, Київської міської Ради народних депутатів, або\nвиконавчим комітетом іншої міської, селищної, сільської Рад\nнародних депутатів, визначеним виконавчим комітетом вищестоящої\nРади народних депутатів.\nВідповідно до Закону СРСР \"Про державний нотаріат\"\nконсульські службові особи не можуть вчиняти нотаріальні дії на\nсвоє Ім'я і від свого імені, на ім'я і від імені своїх чоловіка\nабо дружини, їхніх і своїх родичів по прямій лінії.\nСлужбові особи, перелічені в статті 16 цього Закону, не\nвправі посвідчувати заповіти і довіреності на своє ім'я і від\nсвого імені, на ім'я і від імені своїх чоловіка або дружини, їхніх\nі своїх родичів (батьків, дітей, онуків, діда, баби, братів,\nсестер).\nНотаріальні і прирівняні до них дії, вчинені з порушенням\nустановлених цією статтею правил, є недійсними.\n( Стаття 22 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 23. Вимоги, які пред'являються до текстів\nдокументів, що подаються для вчинення\nнотаріальних дій\nТексти нотаріально посвідчуваних угод, засвідчуваних копій\nдокументів і виписок з них, тексти перекладів повинні бути\nнаписані ясно і чітко; числа і строки, які відносяться до змісту\nпосвідчуваних угод, мають бути позначені хоча б один раз словами,\nа назви юридичних осіб, прізвища, імена та по батькові громадян -\nбез скорочень і з зазначенням їх адрес.\nДержавні нотаріуси та інші службові особи, які вчиняють\nнотаріальні дії, не приймають документів, що мають дописки,\nзакреслені слова чи інші незастережені виправлення, а також\nдокументи, написані олівцем, або такі, що мають підчистки.\nСтаття 24. Порядок вчинення нотаріальних дій, форми\nнотаріальних реєстрів, свідоцтв і\nпосвідчувальних написів\nПорядок вчинення нотаріальних дій державними нотаріальними\nконторами і виконавчими комітетами міських, селищних, сільських\nРад народних депутатів встановлюється Законом СРСР \"Про державний\nнотаріат\", іншими актами законодавства Союзу РСР, цим Законом та\nіншими актами законодавства Української РСР.\nПорядок вчинення нотаріальних дій консульськими установами\nСоюзу РСР встановлюється Законом СРСР \"Про державний нотаріат\",\nКонсульським статутом Союзу РСР та іншими актами законодавства\nСоюзу РСР.\nФорми реєстрів для реєстрації нотаріальних дій, нотаріальних\nсвідоцтв, посвідчувальних написів на угодах і документах, що\nзасвідчуються, відповідно до Закону СРСР \"Про державний нотаріат\"\nвстановлюються в порядку, який визначає Рада Міністрів СРСР.\nСтаття 25. Реєстрація нотаріальних дій. Видача виписок з\nнотаріальних реєстрів\nВсі нотаріальні дії, вчинені державними нотаріусами і\nслужбовими особами виконавчих комітетів міських, селищних,\nсільських Рад народних депутатів, реєструються в реєстрах\nнотаріальних дій.\nДержавні нотаріуси, службові особи виконавчих комітетів\nміських, селищних, сільських Рад народних депутатів, які вчиняють\nнотаріальні дії, за письмовою заявою осіб або вимогою органів,\nзазначених у частинах другій і третій статті 7 цього Закону,\nвидають виписки з реєстрів нотаріальних дій."
    },
    {
      "provision_ref": "art26",
      "section": "26",
      "title": "Стаття 26. Вчинення посвідчувальних написів",
      "content": "Посвідчення угод та часу пред'явлення документів, засвідчення\nвірності копій документів і виписок з них, перекладу документів,\nсправжності підпису на документах здійснюються шляхом вчинення\nпосвідчувальних написів на відповідних документах з прикладенням\nпечатки.\nСтаття 27. Заходи, яких вживають державні нотаріуси та\nінші службові особи, що вчиняють нотаріальні\nдії, при виявленні порушення закону\nДержавні нотаріуси та інші службові особи, які вчиняють\nнотаріальні дії, виявивши при вчиненні нотаріальних дій порушення\nзаконності громадянами або окремими службовими особами,\nповідомляють про це для вжиття необхідних заходів відповідні\nустанови, підприємства, організації або прокурора.\nЯкщо справжність поданого документа викликає сумнів, державні\nнотаріуси та інші службові особи, які вчиняють нотаріальні дії,\nвправі затримати цей документ і направити його на експертизу."
    },
    {
      "provision_ref": "art28",
      "section": "28",
      "title": "Стаття 28. Відмова у вчиненні нотаріальних дій",
      "content": "Державні нотаріуси та інші службові особи, які вчиняють\nнотаріальні дії:\nвідмовляють у вчиненні нотаріальної дії, якщо вчинення такої\nдії суперечить законові;\nне приймають для вчинення нотаріальних дій документи, якщо\nвони не відповідають вимогам законодавства або містять відомості,\nщо порочать честь і гідність громадян.\nДержавні нотаріуси та інші службові особи, що вчиняють\nнотаріальні дії, на прохання особи, якій відмовлено у вчиненні\nнотаріальної дії, повинні викласти причини відмови в письмовій\nформі і роз'яснити порядок її оскарження. У разі, коли у вчиненні\nнотаріальної дії відмовляє державний нотаріус, він не пізніше\nтриденного строку виносить постанову про таку відмову.\nВідповідно до Закону СРСР \"Про державний нотаріат\"\nКонсульським статутом Союзу РСР може бути встановлено й інші\nпідстави для відмови у вчиненні нотаріальних дій консульськими\nустановами Союзу РСР, а також визначено порядок такої відмови.\nСтаття 29. Оскарження нотаріальних дій або\nвідмови в їх вчиненні\nЗаінтересована особа, яка вважає неправильною вчинену\nнотаріальну дію або відмову у вчиненні нотаріальної дії, вправі\nподати про це скаргу в районний (міський) народний суд за місцем\nзнаходження державної нотаріальної контори, виконавчого комітету\nміської, селищної, сільської Ради народних депутатів.\nВідповідно до Закону СРСР \"Про державний нотаріат\" скарги на\nнеправильне вчинення нотаріальної дії або на відмову в її вчиненні\nконсульською службовою особою розглядаються в порядку,\nвстановлюваному Консульським статутом Союзу РСР.\nСкарги на неправильне посвідчення заповітів і довіреностей\nабо на відмову в їх посвідченні службовими особами, переліченими в\nстатті 16 цього Закону, подаються в суд за місцем знаходження\nвідповідно лікарні, іншого стаціонарного\nлікувально-профілактичного закладу, санаторію, будинку для\nпрестарілих та інвалідів, експедиції, госпіталю,\nвійськово-лікувального закладу, військової частини, з'єднання,\nустанови, військово-навчального закладу, місця позбавлення волі.\nСкарги на неправильне посвідчення заповіту або на відмову в\nйого посвідченні капітаном морського судна або судна внутрішнього\nплавання, що плаває під прапором СРСР, подаються в суд за місцем\nпорту приписки судна.\nРозгляд таких скарг провадиться районним (міським) народним\nсудом в порядку, встановлюваному цивільним процесуальним\nзаконодавством.\nСтаття 30. Порядок вирішення спорів про право,\nоснованих на вчиненій нотаріальній дії\nСпір про право, оснований на вчиненій нотаріальній дії, що\nвиник між заінтересованими особами, розглядається судом або\nарбітражем відповідно до законодавства Союзу РСР і Української\nРСР.\n( Стаття 30 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 31. Скарги на державних нотаріусів, не зв'язані з\nвчиненням ними нотаріальних дій\nВідповідно до Закону СРСР \"Про державний нотаріат\" скарги на\nдії державних нотаріусів, які не стосуються суті вчинюваних ними\nнотаріальних дій (порушення строків вчинення нотаріальних дій,\nнедодержання встановлених годин прийому і т. ін.), розглядаються\nвідділами юстиції виконавчих комітетів обласних, Київської міської\nРад народних депутатів, Міністерством юстиції Української РСР,\nМіністерством юстиції СРСР.\n( Стаття 31 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )"
    },
    {
      "provision_ref": "art32",
      "section": "32",
      "title": "Стаття 32. Видача дубліката втраченого документа",
      "content": "У разі втрати документа, посвідченого або виданого державним\nнотаріусом або службовою особою виконавчого комітету міської,\nселищної, сільської Ради народних депутатів, яка вчиняє\nнотаріальні дії, за письмовою заявою осіб, зазначених у частині\nдругій статті 7 цього Закону, видається дублікат втраченого\nдокумента.\nДержавні нотаріальні контори видають також дублікати\nзаповітів, які надійшли на зберігання від службових осіб,\nперелічених у статті 16 цього Закону."
    },
    {
      "provision_ref": "art33",
      "section": "33",
      "title": "Стаття 33. Державна пошлина",
      "content": "За вчинення нотаріальних дій державними нотаріальними\nконторами і виконавчими комітетами міських, селищних, сільських\nРад народних депутатів, а також за складання проектів угод, заяв,\nвиготовлення копій документів, виписок з них, видачу дублікатів\nдокументів з заінтересованих осіб стягується державна пошлина\nвідповідно до діючого законодавства.\nПри виїзді державного нотаріуса, службової особи виконавчого\nкомітету міської, селищної, сільської Ради народних депутатів для\nвчинення нотаріальних дій заінтересовані особи відшкодовують\nфактичні транспортні витрати.\nЗа вчинення нотаріальних дій консульськими установами Союзу\nРСР відповідно до Закону СРСР \"Про державний нотаріат\" з\nзаінтересованих осіб стягується консульський збір; ці ж особи\nвідшкодовують фактичні витрати, зв'язані з вчиненням нотаріальних\nдій.\nГЛАВА 2\nПОСВІДЧЕННЯ УГОД"
    },
    {
      "provision_ref": "art34",
      "section": "34",
      "title": "Стаття 34. Угоди, що посвідчуються в нотаріальному порядку",
      "content": "Державні нотаріуси, службові особи виконавчих комітетів\nміських, селищних, сільських Рад народних депутатів, які вчиняють\nнотаріальні дії, посвідчують угоди, для яких законодавством\nвстановлено обов'язкову нотаріальну форму.\nЗа бажанням сторін посвідчуються й інші угоди, для яких\nзаконодавством не встановлено обов'язкової нотаріальної форми.\nДержавні нотаріуси та інші службові особи, які вчиняють\nнотаріальні дії, перевіряють, чи відповідає зміст посвідчуваних\nними угод вимогам закону та дійсним намірам сторін."
    },
    {
      "provision_ref": "art35",
      "section": "35",
      "title": "Стаття 35. Посвідчення угод про відчуження майна",
      "content": "Угоди про відчуження майна, яке підлягає оподаткуванню або\nзбору, посвідчуються за умови подання доказів про сплату податку\nчи збору або при наявності згоди відповідних органів і набувача на\nперевід нарахованого податку або збору на набувача.\nУгоди про відчуження або заставу майна, що підлягає\nреєстрації, посвідчуються за умови подання документів, які\nпідтверджують право власності на майно, що відчужується або\nзаставляється.\nПри посвідченні угод про відчуження або заставу жилого\nбудинку (частини будинку) чи квартири в будинку\nжитлово-будівельного колективу індивідуальних забудовників\nперевіряється також відсутність заборони відчуження або арешту\nмайна.\nПри наявності заборони угода про відчуження будинку (частини\nбудинку) або квартири, обтяжених боргом, посвідчується лише в разі\nзгоди кредитора і набувача на перевід боргу на набувача.\nПосвідчення угод про відчуження або заставу жилого будинку\n(частини будинку) чи квартири в будинку житлово-будівельного\nколективу індивідуальних забудовників провадиться за місцем\nзнаходження жилого будинку державною нотаріальною конторою або\nвиконавчим комітетом міської, селищної, сільської Ради народних\nдепутатів.\nУгода про відчуження жилого будинку (частини будинку),\nбудівництво якого не закінчено, посвідчується при наявності\nрішення виконавчого комітету районної, міської, селищної Ради\nнародних депутатів про згоду на таке відчуження.\nУгода про відчуження жилого будинку (частини будинку), який\nзнаходиться в сільській місцевості, посвідчується лише за умови,\nщо набувачу в установленому порядку надається в користування\nземельна ділянка при будинку, за винятком випадків продажу\nбудинків на знос чи перенесення.\nСтаття 36. Посвідчення договорів про надання у\nбезстрокове користування земельних ділянок\nдля будівництва жилих будинків на\nправі особистої власності\nДоговори про надання громадянам у безстрокове користування\nземельних ділянок для будівництва жилих будинків на праві\nособистої власності посвідчуються державними нотаріальними\nконторами за місцем відведення земельної ділянки."
    },
    {
      "provision_ref": "art37",
      "section": "37",
      "title": "Стаття 37. Посвідчення довіреностей",
      "content": "Державні нотаріуси та інші службові особи, які вчиняють\nнотаріальні дії, посвідчують довіреності, складені від імені\nоднієї або кількох осіб, на ім'я однієї особи або на ім'я кількох\nосіб.\nСтрок дії довіреності, яка посвідчується, не може\nперевищувати трьох років. Якщо строк у довіреності не зазначений,\nвона зберігає силу протягом одного року з дня її посвідчення, крім\nвипадку, зазначеного в частині другій статті 81 цього Закону.\nДовіреність, в якій не зазначена дата її посвідчення, недійсна.\nДержавний нотаріус та інші службові особи, які вчиняють\nнотаріальні дії, посвідчують також довіреності, за якими особа,\nякій видано довіреність на вчинення дій, передовіряє їх вчинення\nіншій особі, якщо таке право надане їй довіреністю або якщо вона\nпримушена до цього обставинами і це необхідно для охорони\nінтересів особи, яка видала довіреність.\nДовіреність про передоручення посвідчується на строк, який не\nможе перевищувати строку дії основної довіреності."
    },
    {
      "provision_ref": "art38",
      "section": "38",
      "title": "Стаття 38. Посвідчення заповітів",
      "content": "Державні нотаріуси та інші службові особи, які вчиняють\nнотаріальні дії, посвідчують заповіти дієздатних громадян,\nскладені відповідно до вимог статей 541, 543 Цивільного кодексу\nУРСР ( 1540-06 ) і особисто подані ними державному нотаріусу або\nіншій службовій особі, яка вчиняє нотаріальні дії. Посвідчення\nзаповітів через представників, а також одного заповіту від імені\nкількох осіб не допускається.\nПри посвідченні заповіту від заповідача не вимагається\nподання доказів, які підтверджують його право на майно, що\nзаповідається.\nСтаття 39. Нотаріальне оформлення скасування і\nзміни заповіту\nДержавний нотаріус, службова особа виконавчого комітету\nміської, селищної, сільської Ради народних депутатів, яка вчиняє\nнотаріальні дії, посвідчують заповіти, якими скасовуються або\nзмінюються раніше складені заповіти, та засвідчують справжність\nпідписів заповідачів на заявах про скасування чи зміну заповітів.\nПро це у кожному випадку робиться відповідний напис на всіх\nпримірниках заповіту, що змінюється або скасовується, і відмітка в\nреєстрі нотаріальних дій.\nСтаття 40. Кількість примірників документів,\nщо посвідчуються\nДоговори, заповіти, довіреності та інші документи, в яких\nвикладено зміст угод, що посвідчуються в нотаріальному порядку,\nподаються державному нотаріусу або службовій особі виконавчого\nкомітету міської, селищної, сільської Ради народних депутатів, яка\nвчиняє нотаріальні дії, не менш ніж у двох примірниках, один з\nяких залишається в справах державної нотаріальної контори або\nвиконавчого комітету міської, селищної, сільської Ради народних\nдепутатів.\nГЛАВА 3\nВЖИТТЯ ЗАХОДІВ ДО ОХОРОНИ СПАДКОВОГО МАЙНА\nСтаття 41. Обов'язок повідомляти про спадщину,\nяка відкрилась\nДержавні установи, підприємства і організації, колгоспи, інші\nкооперативні та інші громадські організації, де померлі працювали\nабо навчалися, органи внутрішніх справ та житлово-експлуатаційні\nконтори (управління будинками), правління житлово-будівельних\nкооперативів за місцем проживання померлих, а також громадяни, що\nє власниками жилих будинків, в яких проживали померлі, зобов'язані\nповідомляти державні нотаріальні контори або виконавчі комітети\nміських, селищних, сільських Рад народних депутатів про наявність\nмайна, яке залишилось після померлих, і відомі їм дані про місце\nперебування гаданих спадкоємців.\n( Стаття 41 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )"
    },
    {
      "provision_ref": "art42",
      "section": "42",
      "title": "Стаття 42. Охорона спадкового майна",
      "content": "Державні нотаріуси за місцем відкриття спадщини, а в\nнаселених пунктах, де немає державної нотаріальної контори,\nслужбові особи виконавчих комітетів міських, селищних, сільських\nРад народних депутатів, які вчиняють нотаріальні дії, вживають\nзаходів до охорони спадкового майна, коли це потрібно в інтересах\nдержави, спадкоємців, відказоодержувачів або кредиторів. Ці заходи\nвживаються ними або безпосередньо, або шляхом доручення державним\nнотаріальним конторам чи виконавчим комітетам відповідних Рад\nнародних депутатів за місцем знаходження спадкового майна.\nЗа повідомленням громадян, державних установ, підприємств або\nорганізацій заходи до охорони спадкового майна можуть вживатись\nтакож державними нотаріусами або службовими особами виконавчих\nкомітетів міських, селищних, сільських Рад народних депутатів, які\nвчиняють нотаріальні дії, за місцем знаходження цього майна з\nповідомленням про вжиті заходи державної нотаріальної контори за\nмісцем відкриття спадщини.\nСтаття 43. Опис спадкового майна і передача його на\nзберігання\nДля охорони спадковою майна державні нотаріуси і службові\nособи виконавчих комітетів міських, селищних, сільських Рад\nнародних депутатів, які вчиняють нотаріальні дії, провадять опис\nйого і передають на зберігання спадкоємцям або іншим особам.\nЯкщо в складі спадщини є майно, що потребує управління (жилий\nбудинок тощо), а також у разі пред'явлення позову кредиторами\nспадкодавця до прийняття спадщини спадкоємцями, державна\nнотаріальна контора призначає хранителя майна, а в населених\nпунктах, де немає державної нотаріальної контори, виконавчий\nкомітет міської, селищної, сільської Ради народних депутатів\nпризначає над зазначеним майном опікуна.\nХранитель, опікун та інші особи, яким передано на зберігання\nспадкове майно, попереджаються про кримінальну відповідальність за\nстаттею 182 Кримінального кодексу УРСР ( 2002-05 ) у разі розтрати\nабо утаювання його, а також про матеріальну відповідальність за\nзаподіяні збитки.\nХранитель, опікун та інші особи, яким передано на зберігання\nспадкове майно, якщо вони не є спадкоємцями, вправі одержати за\nйого зберігання винагороду, яка визначається у встановленому\nпорядку. Такі особи також мають право на відшкодування необхідних\nвитрат по зберіганню і управлінню спадковим майном, за\nвідрахуванням фактично одержаної вигоди від використання цього\nмайна."
    },
    {
      "provision_ref": "art44",
      "section": "44",
      "title": "Стаття 44. Повідомлення спадкоємців про відкриття спадщини",
      "content": "Державний нотаріус, який одержав повідомлення про відкриття\nспадщини, зобов'язаний повідомити про це тих спадкоємців, місце\nперебування яких йому відоме.\nДержавний нотаріус може також зробити виклик спадкоємців\nшляхом публічної об'яви або повідомлення про це в пресі."
    },
    {
      "provision_ref": "art45",
      "section": "45",
      "title": "Стаття 45. Видача грошових сум із спадкового майна",
      "content": "У необхідних випадках державний нотаріус до прийняття\nспадщини одним чи всіма спадкоємцями, а якщо спадщина переходить\nдо держави, то до видачі державі свідоцтва про право на спадщину\nдає розпорядження про видачу з спадкового майна грошових сум на\nпокриття витрат:\n1) по догляду за спадкодавцем під час його хвороби, а також\nна його похорон;\n2) на утримання осіб, які перебували на утриманні\nспадкодавця;\n3) на задоволення претензій, що випливають з законодавства\nпро працю, та інших претензій, прирівняних до них;\n4) по охороні спадкового майна і управлінню ним, а також\nвитрат, передбачених статтею 44 цього Закону.\nЗа заявою громадської організації за місцем останньої роботи\nабо проживання спадкодавця, родичів або інших близьких осіб\nпомерлого, у якого не залишилось спадкоємців, про встановлення\nйому надгробка державний нотаріус при наявності грошового вкладу\nна ім'я померлого дає розпорядження банківській установі про\nпереказ підприємству або організації, що встановлює надгробок,\nйого вартості.\n( Частина друга статті 45 в редакції Закону N 2951-XII ( 2951-12 )\nвід 28.01.93 )\nПри відсутності в складі спадкового майна грошових сум\nдержавний нотаріус дає розпорядження про видачу з спадкового майна\nречей, вартість яких не повинна перевищувати суми фактично\nзроблених витрат на потреби, зазначені у частинах першій та другій\nцієї статті.\n( Частина третя статті 45 в редакції Закону N 2951-XII ( 2951-12 )\nвід 28.01.93 )"
    },
    {
      "provision_ref": "art46",
      "section": "46",
      "title": "Стаття 46. Припинення охорони спадкового майна",
      "content": "Охорона спадкового майна триває до прийняття спадщини всіма\nспадкоємцями, а якщо його не прийнято - до закінчення строків,\nпередбачених статтею 549 Цивільного кодексу УРСР ( 1540-06 ).\nПро припинення охорони спадкового майна державна нотаріальна\nконтора за місцем відкриття спадщини попередньо повідомляє\nспадкоємцям, а в разі переходу майна за правом спадкоємства до\nдержави - відповідному фінансовому органові.\nГЛАВА 4\nВИДАЧА СВІДОЦТВ ПРО ПРАВО НА СПАДЩИНУ\nСтаття 47. Свідоцтво про право на спадщину та\nстроки його видачі\nНа майно, що переходить за правом спадкоємства до спадкоємців\nабо держави, державною нотаріальною конторою за місцем відкриття\nспадщини видається свідоцтво про право на спадщину.\nВидача свідоцтва провадиться в строки, встановлені\nстаттею 561 Цивільного кодексу УРСР ( 1540-06 )."
    },
    {
      "provision_ref": "art48",
      "section": "48",
      "title": "Стаття 48. Порядок видачі свідоцтва про право на спадщину",
      "content": "Свідоцтво про право на спадщину видається за письмовою заявою\nспадкоємців, закликаних до спадкоємства, на ім'я всіх спадкоємців\nабо кожному з них окремо.\nПри переході спадкового майна до держави свідоцтво про право\nна спадщину видається відповідному фінансовому органові.\nСвідоцтва про право на спадщину видаються спадкоємцям, що\nприйняли спадщину в порядку, встановленому діючим законодавством.\nСпадкоємці, які пропустили строк на прийняття спадщини,\nможуть бути за згодою всіх інших спадкоємців, які прийняли\nспадщину, включені до свідоцтва про право на спадщину як такі, що\nприйняли спадщину. Така згода спадкоємців повинна бути викладена в\nписьмовій формі і подана державній нотаріальній конторі до видачі\nсвідоцтва про право на спадщину.\nСтаття 49. Видача свідоцтва про право на\nспадщину за законом\nДержавний нотаріус при видачі свідоцтва про право на спадщину\nза законом перевіряє факт смерті спадкодавця, час і місце\nвідкриття спадщини, наявність відносин з спадкодавцем, які є\nпідставою для закликання до спадкоємства за законом осіб, що\nподали заяву про видачу свідоцтва, склад спадкового майна, на яке\nвидається свідоцтво про право на спадщину.\nСпадкоємці за законом, позбавлені можливості подати\nдокументи, що підтверджують наявність відносин з спадкодавцем, які\nє підставою для закликання до спадкоємства за законом, можуть бути\nза письмовою згодою всіх інших спадкоємців, що прийняли спадщину і\nподали докази таких відносин з спадкодавцем, включені до свідоцтва\nпро право на спадщину.\nСтаття 50. Видача свідоцтва про право на спадщину\nза заповітом\nДержавний нотаріус при видачі свідоцтва про право на спадщину\nза заповітом перевіряє факт смерті спадкодавця, наявність\nзаповіту, час і місце відкриття спадщини, склад спадкового майна.\nДержавний нотаріус також перевіряє коло осіб, які мають право\nна обов'язкову частку в спадщині.\nГЛАВА 5\nВИДАЧА СВІДОЦТВ ПРО ПРАВО ВЛАСНОСТІ НА ЧАСТКУ В\nСПІЛЬНОМУ МАЙНІ ПОДРУЖЖЯ\nСтаття 51. Видача свідоцтв на підставі спільної\nзаяви подружжя\nДержавна нотаріальна контора на підставі спільної письмової\nзаяви подружжя видає одному або кожному з них свідоцтво про право\nвласності на частку в спільному майні, набутому ними за час шлюбу.\nТаке свідоцтво може бути видано кожному з подружжя як під час\nперебування в шлюбі, так і після розірвання шлюбу.\nСвідоцтво про право власності на частку в спільному майні\nподружжя видається державною нотаріальною конторою за місцем\nзнаходження майна або його реєстрації.\nСтаття 52. Видача свідоцтва в разі смерті\nодного з подружжя\nУ разі смерті одного з подружжя свідоцтво про право власності\nна частку в спільному майні подружжя видається на підставі\nписьмової заяви другого з подружжя з наступним повідомленням\nспадкоємців померлого, які прийняли спадщину. Таке свідоцтво може\nбути видане на половину спільного майна.\nЯкщо серед спадкоємців померлого є неповнолітні або особи,\nнад якими встановлена опіка чи піклування, свідоцтво про право\nвласності на частку в спільному майні подружжя видається при\nнаявності дозволу органів опіки і піклування.\nСвідоцтво про право власності на частку в спільному майні\nподружжя в разі смерті одного з них видається державною\nнотаріальною конторою за місцем відкриття спадщини.\nГЛАВА 6\nВИДАЧА СВІДОЦТВ ПРО ПРИДБАННЯ ЖИЛИХ БУДИНКІВ З\nПРИЛЮДНИХ ТОРГІВ\nСтаття 53. Видача свідоцтва про придбання жилого\nбудинку або квартири в будинку\nжитлово-будівельного колективу індивідуальних\nзабудовників з прилюдних торгів\nПридбання жилого будинку (частини будинку) або квартири в\nбудинку житлово-будівельного колективу індивідуальних забудовників\nз прилюдних торгів оформляється видачею набувачу державною\nнотаріальною конторою за місцем знаходження будинку свідоцтва про\nпридбання жилого будинку (частини будинку) або квартири. Якщо\nторги не відбулися, свідоцтво про придбання жилого будинку\n(частини будинку) або квартири видається стягувачеві. Такі\nсвідоцтва видаються на підставі відповідно копії акта про продаж\nбудинку (частини будинку) або квартири з прилюдних торгів чи копії\nакта про те, що будинок (частину будинку) або квартиру залишено за\nстягувачем у зв'язку з тим, що торги не відбулися.\nГЛАВА 7\nНАКЛАДЕННЯ ЗАБОРОНИ ВІДЧУЖЕННЯ ЖИЛОГО БУДИНКУ"
    },
    {
      "provision_ref": "art54",
      "section": "54",
      "title": "Стаття 54. Накладення заборони",
      "content": "Державний нотаріус або службова особа виконавчого комітету\nміської, селищної, сільської Ради народних депутатів, яка вчиняє\nнотаріальні дії, за місцем знаходження жилого будинку накладає\nзаборону відчуження жилого будинку (частини будинку) або квартири\nв будинку житлово-будівельного колективу індивідуальних\nзабудовників:\n1) за повідомленням установи банку, госпрозрахункового\nпідприємства, організації про видачу громадянину позички на\nбудівництво, капітальний ремонт і купівлю жилого будинку (частини\nбудинку) або квартири в будинку житлово-будівельного колективу\nіндивідуальних забудовників;\n2) при посвідченні договору довічного утримання або договору\nпро заставу жилого будинку (частини будинку), квартири в будинку\nжитлово-будівельного колективу;\n3) в усіх інших випадках, передбачених законом."
    },
    {
      "provision_ref": "art55",
      "section": "55",
      "title": "Стаття 55. Зняття заборони",
      "content": "Одержавши повідомлення установи банку, госпрозрахункового\nпідприємства, організації про погашення позички, повідомлення про\nприпинення договору застави, а також припинення чи розірвання\nдоговору довічного утримання, державний нотаріус або службова\nособа виконавчого комітету міської, селищної, сільської Ради\nнародних депутатів, яка вчиняє нотаріальні дії, знімає заборону\nвідчуження жилого будинку (частини будинку) або квартири в будинку\nжитлово-будівельного колективу індивідуальних забудовників.\nГЛАВА 8\nЗАСВІДЧЕННЯ ВІРНОСТІ КОПІЙ ДОКУМЕНТІВ І ВИПИСОК З\nНИХ, СПРАВЖНОСТІ ПІДПИСІВ І ВІРНОСТІ ПЕРЕКЛАДІВ"
    },
    {
      "provision_ref": "art56",
      "section": "56",
      "title": "Стаття 56. Засвідчення вірності копій документів",
      "content": "Державні нотаріуси, службові особи виконавчих комітетів\nміських, селищних, сільських Рад народних депутатів, які вчиняють\nнотаріальні дії, засвідчують вірність копій документів, виданих\nдержавними установами, підприємствами і організаціями, колгоспами,\nіншими кооперативними та іншими громадськими організаціями, а\nтакож громадянами, за умови, що ці документи не суперечать\nзаконові, мають юридичне значення і засвідчення вірності їх копій\nне заборонено законом.\n( Стаття 56 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )"
    },
    {
      "provision_ref": "art57",
      "section": "57",
      "title": "Стаття 57. Засвідчення копій окремих видів документів",
      "content": "Вірність копій статутів і положень господарських,\nкооперативних і громадських організацій, вироків, рішень, ухвал та\nпостанов судових органів, які стосуються особистих прав і\nінтересів громадян, документів про закінчення вищих і середніх\nспеціальних учбових закладів і середніх загальноосвітніх шкіл\nзасвідчується державними нотаріусами.\nВірність копій актів вищих органів державної влади і\nдержавного управління Союзу РСР, союзних і автономних республік,\nякі стосуються особистих прав та інтересів громадян, а також копій\nдокументів, викладених іноземною мовою, засвідчується в перших\nдержавних нотаріальних конторах, розташованих в обласних центрах.\nВірність копій документів, виданих окремими громадянами, може\nбути засвідчена, якщо справжність підписів громадян на оригіналах\nцих документів засвідчена нотаріальним органом або організацією, в\nякій працює чи навчається громадянин, житлово-експлуатаційною\nконторою (управлінням будинками), правлінням житлово-будівельного\nкооперативу за місцем його проживання або адміністрацією\nстаціонарного лікувального закладу, в якому він перебуває на\nлікуванні."
    },
    {
      "provision_ref": "art58",
      "section": "58",
      "title": "Стаття 58. Засвідчення вірності копії з копії документа",
      "content": "Вірність копії з копії документа може бути засвідчена\nдержавним нотаріусом, якщо вірність копії засвідчена в\nнотаріальному порядку або якщо ця копія видана державною\nустановою, підприємством, організацією, колгоспом, іншою\nкооперативною та іншою громадською організацією, яка видала\nоригінал документа. В останньому випадку копія Документа повинна\nбути викладена на бланку даної установи, підприємства, організації\nз прикладенням печатки і з відміткою про те, що оригінал документа\nзнаходився в даній установі, підприємстві, організації.\n( Стаття 58 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )"
    },
    {
      "provision_ref": "art59",
      "section": "59",
      "title": "Стаття 59. Засвідчення вірності виписки з документа",
      "content": "Вірність виписки може бути засвідчена лише у тому випадку,\nколи її зроблено з документа, в якому містяться рішення кількох не\nзв'язаних між собою питань, і в ній відтворено повний текст\nчастини документа з певного питання.\nЗасвідчення вірності виписки з документа здійснюється за\nправилами статей 56-58 цього Закону."
    },
    {
      "provision_ref": "art60",
      "section": "60",
      "title": "Стаття 60. Засвідчення справжності підпису на документах",
      "content": "Державний нотаріус, службова особа виконавчого комітету\nміської, селищної, сільської Ради народних депутатів засвідчують\nсправжність підпису на документах, зміст яких не суперечить\nзаконові, не має характеру угоди та не містить у собі відомостей,\nщо порочать честь і гідність людини.\nНа угоді може бути засвідчена справжність підпису особи, що\nпідписалась за іншу особу, яка не могла підписатись власноручно\nвнаслідок фізичних вад, хвороби або з інших причин.\nДержавний нотаріус, службова особа виконавчого комітету\nміської, селищної, сільської Ради народних депутатів вчиняє\nнотаріальні дії, засвідчуючи справжність підпису, не посвідчують\nфактів, викладених у документі, а лише підтверджують, що підпис\nзроблений певною особою."
    },
    {
      "provision_ref": "art61",
      "section": "61",
      "title": "Стаття 61. Засвідчення вірності перекладу",
      "content": "Державний нотаріус засвідчує вірність перекладу документа з\nоднієї мови на іншу, якщо він володіє відповідними мовами.\nЯкщо державний нотаріус не володіє відповідними мовами,\nпереклад документа може бути зроблений відомим йому перекладачем,\nсправжність підпису якого засвідчує державний нотаріус.\nГЛАВА 9\nПОСВІДЧЕННЯ ФАКТІВ"
    },
    {
      "provision_ref": "art62",
      "section": "62",
      "title": "Стаття 62. Посвідчення факту, що громадянин є живим",
      "content": "Державний нотаріус на прохання громадянина посвідчує факт, що\nгромадянин є живим.\nПосвідчення факту, що живим є неповнолітній, провадиться на\nпрохання його законних представників (батьків, усиновителів,\nопікуна або піклувальника).\nНа підтвердження зазначеної обставини державний нотаріус\nвидає заінтересованим особам свідоцтво.\nСтаття 63. Посвідчення факту перебування громадянина в\nпевному місці\nДержавний нотаріус на прохання громадянина посвідчує факт\nперебування його в певному місці.\nПосвідчення факту перебування в певному місці неповнолітнього\nпровадиться на прохання його законних представників (батьків,\nусиновителів, опікуна або піклувальника).\nНа підтвердження зазначеної обставини державний нотаріус\nвидає заінтересованим особам свідоцтво.\nСтаття 64. Посвідчення тотожності громадянина з\nособою, зображеною на фотографічній картці\nДержавний нотаріус на прохання громадянина посвідчує його\nтотожність з особою, зображеною на поданій громадянином\nфотографічній картці.\nНа підтвердження зазначеної обставини державний нотаріус\nвидає цьому громадянинові свідоцтво."
    },
    {
      "provision_ref": "art65",
      "section": "65",
      "title": "Стаття 65. Посвідчення часу пред'явлення документа",
      "content": "Державний нотаріус посвідчує час пред'явлення йому документа.\nНа підтвердження цієї обставини державний нотаріус робить\nпосвідчувальний напис на документі з зазначенням особи, що його\nпред'явила.\nГЛАВА 10\nПЕРЕДАЧА ЗАЯВ ГРОМАДЯН, ДЕРЖАВНИХ УСТАНОВ,\nПІДПРИЄМСТВ І ОРГАНІЗАЦІЙ, КОЛГОСПІВ, ІНШИХ\nКООПЕРАТИВНИХ ТА ІНШИХ ГРОМАДСЬКИХ ОРГАНІЗАЦІЙ\n( Назва глави 10 із змінами, внесеними згідно з Указом Президії ВР\nУРСР N 5106-IX ( 5106-09 ) від 14.09.79 )"
    },
    {
      "provision_ref": "art66",
      "section": "66",
      "title": "Стаття 66. Передача заяв",
      "content": "Державний нотаріус, службова особа виконавчого комітету\nміської, селищної, сільської Ради народних депутатів, яка вчиняє\nнотаріальні дії, приймає від громадян, державних установ,\nпідприємств і організацій, колгоспів, інших кооперативних та інших\nгромадських організацій заяви для передачі їх іншим громадянам,\nдержавним установам, підприємствам, організаціям, колгоспам, іншим\nкооперативним та іншим громадським організаціям.\nЗаяви приймаються за умови, що вони не суперечать закону та\nне містять відомостей, які порочать честь і гідність людини. Заяви\nпередаються вказаним у них особам або установам, підприємствам,\nорганізаціям поштою з зворотним повідомленням або особисто\nадресатам під розписку.\nНа прохання особи, що подала заяву, державний нотаріус або\nслужбова особа виконавчого комітету міської, селищної, сільської\nРади народних депутатів, яка вчиняє нотаріальні дії, видає\nсвідоцтво про передачу заяви.\n( Стаття 66 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nГЛАВА 11\nПРИЙНЯТТЯ В ДЕПОЗИТ ГРОШОВИХ СУМ І ЦІННИХ ПАПЕРІВ\nСтаття 67. Прийняття від боржника грошових сум і\nцінних паперів у депозит державних\nнотаріальних контор\nДержавні нотаріальні контори у передбачених законодавством\nвипадках приймають від боржника в депозит державної нотаріальної\nконтори грошові суми і цінні папери для передачі їх кредитору.\nПро надходження грошових сум і цінних паперів державна\nнотаріальна контора повідомляє кредитора і на його вимогу видає\nйому належні грошові суми або цінні папери.\nПрийняття в депозит грошових сум або цінних паперів\nпровадиться державною нотаріальною конторою за місцем виконання\nзобов'язання.\nСтаття 68. Повернення прийнятих у депозит грошових\nсум і цінних паперів\nПовернення грошових сум і цінних паперів особі, яка внесла їх\nу депозит (дебітору) допускається лише за письмовою згодою на це\nособи, на користь якої був зроблений внесок (кредитора), або за\nпостановою суду.\nГЛАВА 12\nВЧИНЕННЯ ВИКОНАВЧИХ НАПИСІВ\nСтаття 69. Стягнення грошових сум або витребування\nмайна за виконавчим написом\nДержавний нотаріус для стягнення грошових сум або\nвитребування від боржника майна вчиняє виконавчі написи на\nдокументах, що встановлюють заборгованість.\nСтягнення за виконавчим написом провадиться в порядку,\nвстановленому для виконання судових рішень.\nПерелік документів, по яких стягнення заборгованості\nпровадиться в безспірному порядку на підставі виконавчих написів,\nвстановлюється законодавством Союзу РСР і Української РСР."
    },
    {
      "provision_ref": "art70",
      "section": "70",
      "title": "Стаття 70. Умови вчинення виконавчих написів",
      "content": "Державний нотаріус вчиняє виконавчі написи, якщо подані\nдокументи підтверджують безспірність заборгованості або іншої\nвідповідальності боржника перед стягувачем і за умови, що з дня\nвиникнення права вимоги минуло не більше трьох років, а у\nвідносинах між державними установами, підприємствами і\nорганізаціями, колгоспами, іншими кооперативними та іншими\nгромадськими організаціями - не більше одного року.\nЯкщо для вимоги, за якою видається виконавчий напис, законом\nвстановлено інший строк давності, виконавчий напис видається в\nмежах цього строку.\n( Стаття 70 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )"
    },
    {
      "provision_ref": "art71",
      "section": "71",
      "title": "Стаття 71. Зміст виконавчого напису",
      "content": "Виконавчий напис повинен містити:\n1) посаду, прізвище та ініціали державного нотаріуса, який\nвчиняє виконавчий напис;\n2) найменування і адресу стягувача;\n3) найменування і адресу боржника;\n4) зазначення строку, за який провадиться стягнення;\n5) зазначення сум, які підлягають стягненню, або предметів,\nякі підлягають витребуванню, в тому числі пені, процентів, якщо\nтакі належать;\n6) зазначення сум державної пошлини, сплаченої стягувачем,\nабо пошлини, яка підлягає стягненню з боржника;\n7) дату (рік, місяць, число) вчинення виконавчого напису;\n8) номер, під яким виконавчий напис зареєстровано у реєстрі;\n9) підпис державного нотаріуса, який вчинив виконавчий напис,\nгербову печатку державної нотаріальної контори."
    },
    {
      "provision_ref": "art72",
      "section": "72",
      "title": "Стаття 72. Строк пред'явлення виконавчого напису",
      "content": "Виконавчий напис, за яким стягувачем або боржником є\nгромадянин, може бути пред'явлено до примусового виконання\nпротягом трьох років, а виконавчий напис, за яким стягувачем і\nборжником є державні, кооперативні, громадські та інші\nпідприємства, установи й організації, - протягом одного року, якщо\nзаконодавством не встановлено інші строки.\nВідновлення пропущеного строку для пред'явлення виконавчого\nнапису до виконання провадиться районним (міським) народним судом\nза правилами Цивільного процесуального кодексу УРСР ( 1501-06 ,\n1502-06 , 1503-06 , 1504-06 , 1505-06 ).\n( Стаття 72 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nГЛАВА 13\nВЧИНЕННЯ ПРОТЕСТІВ ВЕКСЕЛІВ, ПРЕД'ЯВЛЕННЯ ЧЕКІВ ДО\nПЛАТЕЖУ І ПОСВІДЧЕННЯ НЕОПЛАТИ ЧЕКІВ"
    },
    {
      "provision_ref": "art73",
      "section": "73",
      "title": "Стаття 73. Вчинення протестів векселів",
      "content": "Державні нотаріальні контори у відповідності з Положенням про\nпереказний простий вексель вчиняють протести векселів про\nнеоплату, неакцепт або недатування акцепту.\nСтаття 74. Прийняття чеків для пред'явлення до платежу і\nпосвідчення неоплати чеків\nДержавна нотаріальна контора за місцем знаходження платника\nприймає для пред'явлення до платежу чеки, подані після закінчення\nдесяти днів, а іноземні чеки - після закінчення шести місяців з\nдня видачі чека, але не пізніше 12-ої години наступного після\nцього строку дня.\nУ разі неоплати чека державний нотаріус посвідчує неоплату\nчека шляхом напису на чеку за встановленою формою і робить про це\nвідмітку в реєстрі. Одночасно з написом на чеку державна\nнотаріальна контора надсилає повідомлення чекодавцю про неоплату\nйого чека банком і вчинення напису на чеку.\nНа прохання чекодержателя державний нотаріус у разі неоплати\nчека вчиняє виконавчий напис.\nГЛАВА 14\nПРИЙНЯТТЯ ДОКУМЕНТІВ НА ЗБЕРІГАННЯ\nСтаття 75. Зберігання документів державними\nнотаріальними конторами\nДержавні нотаріальні контори здійснюють зберігання переданих\nїм для цієї мети документів.\nДокументи приймаються на зберігання за заявами юридичних осіб\nта громадян за описом. Про прийняття документів на зберігання\nдержавний нотаріус видає особі, яка здала їх, свідоцтво за\nвстановленою формою, до якого додається примірник опису."
    },
    {
      "provision_ref": "art76",
      "section": "76",
      "title": "Стаття 76. Повернення прийнятих на зберігання документів",
      "content": "Документи, прийняті на зберігання державною нотаріальною\nконторою, повертаються на вимогу громадянина чи юридичної особи,\nщо здали їх на зберігання, або на вимогу уповноважених ними осіб\nпри пред'явленні свідоцтва і примірника опису документів, або за\nпостановою суду.\nГЛАВА 15\nВЧИНЕННЯ МОРСЬКИХ ПРОТЕСТІВ"
    },
    {
      "provision_ref": "art77",
      "section": "77",
      "title": "Стаття 77. Заява про морський протест",
      "content": "Державний нотаріус приймає заяву капітана судна про морський\nпротест, якщо в період плавання або стоянки судна мала місце\nподія, яка може стати підставою для пред'явлення до судновласника\nмайнових вимог.\nЗаява про морський протест має бути подана до державної\nнотаріальної контори в порту Української РСР в строки, встановлені\nстаттями 288 та 289 Кодексу торгового мореплавства СРСР.\nНа підтвердження обставин, викладених у заяві про морський\nпротест, державному нотаріусу в межах строків, установлених\nстаттею 290 Кодексу торгового мореплавства СРСР, повинно бути\nподано на огляд судновий журнал і засвідчену капітаном виписку з\nсуднового журналу."
    },
    {
      "provision_ref": "art78",
      "section": "78",
      "title": "Стаття 78. Складання акта про морський протест",
      "content": "Державний нотаріус на підставі заяви капітана, даних\nсуднового журналу, а також опиту самого капітана і, по можливості,\nне менше двох свідків з числа осіб командного складу судна та двох\nсвідків з суднової команди складає акт про морський протест і\nзасвідчує його своїм підписом та гербовою печаткою. Примірник акта\nвидається капітанові або уповноваженій особі.\n( Назва розділу IV із змінами, внесеними згідно з Указом Президії\nВР УРСР N 5106-IX ( 5106-09 ) від 14.09.79 )\nСтаття 79. Нотаріальні дії для іноземних громадян і осіб без\nгромадянства, для іноземних підприємств і\nорганізацій\n( Назва стаття 79 із змінами, внесеними згідно з Указом Президії\nВР УРСР N 5106-IX ( 5106-09 ) від 14.09.79 )\nВідповідно до Закону СРСР \"Про державний нотаріат\" іноземні\nгромадяни і особи без громадянства мають право нарівні з\nрадянськими громадянами звертатися в державні нотаріальні контори\nУкраїнської РСР, а також в інші органи, які вчиняють нотаріальні\nдії.\nІноземні підприємства і організації мають право звертатися в\nдержавні нотаріальні контори Української РСР і в консульські\nустанови Союзу РСР.\nРадою Міністрів СРСР можуть бути у відповідь встановлені\nобмеження щодо громадян, підприємств і організацій тих держав, в\nяких допускаються спеціальні обмеження прав радянських громадян,\nустанов, підприємств і організацій на звернення в органи\nнотаріату."
    },
    {
      "provision_ref": "art80",
      "section": "80",
      "title": "Стаття 80. Застосування іноземного права",
      "content": "Державні нотаріуси відповідно до законодавства Союзу РСР,\nУкраїнської РСР, міжнародних договорів СРСР або Української РСР,\nзастосовують норми іноземного права.\nДержавні нотаріуси приймають документи, складені відповідно\nде вимог іноземного права, а також вчиняють посвідчувальні написи\nу формі, передбаченій іноземним законодавством, якщо це не\nсуперечить основам радянського ладу.\n( Стаття 80 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 81. Застосування радянського права при охороні\nспадкового майна і при видачі свідоцтва\nпро право на спадщину.\nДовіреності, призначені для вчинення\nдій за кордоном\nДії, зв'язані з охороною майна, яке залишилося після смерті\nіноземного громадянина і знаходиться на території Української РСР,\nабо майна, яке належить одержати іноземному громадянинові після\nсмерті радянського громадянина, а також з видачею свідоцтва про\nправо на спадщину щодо такого майна, здійснюються відповідно до\nзаконодавства Союзу РСР і Української РСР.\nПосвідчена державним нотаріусом довіреність, що призначається\nдля вчинення дій за кордоном і не містить вказівки про строк її\nчинності, зберігає силу до її скасування особою, яка видала\nдовіреність.\nСтаття 82. Прийняття державними нотаріальними конторами\nУкраїнської РСР документів, складених за кордоном\nДокументи, які складено за кордоном з участю іноземних\nвластей або від них виходять, приймаються державними нотаріальними\nконторами Української РСР за умови їх легалізації органами\nМіністерства закордонних справ СРСР.\nБез легалізації такі документи приймаються державними\nнотаріальними конторами Української РСР у тих випадках, коли це\nпередбачено законодавством Союзу РСР, Української РСР,\nміжнародними договорами СРСР або Української РСР.\n( Стаття 82 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 83. Виконання доручень іноземних органів юстиції і\nзвернення державних нотаріальних контор\nУкраїнської РСР з дорученнями до іноземних\nорганів юстиції\nДержавні нотаріальні контори Української РСР виконують\nпередані їм у встановленому порядку доручення іноземних органів\nюстиції про провадження окремих нотаріальних дій, за винятком\nвипадків, коли:\n1) виконання доручення суперечило б суверенітетові СРСР або\nзагрожувало б безпеці СРСР;\n2) виконання доручення не належить до компетенції державних\nнотаріальних контор СРСР.\nВиконання доручень іноземних органів юстиції про вчинення\nокремих нотаріальних дій провадиться на основі радянського\nзаконодавства.\nДержавні нотаріальні контори Української РСР можуть\nзвертатися до іноземних органів юстиції з дорученнями про\nпровадження окремих нотаріальних дій.\nПорядок зносин державних нотаріальних контор Української РСР\nз іноземними органами юстиції визначається законодавством Союзу\nРСР, Української РСР, міжнародними договорами СРСР або Української\nРСР.\n( Стаття 83 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nСтаття 84. Забезпечення доказів, потрібних для\nведення справ в органах іноземних держав\nДержавні нотаріальні контори Української РСР забезпечують\nдокази, потрібні для ведення справ в органах іноземних держав.\nДії по забезпеченню доказів провадяться стосовно до правил\nЦивільного процесуального кодексу УРСР ( 1501-06 , 1502-06 ,\n1503-06 , 1504-06 , 1505-06 )."
    },
    {
      "provision_ref": "art85",
      "section": "85",
      "title": "Стаття 85. Міжнародні договори",
      "content": "( Назва статті 85 із змінами, внесеними згідно з Указом Президії\nВР УРСР N 5106-IX ( 5106-09 ) від 14.09.79 )\nВідповідно до Закону СРСР \"Про державний нотаріат\", коли\nміжнародним договором СРСР або Української РСР, встановлено інші\nправила про нотаріальні дії, ніж ті, що їх містить законодавство\nСоюзу РСР або Української РСР, при вчиненні нотаріальних дій\nзастосовуються правила міжнародного договору.\nКоли міжнародний договір СРСР або Української РСР, відносить\nдо компетенції державних нотаріальних контор СРСР вчинення\nнотаріальної дії, не передбаченої законодавством Союзу РСР і\nУкраїнської РСР, державні нотаріальні контори Української РСР\nпровадять цю нотаріальну дію в порядку, встановлюваному\nМіністерством юстиції СРСР.\n( Частина друга статті 85 в редакції Указу Президії ВР УРСР\nN 3311-IX ( 3311-09 ) від 27.04.78 )\nКоли міжнародним договором СРСР або Української РСР,\nпередбачено нотаріальну дію, яка відповідно до законодавства\nУкраїнської РСР, а також інших союзних республік може бути вчинена\nдержавними нотаріальними конторами кількох союзних республік, або\nколи законодавство Української РСР й інших союзних республік не\nвизначає компетентну державну нотаріальну контору, Міністерство\nюстиції СРСР встановлює, які державні нотаріальні контори і в якій\nсоюзній республіці повинні вчиняти зазначену нотаріальну дію.\n( Стаття 85 із змінами, внесеними згідно з Указом Президії ВР УРСР\nN 5106-IX ( 5106-09 ) від 14.09.79 )\nГолова Президії Верховної Ради\nУкраїнської РСР І.ГРУШЕЦЬКИЙ\n\nСекретар Президії Верховної Ради\nУкраїнської РСР Я.КОЛОТУХА\n\nм. Київ, 25 грудня 1974 року\nN 3377-VIII"
    }
  ],
  "definitions": []
}