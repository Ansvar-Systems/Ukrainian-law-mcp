{
  "id": "ua-law-217-95",
  "type": "statute",
  "title": "Закон України (217/95-ВР)",
  "title_en": "",
  "short_name": "217/95-ВР",
  "status": "in_force",
  "issued_date": "1995-06-06",
  "url": "https://zakon.rada.gov.ua/laws/show/217/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро визначення розміру збитків, завданих підприємству,\nустанові, організації розкраданням, знищенням (псуванням),\nнедостачею або втратою дорогоцінних металів, дорогоцінного\nкаміння та валютних цінностей\n( Відомості Верховної Ради України (ВВР), 1995, N 22, ст.173 )\n( Вводиться в дію Постановою ВР N 218/95-ВР від 06.06.95,\nВВР, 1995, N 22, ст.174 )\n( Із змінами, внесеними згідно із Законом\nN 932-XIV ( 932-14 ) від 14.07.99, ВВР, 1999, N 37, ст.334 )\n\nСтаття 1. Збитки, завдані підприємству, установі, організації\nпрацівниками, які виконують операції, пов'язані із закупівлею,\nпродажем, обміном, перевезенням, доставкою, пересиланням,\nзберіганням, сортуванням, пакуванням, обробкою або використанням у\nпроцесі виробництва дорогоцінних металів і дорогоцінного каміння,\nювелірних, побутових і промислових виробів та матеріалів,\nвиготовлених з використанням дорогоцінних металів і дорогоцінного\nкаміння, відходів та брухту, що містять дорогоцінні метали і\nдорогоцінне каміння, а також валютні операції, і які є винними у\nрозкраданні, знищенні (псуванні), недостачі або наднормативних їх\nвтратах (крім втрат, що сталися у зв'язку з непередбаченими\nпорушеннями технологічного процесу), якщо вони допущені внаслідок\nнедбалості у роботі, порушення спеціальних правил, інструкцій,\nвизначаються у таких розмірах :\nа) дорогоцінних металів - золото, срібло, платина і метали\nплатинової групи (паладій, іридій, родій, осмій, рутеній) у\nбудь-якому вигляді та стані (сировина, сплави, напівфабрикати,\nпромислові продукти, хімічні сполуки, вироби, відходи, брухт тощо)\n- у подвійному розмірі вартості цих металів у чистому вигляді за\nринковими цінами, що діють на день виявлення завданих збитків;\n( Підпункт \"а\" статті 1 в редакції Закону N 932-XIV ( 932-14 ) від\n14.07.99 ) б) дорогоцінного каміння (крім огранованого): природні та штучні (синтетичні) мінерали в сировині,\nнеобробленому та обробленому вигляді (виробах): першого порядку -\nалмаз, рубін, сапфір синій, смарагд, олександрит; другого\nпорядку - демантоїд, евклаз, жадеїт (імперіал), сапфір рожевий та\nжовтий, опал благородний чорний, шпінель благородна; третього\nпорядку - аквамарин, берил, кордієрит, опал благородний білий та\nвогняний, танзаніт, топаз рожевий, турмалін, хризоберил, хризоліт,\nцаворіт, циркон, шпінель; четвертого порядку - адуляр, аксиніт,\nальмандин, аметист, гесоніт, гросуляр, данбурит, діоптаз, кварц\nдимчастий, кварц рожевий, кліногуміт, кришталь гірський, кунцит,\nморіон, піроп, родоліт, скаполіт, спесартин, сподумен, топаз\nблакитний, винний та безколірний, фенакіт, фероортоклаз,\nхризопраз, хромдіопсид, цитрин - у подвійному розмірі їх вартості\nза ринковими цінами, що діють на день виявлення завданих збитків; дорогоцінного каміння органогенного утворення - перли і\nбурштин у сировині, необробленому та обробленому вигляді - у\nподвійному розмірі їх вартості за ринковими цінами, що діють на\nдень виявлення завданих збитків; ( Підпункт \"б\" статті 1 в редакції Закону N 932-XIV ( 932-14 ) від\n14.07.99 ) в) огранованого дорогоцінного каміння, ювелірних та побутових\nвиробів, виготовлених з використанням дорогоцінних металів і\nдорогоцінного каміння, - у потрійному розмірі їх вартості за\nринковими цінами, що діють на день виявлення завданих збитків;\n( Підпункт \"в\" статті 1 в редакції Закону N 932-XIV ( 932-14 ) від\n14.07.99 ) г) алмазних інструментів та алмазних порошків з природних\nалмазів - у подвійному розмірі їх вартості за ринковими цінами, що\nдіють на день виявлення завданих збитків; ( Підпункт \"г\" статті 1\nв редакції Закону N 932-XIV ( 932-14 ) від 14.07.99 ) д) музейних експонатів, що містять дорогоцінні метали і\nдорогоцінне каміння, - за оцінкою, проведеною експертами з\nурахуванням історико-художньої цінності експонату і розміру\nвідшкодування збитків, визначених відповідно до пунктів \"а\" і \"в\"\nцієї статті; е) іноземної валюти, а також платіжних документів та інших\nцінних паперів в іноземній валюті - у сумі, еквівалентній\nпотрійній сумі (вартості) зазначених валютних цінностей,\nперерахованій у валюту України за обмінним курсом Національного\nбанку України на день виявлення завданих збитків.\nСтаття 2. Заборгованість працівників підприємства, установи,\nорганізації у разі неповернення у встановлений термін авансу,\nвиданого в іноземній валюті на службове відрядження або\nгосподарські потреби, та в інших випадках нездачі іноземної\nвалюти, одержаної у підзвіт, стягується у сумі, еквівалентній\nпотрійній сумі (вартості) зазначених валютних цінностей,\nперерахованій у валюту України за обмінним курсом Національного\nбанку України на день погашення заборгованості.\nСтаття 3. Суми, стягнуті відповідно до статей 1 і 2 цього\nЗакону, спрямовуються насамперед на відшкодування збитків,\nзавданих підприємству, установі або організації, а решта -\nперераховується до Державного бюджету України.\nСтаття 4. Особи, які безпосередньо не пов'язані з виконанням\nоперацій, зазначених у статті 1 цього Закону, але визнані винними\nв розкраданні, знищенні (псуванні), недостачі або втраті\nдорогоцінних металів, дорогоцінного каміння, валютних цінностей,\nнесуть матеріальну відповідальність у розмірах, встановлених цим\nЗаконом.\nСтаття 5. Збитки, завдані працівниками підприємству,\nустанові, організації, у випадках, передбачених статтями 1-4\nцього Закону, відшкодовуються незалежно від притягнення винних\nосіб до кримінальної, адміністративної, дисциплінарної\nвідповідальності.\n\nПрезидент України Л.КУЧМА\n\nм. Київ, 6 червня 1995 року\nN 217/95-ВР\n\nПро визначення розміру збитків, завданих підприємству, установі, організації розкраданням, знищенням (псуванням), недостачею або втратою дорогоцінних металів, дорогоцінного каміння та валютних цінностей\nЗакон України від 06.06.1995 № 217/95-ВР\n\nРедакція від 06.08.1999 , підстава — 932-XIV\nПостійна адреса:\nhttps://zakon.rada.gov.ua/go/217/95-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}