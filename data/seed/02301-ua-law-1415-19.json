{
  "id": "ua-law-1415-19",
  "type": "statute",
  "title": "Закон України (1415-19)",
  "title_en": "",
  "short_name": "1415-19",
  "status": "in_force",
  "issued_date": "2016-06-14",
  "url": "https://zakon.rada.gov.ua/laws/show/1415-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про вищу освіту\" щодо Національного агентства із забезпечення якості вищої освіти\n\n(Відомості Верховної Ради (ВВР), 2016, № 30, ст.543)\n\nВерховна Рада України постановляє :\n\nI. Внести до Закону України \"Про вищу освіту\" (Відомості Верховної Ради України, 2014 р., № 37-38, ст. 2004) такі зміни:\n\n1. Частину другу статті 12 доповнити пунктами 10 і 11 такого змісту:\n\n\"10) забезпечує здійснення контролю за дотриманням встановлених цим Законом обмежень при затвердженні складу Національного агентства із забезпечення якості вищої освіти;\n\n11) затверджує склад Національного агентства із забезпечення якості вищої освіти та у встановлених цим Законом випадках припиняє повноваження членів Національного агентства із забезпечення якості вищої освіти\".\n\n2. Частину другу статті 17 після слів \"є юридичною особою\" доповнити словами \"публічного права\".\n\n3. У статті 19 :\n\n1) у частині першій :\n\nпісля абзацу п’ятого доповнити новим абзацом такого змісту:\n\n\"Склад Національного агентства із забезпечення якості вищої освіти затверджується Кабінетом Міністрів України\".\n\nУ зв’язку з цим абзаци шостий - чотирнадцятий вважати відповідно абзацами сьомим - п’ятнадцятим;\n\nабзаци восьмий - п’ятнадцятий замінити десятьма новими абзацами такого змісту:\n\n\"Повноваження члена Національного агентства із забезпечення якості вищої освіти припиняються Кабінетом Міністрів України у разі:\n\nзакінчення строку, на який його обрано (делеговано);\n\nподання ним особистої заяви про складення повноважень;\n\nнабрання законної сили обвинувальним вироком щодо нього;\n\nприпинення ним громадянства України;\n\nвизнання його безвісно відсутнім або оголошення померлим;\n\nсмерті;\n\nвиявлення обмежень, визначених частиною другою цієї статті;\n\nвідкликання суб’єктом, який його обрав (делегував);\n\nу випадках, передбачених законом\";\n\n2) частину другу викласти в такій редакції:\n\n\"2. Строк повноважень членів Національного агентства із забезпечення якості вищої освіти становить три роки. Одна і та сама особа не може бути членом Національного агентства із забезпечення якості вищої освіти більше двох строків.\n\nДо складу Національного агентства із забезпечення якості вищої освіти не може входити особа, яка:\n\n1) за рішенням суду визнана недієздатною або дієздатність якої обмежена;\n\n2) має судимість за вчинення злочину, якщо така судимість не погашена або не знята в установленому законом порядку;\n\n3) відповідно до вироку суду позбавлена права обіймати відповідні посади;\n\n4) за рішенням суду була визнана винною у вчиненні корупційного правопорушення протягом року з дня набрання відповідним рішенням суду законної сили;\n\n5) піддавалася адміністративному стягненню за корупційне правопорушення протягом року з дня набрання відповідним рішенням суду законної сили;\n\n6) підпадає під дію частин третьої та четвертої статті 1 Закону України \"Про очищення влади\";\n\n7) відомості про яку внесені до Єдиного державного реєстру осіб, щодо яких застосовано положення Закону України \"Про очищення влади\";\n\n8) є керівником або заступником керівника Національної академії наук України, національної галузевої академії наук, вищого навчального закладу, наукової установи;\n\n9) є засновником приватного вищого навчального закладу\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, та вводиться в дію через місяць з дня набрання ним чинності.\n\n2. Кабінету Міністрів України протягом одного місяця з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\nзабезпечити перевірку відповідності обраних (делегованих) членів Національного агентства із забезпечення якості вищої освіти вимогам, встановленим частиною другою статті 19 Закону України \"Про вищу освіту\"; у разі встановлення невідповідності таким вимогам припинити повноваження такого члена (членів) та вжити заходів до обрання (делегування) іншого (інших) члена (членів) Національного агентства із забезпечення якості вищої освіти у порядку, встановленому Законом України \"Про вищу освіту\".\n\nПрезидент України\n\nП.ПОРОШЕНКО\n\nм. Київ\n\n14 червня 2016 року\n\n№ 1415-VIII\n\nПро внесення змін до Закону України \"Про вищу освіту\" щодо Національного агентства із забезпечення якості вищої освіти\nЗакон України від 14.06.2016 № 1415-VIII\n\nПрийняття від 14.06.2016\nПостійна адреса:\nhttps://zakon.rada.gov.ua/go/1415-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}