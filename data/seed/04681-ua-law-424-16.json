{
  "id": "ua-law-424-16",
  "type": "statute",
  "title": "Закон України (424-16)",
  "title_en": "",
  "short_name": "424-16",
  "status": "in_force",
  "issued_date": "2006-12-01",
  "url": "https://zakon.rada.gov.ua/laws/show/424-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких\nзаконодавчих актів України з\nпитань закупівлі товарів, робіт\nі послуг за державні кошти\n( Відомості Верховної Ради України (ВВР), 2007, N 9, ст.67 )\n{ Із змінами, внесеними згідно із Законами\nN 150-VI ( 150-17 ) від 20.03.2008, ВВР, 2008, N 18, ст.198\nN 1506-VI ( 1506-17 ) від 11.06.2009, ВВР, 2009, N 45, ст.691\nN 77-VIII ( 77-19 ) від 28.12.2014, ВВР, 2015, N 11, ст.75\nN 222-VIII ( 222-19 ) від 02.03.2015, ВВР, 2015, N 23, ст.158\nN 2145-VIII ( 2145-19 ) від 05.09.2017, ВВР, 2017, N 38-39, ст.380\nN 808-IX ( 808-20 ) від 17.07.2020\nN 3310-IX ( 3310-20 ) від 09.08.2023\nN 4196-IX ( 4196-20 ) від 09.01.2025 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Закону\nN 150-VI ( 150-17 ) від 20.03.2008 }\n\n2. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) у статті 164-14 :\nу частині першій:\nв абзаці першому слова \"які не відповідають критеріям та\nметодиці\" замінити словами \"не за критеріями та методикою\" і\nдоповнити абзац словами \"непроходження навчання чи підвищення\nкваліфікації з питань організації та здійснення процедур\nзакупівель відповідно до вимог закону; ненадання інформації,\nдокументів та матеріалів у випадках, передбачених законом\";\nв абзаці другому слова \"від тридцяти до сімдесяти\" замінити\nсловами \"від ста п'ятдесяти до трьохсот п'ятдесяти\";\nв абзаці другому частини другої слова \"від сімдесяти до ста\"\nзамінити словами \"від трьохсот п'ятдесяти до п'ятисот\";\n2) у пункті 1 частини першої статті 255:\nв абзаці \"органів Антимонопольного комітету України\n(стаття 164-3, 166-1 - 166-4)\" слово і цифри \"стаття 164-3\"\nзамінити словом і цифрами \"статті 164-3, 164-14 \";\nабзац \"спеціально уповноваженого центрального органу\nвиконавчої влади з питань координації закупівель товарів, робіт і\nпослуг (стаття 164-14 )\" виключити.\n3. Частину другу статті 5 Кодексу адміністративного\nсудочинства України ( 2747-15 ) (Відомості Верховної Ради України,\n2005 р., NN 35-37, ст. 446) доповнити абзацом другим такого\nзмісту:\n\"Провадження в адміністративних справах у сфері державних\nзакупівель здійснюється з урахуванням особливостей, визначених\nЗаконом України \"Про закупівлю товарів, робіт і послуг за державні\nкошти\" ( 1490-14 ).\n\n{ Пункт 4 розділу I втратив чинність на підставі Закону\nN 4196-IX ( 4196-20 ) від 09.01.2025 }\n\n5. Статтю 4 Господарського процесуального кодексу України\n( 1798-12 ) (Відомості Верховної Ради України, 1992 р., N 6,\nст. 56) після частини четвертої доповнити новою частиною такого\nзмісту:\n\"Господарський суд вирішує господарські спори у сфері\nдержавних закупівель з урахуванням особливостей, визначених\nЗаконом України \"Про закупівлю товарів, робіт і послуг за державні\nкошти\" ( 1490-14 ).\nУ зв'язку з цим частини п'яту - шосту вважати відповідно\nчастинами шостою - сьомою.\n6. Статтю 8 Цивільного процесуального кодексу України\n( 1618-15 ) (Відомості Верховної Ради України, 2004 р., NN 40-42,\nст. 492) після частини шостої доповнити новою частиною такого\nзмісту:\n\"7. Суд вирішує справи у сфері державних закупівель з\nурахуванням особливостей, визначених Законом України \"Про\nзакупівлю товарів, робіт і послуг за державні кошти\" ( 1490-14 ).\nУ зв'язку з цим частини сьому та восьму вважати відповідно\nчастинами восьмою та дев'ятою.\n7. У Законі України \"Про Антимонопольний комітет України\"\n( 3659-12 ) (Відомості Верховної Ради України, 1993 р., N 50,\nст. 472; 2000 р., N 41, ст. 343; 2004 р., N 13, ст. 181):\n1) частину першу статті 1 доповнити словами \"та у сфері\nдержавних закупівель\";\n2) статтю 3 доповнити пунктом 5 такого змісту:\n\"5) здійснення контролю щодо створення конкурентного\nсередовища та захисту конкуренції у сфері державних закупівель\";\n3) пункт 18 частини першої та пункт 19 частини другої статті\n7 доповнити словами \"та Законом України \"Про закупівлю товарів,\nробіт і послуг за державні кошти\" ( 1490-14 );\n4) пункт 20 частини першої статті 16 доповнити словами \"та\nЗаконом України \"Про закупівлю товарів, робіт і послуг за державні\nкошти\" ( 1490-14 );\n5) пункт 20 частини першої статті 17 доповнити словами \"та\nЗаконом України \"Про закупівлю товарів, робіт і послуг за державні\nкошти\" ( 1490-14 ).\n\n{ Пункт 8 розділу I втратив чинність на підставі Закону\nN 77-VIII ( 77-19 ) від 28.12.2014 }\n\n9. Частину третю статті 16 Закону України \"Про\nзагальнообов'язкове державне соціальне страхування на випадок\nбезробіття\" ( 1533-14 ) (Відомості Верховної Ради України,\n2000 р., N 22, ст. 171; 2002 р., N 17, ст. 124; 2005 р., NN 17-19 ,\nст. 267, N 31, ст. 420; 2006 р., NN 9-11, ст. 96) після абзацу\nдругого доповнити новим абзацом такого змісту:\n\"До коштів страхування на випадок безробіття застосовується\nказначейська форма обслуговування в порядку, передбаченому для\nобслуговування Державного бюджету України\".\nУ зв'язку з цим абзаци третій - четвертий вважати відповідно\nабзацами четвертим - п'ятим.\n10. У частині четвертій статті 46 Закону України \"Про\nзагальнообов'язкове державне соціальне страхування від нещасного\nвипадку на виробництві та професійного захворювання, які\nспричинили втрату працездатності\" ( 1105-14 ) (Відомості Верховної\nРади України, 1999 р., N 46-47, ст. 403):\nпісля слів \"до складу Державного бюджету України\" доповнити\nсловом \"та\";\nслова \"і зараховуються на єдиний централізований рахунок\nФонду соціального страхування від нещасних випадків в установах\nбанків, визначених Кабінетом Міністрів України для обслуговування\nкоштів Державного бюджету України, або спеціалізованого банку,\nякий обслуговує фонди соціального страхування\" виключити;\nдоповнити другим реченням такого змісту: \"До коштів на\nздійснення страхування від нещасного випадку застосовується\nказначейська форма обслуговування в порядку, передбаченому для\nобслуговування Державного бюджету України\".\n\n{ Пункт 11 розділу I втратив чинність на підставі Закону\nN 3310-IX ( 3310-20 ) від 09.08.2023 }\n\n12. Статтю 10 Закону України \"Про природні монополії\"\n( 1682-14 ) (Відомості Верховної Ради України, 2000 р., N 30,\nст. 238) доповнити частиною третьою такого змісту:\n\"3. Суб'єкти природних монополій здійснюють закупівлю\nтоварів, робіт і послуг відповідно до вимог та процедур,\nвизначених Законом України \"Про закупівлю товарів, робіт і послуг\nза державні кошти\" ( 1490-14 ).\n\n{ Пункт 13 розділу I втратив чинність на підставі Закону\nN 222-VIII ( 222-19 ) від 02.03.2015 }\n\n{ Пункт 14 розділу I втратив чинність на підставі Закону\nN 2145-VIII ( 2145-19 ) від 05.09.2017 }\n\n{ Пункт 15 розділу I втратив чинність на підставі Закону\nN 808-IX ( 808-20 ) від 17.07.2020 }\n\n{ Пункт 16 розділу I втратив чинність на підставі Закону\nN 1506-VI ( 1506-17 ) від 11.06.2009 }\n\n17. У Законі України \"Про державну контрольно-ревізійну\nслужбу в Україні\" ( 2939-12 ) (Відомості Верховної Ради України,\n1993 р., N 13, ст. 110; 2006 р., N 14, ст. 117, ст. 118):\n1) у статті 2:\nчастину другу викласти в такій редакції:\n\"Державний фінансовий контроль реалізується державною\nконтрольно-ревізійною службою через проведення державного\nфінансового аудита, перевірки державних закупівель та\nінспектування\";\nпісля частини третьої доповнити новою частиною такого змісту:\n\"Перевірка державних закупівель полягає у документальному та\nфактичному аналізі дотримання підконтрольними установами\nзаконодавства про державні закупівлі та проводиться органами\nдержавної контрольно-ревізійної служби на всіх стадіях державних\nзакупівель. Результати перевірки державних закупівель викладаються\nв акті\".\nУ зв'язку з цим частини четверту - сьому вважати відповідно\nчастинами п'ятою - восьмою;\nпісля частини сьомої доповнити двома новими частинами такого\nзмісту:\n\"Порядок проведення перевірок державних закупівель\nвизначається відповідно до Закону України \"Про закупівлю товарів,\nробіт і послуг за державні кошти\" ( 1490-14 ).\nКонтроль за дотриманням законодавства щодо закупівель\nздійснюється як у порядку проведення перевірки державних\nзакупівель, так і під час державного фінансового аудита та\nінспектування\".\nУ зв'язку з цим частину восьму вважати частиною десятою;\n2) пункт 8 частини першої статті 8 викласти в такій редакції:\n\"8) проводить перевірки державних закупівель та здійснює інші\nфункції відповідно до Закону України \"Про закупівлю товарів, робіт\nі послуг за державні кошти\" ( 1490-14 ).\nII. Прикінцеві положення\n1. Цей Закон набирає чинності через 60 днів з дня його\nопублікування, крім:\nабзаців тридцять другого - тридцять п'ятого підпункту 17\nпункту 1 розділу I щодо доповнення частини десятої статті 17-3\nЗакону України \"Про закупівлю товарів, робіт і послуг за державні\nкошти\" ( 1490-14 ) абзацами четвертим - сьомим, які набирають\nчинності з 1 вересня 2007 року;\nпункту 3 цього розділу, який набирає чинності з дня\nопублікування цього Закону.\n2. Процедури закупівель, розпочаті до набрання чинності цим\nЗаконом, здійснюються відповідно до порядку, встановленого до\nнабрання чинності цим Законом.\n3. Кабінету Міністрів України протягом 60 днів з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити скасування актів, які суперечать цьому Закону;\nзабезпечити приведення міністерствами, іншими центральними\nорганами виконавчої влади їхніх нормативно-правових актів у\nвідповідність із цим Законом;\nзабезпечити фінансування Антимонопольного комітету України\nдля виконання ним функцій, передбачених Законом України \"Про\nзакупівлю товарів, робіт і послуг за державні кошти\" ( 1490-14 ).\n4. Міжвідомчій комісії з питань державних закупівель у\nтримісячний термін з дня опублікування цього Закону розробити\nпорядок включення підприємств, установ, організацій до переліку\nпідприємств, установ, організацій, на базі яких проводиться\nнавчання та підвищення кваліфікації з питань організації та\nздійснення процедур закупівель, і порядок проведення атестації\nвикладачів, які проводять навчання чи підвищення кваліфікації з\nпитань організації та здійснення процедур закупівель, затвердити\nпрограми навчання і підвищення кваліфікації з питань організації\nта здійснення процедур закупівель.\n5. До приведення інших нормативно-правових актів у\nвідповідність із нормами цього Закону вони діють у частині, що не\nсуперечить цьому Закону.\n\nПрезидент України В.ЮЩЕНКО\n\nм. Київ, 1 грудня 2006 року\nN 424-V\n\nПро внесення змін до деяких законодавчих актів України з питань закупівлі товарів, робіт і послуг за державні кошти\nЗакон України від 01.12.2006 № 424-V\n\nРедакція від 28.08.2025 , підстава — 4196-IX\nПостійна адреса:\nhttps://zakon.rada.gov.ua/go/424-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}