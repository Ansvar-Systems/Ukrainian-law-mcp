{
  "id": "ua-law-1703-15",
  "type": "statute",
  "title": "Закон України (1703-15)",
  "title_en": "",
  "short_name": "1703-15",
  "status": "in_force",
  "issued_date": "2004-05-11",
  "url": "https://zakon.rada.gov.ua/laws/show/1703-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\n( Відомості Верховної Ради України (ВВР), 2004, N 32, ст.394 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88\nЗаконом\nN 2849-IX ( 2849-20 ) від 13.12.2022 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Пункт 2 частини першої статті 40 Кодексу законів про працю\nУкраїни ( 322-08 ) (Відомості Верховної Ради УРСР, 1971 р.,\nдодаток до N 50, ст. 375) доповнити словами \"а так само в разі\nскасування допуску до державної таємниці, якщо виконання\nпокладених на нього обов'язків вимагає доступу до державної\nтаємниці\".\n2. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) друге речення частини першої статті 15 після слів\n\"неправомірне використання державного майна\" доповнити словами\n\"незаконне придбання або зберігання спеціальних технічних засобів\nдля зняття інформації з каналів зв'язку, інших засобів негласного\nотримання інформації\", а після слів \"порушення законодавства про\nдержавну таємницю\" - словами \"порушення порядку обліку, зберігання\nі використання документів та інших носіїв інформації, які містять\nконфіденційну інформацію, що є власністю держави\";\n2) доповнити статтею 195-5 такого змісту:\n\" Стаття 195-5. Незаконне придбання або зберігання\nспеціальних технічних засобів для зняття\nінформації з каналів зв'язку, інших засобів\nнегласного отримання інформації\nНезаконне придбання або зберігання спеціальних технічних\nзасобів для зняття інформації з каналів зв'язку, інших засобів\nнегласного отримання інформації -\nтягне за собою накладення штрафу на громадян від п'ятдесяти\nдо ста неоподатковуваних мінімумів доходів громадян з конфіскацією\nспеціальних технічних засобів для зняття інформації з каналів\nзв'язку, інших засобів негласного отримання інформації та на\nпосадових осіб - від двохсот до п'ятисот неоподатковуваних\nмінімумів доходів громадян з конфіскацією спеціальних технічних\nзасобів для зняття інформації з каналів зв'язку, інших засобів\nнегласного отримання інформації\";\n3) пункт 9 частини першої статті 212-2 після слів \"норм і\nвимог\" доповнити словами \"криптографічного та\";\n4) доповнити статтями 212-5 та 212-6 такого змісту:\n\" Стаття 212-5. Порушення порядку обліку, зберігання і\nвикористання документів та інших носіїв\nінформації, які містять конфіденційну\nінформацію, що є власністю держави\nПорушення порядку обліку, зберігання і використання\nдокументів та інших носіїв інформації, які містять конфіденційну\nінформацію, що є власністю держави, яке призвело до розголошення\nтакої інформації, -\nтягне за собою накладення штрафу на громадян від одного до\nдвох неоподатковуваних мінімумів доходів громадян і на посадових\nосіб - від трьох до восьми неоподатковуваних мінімумів доходів\nгромадян.\nПовторне протягом року вчинення порушення, передбаченого\nчастиною першою цієї статті, за яке особу вже було піддано\nадміністративному стягненню, -\nтягне за собою накладення штрафу на громадян від двох до семи\nнеоподатковуваних мінімумів доходів громадян і на посадових осіб -\nвід восьми до тринадцяти неоподатковуваних мінімумів доходів\nгромадян.\nСтаття 212-6. Здійснення незаконного доступу до інформації\nв автоматизованих системах\nЗдійснення незаконного доступу до інформації, яка\nзберігається, обробляється чи передається в автоматизованих\nсистемах, -\nтягне за собою накладення штрафу від п'яти до десяти\nнеоподатковуваних мінімумів доходів громадян з конфіскацією\nзасобів, що використовувалися для незаконного доступу, або без\nтакої.\nТа сама дія, вчинена особою, яку протягом року було піддано\nадміністративному стягненню за порушення, передбачене в частині\nпершій цієї статті, -\nтягне за собою накладення штрафу від десяти до двадцяти\nнеоподатковуваних мінімумів доходів громадян з конфіскацією\nзасобів, що використовувалися для незаконного доступу\";\n5) у статті 221:\nцифри \"195-1 - 195-4\" замінити цифрами \"195-1 - 195-5\";\nдоповнити статтю після цифр \"212-4\" цифрами \"212-5, 212-6\";\n6) частину першу статті 249 доповнити словами \"крім випадків,\nколи це суперечить інтересам охорони державної таємниці\";\n7) у пункті 1 частини першої статті 255:\nабзац другий після цифр \"189-196\" доповнити цифрами \"212-6\";\nв абзаці \"органів Служби безпеки України (стаття 212-2)\"\nслово і цифри \"(стаття 212-2)\" замінити словами і цифрами\n\"(стаття 164 (у частині, що стосується правопорушень у галузі\nгосподарської діяльності, ліцензії на проведення якої видає ця\nСлужба), статті 195-5, 212-2, 212-5 і 212-6)\";\n8) у статті 259:\nчастину першу доповнити словами \"а при порушенні\nзаконодавства про державну таємницю - до органів Служби безпеки\nУкраїни її співробітником\";\nпісля частини четвертої доповнити новою частиною такого\nзмісту:\n\"При вчиненні правопорушень, пов'язаних із незаконним\nпридбанням або зберіганням спеціальних технічних засобів для\nзняття інформації з каналів зв'язку, інших засобів негласного\nотримання інформації, порушника може бути доставлено до органів\nСлужби безпеки України її працівником для встановлення особи\nпорушника і складення протоколу про правопорушення\".\nУ зв'язку з цим частини п'яту - сьому вважати відповідно\nчастинами шостою - восьмою;\n9) у частині другій статті 262:\nпункт 1 після слів \"при прояві неповаги до суду\" доповнити\nсловами \"вчиненні незаконного доступу до інформації в\nавтоматизованих системах\";\nдоповнити частину пунктом 5 такого змісту:\n\"5) органами Служби безпеки України - при порушенні\nзаконодавства про державну таємницю або здійсненні незаконного\nдоступу до інформації в автоматизованих системах, придбанні або\nзберіганні спеціальних технічних засобів для зняття інформації з\nканалів зв'язку, інших засобів негласного отримання інформації\";\n10) частину першу і перше речення частини третьої статті 264\nпісля слів \"посадовими особами органів\" доповнити словами \"Служби\nбезпеки України\";\n11) у частині першій статті 294 цифри \"195-1 - 195-4\"\nзамінити цифрами \"195-1 - 195-5\", а після цифр \"212-4\" доповнити\nцифрами \"212-5, 212-6\".\n\n{ Пункт 3 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n4. У Законі України \"Про Службу безпеки України\" ( 2229-12 )\n(Відомості Верховної Ради України, 1992 р., N 27, ст. 382;\n2000 р., N 10, ст. 79; 2002 р., N 17, ст. 117; 2003 р., N 15,\nст. 109, N 45, ст. 357):\n1) частину першу статті 2 доповнити словами \"а також\nзабезпечення охорони державної таємниці\";\n2) у статті 24:\nу пункті 7 слова \"заходів щодо захисту державних таємниць\nУкраїни\" замінити словами \"відповідно до Закону України\n\"Про державну таємницю\" ( 3855-12 ) та інших актів законодавства\nзаходів щодо забезпечення охорони державної таємниці та\nконфіденційної інформації, що є власністю держави\";\nпункт 14 доповнити словами \"здійснювати заходи щодо\nкриптографічного та технічного захисту секретної інформації\";\n3) у частині першій статті 25:\nпункт 2 викласти в такій редакції:\n\"2) подавати органам державної влади, органам місцевого\nсамоврядування, підприємствам, установам, організаціям усіх форм\nвласності обов'язкові для розгляду пропозиції з питань\nнаціональної безпеки, у тому числі із забезпечення охорони\nдержавної таємниці\";\nдоповнити пунктом 4-1 такого змісту:\n\"4-1) складати протоколи про адміністративні правопорушення,\nвіднесені законом до компетенції Служби безпеки України, проводити\nособистий огляд, огляд речей, вилучення речей і документів,\nзастосовувати інші передбачені законом заходи забезпечення\nпровадження у справах про адміністративні правопорушення\";\n4) перше речення частини другої статті 32 після слів\n\"в оперативно-розшуковій діяльності\" доповнити словами \"та\nдіяльності у сфері охорони державної таємниці\".\n5. У Законі України \"Про інформацію\" ( 2657-12 ) (Відомості\nВерховної Ради України, 1992 р., N 48, ст. 650; 2003 р., N 28,\nст. 214):\n1) статтю 30 після частини другої доповнити частинами третьою\nта четвертою такого змісту:\n\"Стосовно інформації, що є власністю держави і знаходиться в\nкористуванні органів державної влади чи органів місцевого\nсамоврядування, підприємств, установ та організацій усіх форм\nвласності, з метою її збереження може бути відповідно до закону\nвстановлено обмежений доступ - надано статус конфіденційної.\nПорядок обліку, зберігання і використання документів та інших\nносіїв інформації, що містять зазначену інформацію, визначається\nКабінетом Міністрів України.\nДо конфіденційної інформації, що є власністю держави і\nзнаходиться в користуванні органів державної влади чи органів\nмісцевого самоврядування, підприємств, установ та організацій усіх\nформ власності, не можуть бути віднесені відомості:\nпро стан довкілля, якість харчових продуктів і предметів\nпобуту;\nпро аварії, катастрофи, небезпечні природні явища та інші\nнадзвичайні події, які сталися або можуть статися і загрожують\nбезпеці громадян;\nпро стан здоров'я населення, його життєвий рівень, включаючи\nхарчування, одяг, житло, медичне обслуговування та соціальне\nзабезпечення, а також про соціально-демографічні показники, стан\nправопорядку, освіти і культури населення;\nстосовно стану справ із правами і свободами людини і\nгромадянина, а також фактів їх порушень;\nпро незаконні дії органів державної влади, органів місцевого\nсамоврядування, їх посадових та службових осіб;\nінша інформація, доступ до якої відповідно до законів України\nта міжнародних договорів, згода на обов'язковість яких надана\nВерховною Радою України, не може бути обмеженим\".\nУ зв'язку з цим частини третю - дев'яту вважати відповідно\nчастинами п'ятою - одинадцятою;\n2) частину другу статті 47 доповнити абзацом такого змісту:\n\"порушення порядку обліку, зберігання і використання\nдокументів та інших носіїв інформації, які містять конфіденційну\nінформацію, що є власністю держави\";\n3) у тексті Закону ( 2657-12 ) слово \"конфіденціальна\" в усіх\nвідмінках замінити словом \"конфіденційна\" у відповідному відмінку.\n\n{ Пункт 6 розділу I втратив чинність на підставі Закону\nN 2849-IX ( 2849-20 ) від 13.12.2022 }\n\n7. У Законі України \"Про захист інформації в автоматизованих\nсистемах\" ( 80/94-ВР ) (Відомості Верховної Ради України, 1994 р.,\nN 31, ст. 286):\n1) у частині другій статті 7, статті 11, частині першій\nстатті 12 та абзаці першому частини першої статті 14 слова\n\"Кабінетом Міністрів України\" замінити словами \"Президентом\nУкраїни\";\n2) у статті 11:\nназву і перше речення статті після слова \"захисту\" доповнити\nсловами \"та доступу до\";\nслова \"мають рекомендаційний характер\" виключити.\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у тримісячний строк після\nнабрання чинності цим Законом:\nпривести свої рішення у відповідність із цим Законом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України Л.КУЧМА\n\nм. Київ, 11 травня 2004 року\nN 1703-IV\n\nПро внесення змін до деяких законодавчих актів України\nЗакон України від 11.05.2004 № 1703-IV\n\nРедакція від 31.03.2023 , підстава — 2849-IX\nПостійна адреса:\nhttps://zakon.rada.gov.ua/go/1703-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}