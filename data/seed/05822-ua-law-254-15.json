{
  "id": "ua-law-254-15",
  "type": "statute",
  "title": "Закон України (254-15)",
  "title_en": "",
  "short_name": "254-15",
  "status": "in_force",
  "issued_date": "2002-11-28",
  "url": "https://zakon.rada.gov.ua/laws/show/254-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\n( Відомості Верховної Ради України (ВВР), 2003, N 4, ст.31 )\n{ Із змінами, внесеними згідно із Законом\nN 2059-VIII ( 2059-19 ) від 23.05.2017, ВВР, 2017, N 29, ст.315 }\n\nУ зв'язку з ратифікацією Україною ( 832-14 ) Конвенції про\nдоступ до інформації, участь громадськості в процесі прийняття\nрішень та доступ до правосуддя з питань, що стосуються довкілля\n( 994_015 ), Верховна Рада України п о с т а н о в л я є :\nI. Внести зміни до таких законодавчих актів України:\n1. У Законі України \"Про охорону навколишнього природного\nсередовища\" ( 1264-12 ) (Відомості Верховної Ради України,\n1991 р., N 41, ст. 546; 1996 р., N 15, ст. 70; 2000 р., N 5,\nст. 34, N 38, ст. 318; 2001 р., N 48, ст. 252):\n1) статтю 6 доповнити частиною третьою такого змісту:\n\"Центральні та місцеві органи виконавчої влади, а також\nоргани місцевого самоврядування під час розробки державних\nекологічних програм залучають громадськість до їх підготовки\nшляхом оприлюднення проектів державних екологічних програм для їх\nвивчення громадянами, підготовки громадськістю зауважень та\nпропозицій щодо запропонованих проектів, проведення публічних\nслухань стосовно екологічних програм\";\n2) у частині першій статті 9:\nпункти \"б\", \"е\", \"є\" викласти в такій редакції:\n\"б) участь в обговоренні та внесення пропозицій до проектів\nнормативно-правових актів, матеріалів щодо розміщення, будівництва\nі реконструкції об'єктів, які можуть негативно впливати на стан\nнавколишнього природного середовища, внесення пропозицій до\nорганів державної влади та органів місцевого самоврядування,\nюридичних осіб, що беруть участь в прийнятті рішень з цих питань\";\n\"е) вільний доступ до інформації про стан навколишнього\nприродного середовища (екологічна інформація) та вільне отримання,\nвикористання, поширення та зберігання такої інформації, за\nвинятком обмежень, встановлених законом;\nє) участь у публічних слуханнях або відкритих засіданнях з\nпитань впливу запланованої діяльності на навколишнє природне\nсередовище на стадіях розміщення, проектування, будівництва і\nреконструкції об'єктів та у проведенні громадської екологічної\nекспертизи\";\nдоповнити пунктом \"и\" такого змісту:\n\"и) оскарження у судовому порядку рішень, дій або\nбездіяльності органів державної влади, органів місцевого\nсамоврядування, їх посадових осіб щодо порушення екологічних прав\nгромадян у порядку, передбаченому законом\";\n3) частину першу статті 10 доповнити пунктом \"є\" такого\nзмісту:\n\"є) створенням та функціонуванням мережі загальнодержавної\nекологічної автоматизованої інформаційно-аналітичної системи\nзабезпечення доступу до екологічної інформації\";\n4) пункт \"з\" частини першої статті 15 доповнити словами\n\"функціонування місцевих екологічних автоматизованих\nінформаційно-аналітичних систем\";\n5) у частині першій статті 20:\nу пункті \"в\" слова \"республіканської екологічної\nінформаційної системи\" замінити словами \"мережі загальнодержавної\nекологічної автоматизованої інформаційно-аналітичної системи\nзабезпечення доступу до екологічної інформації, положення про яку\nзатверджується Кабінетом Міністрів України\";\nдоповнити пунктами \"к\" та \"л\" такого змісту:\n\"к) встановлення порядку надання інформації про стан\nнавколишнього природного середовища;\nл) встановлення порядку організації та проведення публічних\nслухань або відкритих засідань з питань впливу запланованої\nдіяльності на навколишнє природне середовище\";\n6) у частині першій статті 21:\nпункти \"а\", \"д\" викласти в такій редакції:\n\"а) брати участь у розробці планів, програм, пов'язаних з\nохороною навколишнього природного середовища, розробляти і\nпропагувати свої екологічні програми\";\n\"д) вільного доступу до екологічної інформації\";\nдоповнити пунктами \"и\" та \"і\" такого змісту:\n\"и) брати участь у підготовці проектів нормативно-правових\nактів з екологічних питань;\nі) оскаржувати в установленому законом порядку рішення про\nвідмову чи несвоєчасне надання за запитом екологічної інформації\nабо неправомірне відхилення запиту та його неповне задоволення\";\n7) статтю 25 викласти в такій редакції:\n\" Стаття 25. Інформація про стан навколишнього природного\nсередовища (екологічна інформація)\nІнформація про стан навколишнього природного середовища\n(екологічна інформація) - це будь-яка інформація в письмовій,\nаудіовізуальній, електронній чи іншій матеріальній формі про:\nстан навколишнього природного середовища чи його об'єктів -\nземлі, вод, надр, атмосферного повітря, рослинного і тваринного\nсвіту та рівні їх забруднення;\nбіологічне різноманіття і його компоненти, включаючи\nгенетично видозмінені організми та їх взаємодію із об'єктами\nнавколишнього природного середовища;\nджерела, фактори, матеріали, речовини, продукцію, енергію,\nфізичні фактори (шум, вібрацію, електромагнітне випромінювання,\nрадіацію), які впливають або можуть вплинути на стан навколишнього\nприродного середовища та здоров'я людей;\nзагрозу виникнення і причини надзвичайних екологічних\nситуацій, результати ліквідації цих явищ, рекомендації щодо\nзаходів, спрямованих на зменшення їх негативного впливу на\nприродні об'єкти та здоров'я людей;\nекологічні прогнози, плани і програми, заходи, в тому числі\nадміністративні, державну екологічну політику, законодавство про\nохорону навколишнього природного середовища;\nвитрати, пов'язані із здійсненням природоохоронних заходів за\nрахунок фондів охорони навколишнього природного середовища, інших\nджерел фінансування, економічний аналіз, проведений у процесі\nприйняття рішень з питань, що стосуються довкілля.\nОсновними джерелами такої інформації є дані моніторингу\nдовкілля, кадастрів природних ресурсів, реєстри, автоматизовані\nбази даних, архіви, а також довідки, що видаються уповноваженими\nна те органами державної влади, органами місцевого самоврядування,\nгромадськими організаціями, окремими посадовими особами\";\n8) доповнити статтею 25-1 такого змісту:\n\" Стаття 25-1. Екологічне інформаційне забезпечення\nСпеціально уповноважений центральний орган виконавчої влади з\nпитань екології та природних ресурсів, його органи на місцях,\nоргани місцевого самоврядування, підприємства, установи та\nорганізації, діяльність яких може негативно вплинути або впливає\nна стан навколишнього природного середовища, життя і здоров'я\nлюдей, зобов'язані забезпечувати вільний доступ населення до\nінформації про стан навколишнього природного середовища.\nЕкологічне інформаційне забезпечення здійснюється органами\nдержавної влади та органами місцевого самоврядування в межах їх\nповноважень шляхом:\nа) підготовки спеціально уповноваженим центральним органом\nвиконавчої влади з питань екології та природних ресурсів і подання\nна розгляд Верховної Ради України щорічної Національної доповіді\nпро стан навколишнього природного середовища в Україні, а після її\nрозгляду Верховною Радою України - опублікування окремим виданням\nта розміщення в системі Інтернет;\nб) щорічного інформування Радою міністрів Автономної\nРеспубліки Крим, обласними державними адміністраціями, Київською\nта Севастопольською міськими державними адміністраціями\nвідповідних рад та населення про стан навколишнього природного\nсередовища відповідних територій;\nв) систематичного інформування населення через засоби масової\nінформації про стан навколишнього природного середовища, динаміку\nйого змін, джерела забруднення, розміщення відходів чи іншої зміни\nнавколишнього природного середовища і характер впливу екологічних\nфакторів на здоров'я людей;\nг) негайного інформування про надзвичайні екологічні\nситуації;\nґ) передачі інформації, отриманої в результаті проведення\nмоніторингу довкілля, каналами інформаційних зв'язків органам,\nуповноваженим приймати рішення щодо отриманої інформації;\nд) забезпечення вільного доступу до екологічної інформації,\nяка не становить державної таємниці і міститься у списках,\nреєстрах, архівах та інших джерелах\".\n\n{ Пункт 2 розділу I втратив чинність на підставі Закону\nN 2059-VIII ( 2059-19 ) від 23.05.2017 }\n\n3. Пункт \"б\" частини першої статті 33 Закону України \"Про\nмісцеве самоврядування в Україні\" ( 280/97-ВР ) (Відомості\nВерховної Ради України, 1997 р., N 24, ст. 170) доповнити\nпідпунктом 11 такого змісту:\n\"11) створення та забезпечення функціонування місцевих\nекологічних автоматизованих інформаційно-аналітичних систем, які є\nскладовою мережі загальнодержавної екологічної автоматизованої\nінформаційно-аналітичної системи забезпечення доступу до\nекологічної інформації\".\n4. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити статтею 91-4 такого змісту:\n\" Стаття 91-4. Відмова від надання чи несвоєчасне надання\nекологічної інформації\nВідмова від надання чи несвоєчасне надання за запитами повної\nта достовірної екологічної інформації, передбаченої\nзаконодавством, -\nтягне за собою накладення штрафу на службових та посадових\nосіб від трьох до десяти неоподатковуваних мінімумів доходів\nгромадян\";\n2) у частині першій та пункті 1 частини другої статті 242-1\nцифри \"91-1 - 91-3\" замінити цифрами \"91-1 - 91-4\".\nII. Прикінцеві положення\n1. Цей Закон набирає чинності з дня його опублікування.\nПункт 3 розділу I, яким вносяться зміни до статті 33 Закону\nУкраїни \"Про місцеве самоврядування в Україні\" ( 280/97-ВР ),\nнабирає чинності з 1 січня 2004 року.\n2. Кабінету Міністрів України у шестимісячний строк з дня\nнабрання чинності цим Законом:\nпривести у відповідність із цим Законом свої\nнормативно-правові акти;\nзабезпечити приведення міністерствами, іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України Л.КУЧМА\n\nм. Київ, 28 листопада 2002 року\nN 254-IV\n\nПро внесення змін до деяких законодавчих актів України\nЗакон України від 28.11.2002 № 254-IV\n\nРедакція від 18.12.2017 , підстава — 2059-VIII\nПостійна адреса:\nhttps://zakon.rada.gov.ua/go/254-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}