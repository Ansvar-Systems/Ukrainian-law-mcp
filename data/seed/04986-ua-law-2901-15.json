{
  "id": "ua-law-2901-15",
  "type": "statute",
  "title": "Закон України (2901-15)",
  "title_en": "",
  "short_name": "2901-15",
  "status": "in_force",
  "issued_date": "2005-09-22",
  "url": "https://zakon.rada.gov.ua/laws/show/2901-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Сімейного кодексу\nУкраїни щодо збільшення розміру аліментів на дітей\n( Відомості Верховної Ради України (ВВР), 2006, N 1, ст.2 )\n\nВерховна Рада України п о с т а н о в л я є :\nI. Внести до Сімейного кодексу України ( 2947-14 ) (Відомості\nВерховної Ради України, 2002 р., N 21-22, ст. 135) такі зміни:\n1. Перше речення частини п'ятої статті 181 доповнити словами\n\"яка не може бути меншою, ніж 30 відсотків прожиткового мінімуму\nдля дитини відповідного віку\".\n2. Частину другу статті 182 викласти в такій редакції:\n\"2. Мінімальний розмір аліментів на одну дитину не може бути\nменшим, ніж 30 відсотків прожиткового мінімуму для дитини\nвідповідного віку, за винятком випадків, передбачених статтею 184\nцього Кодексу\".\n3. Статтю 184 доповнити частиною третьою такого змісту:\n\"3. Якщо розмір аліментів, визначений судом у твердій\nгрошовій сумі, менше мінімального розміру, передбаченого\nчастиною другою статті 182 цього Кодексу, то дитині призначається\nвідповідно до закону державна допомога в розмірі різниці між\nвизначеним розміром аліментів і 30 відсотками прожиткового\nмінімуму для дитини відповідного віку\".\n4. Статтю 188 доповнити частиною другою такого змісту:\n\"2. Батьки можуть бути звільнені від обов'язку утримувати\nдитину тільки за рішенням суду. Якщо дитина перестала отримувати\nдохід або її дохід зменшився, заінтересована особа має право\nзвернутися до суду з позовом про стягнення аліментів\".\n5. Частину другу статті 192 доповнити словами \"за заявою\nбатьків, уповноваженого територіальної громади, юридичної особи,\nна утриманні якої перебуває дитина, та за згодою органу опіки і\nпіклування\".\n6. Друге речення частини другої статті 272 викласти в такій\nредакції: \"При цьому сукупний розмір аліментів, що підлягає\nстягненню, не може бути меншим, ніж 30 відсотків прожиткового\nмінімуму для дитини відповідного віку\".\nII. Цей Закон набирає чинності з дня його опублікування, крім\nпункту 3 розділу I цього Закону, який набирає чинності з\n1 січня 2006 року.\n\nПрезидент України В.ЮЩЕНКО\n\nм. Київ, 22 вересня 2005 року\nN 2901-IV\n\nПро внесення змін до Сімейного кодексу України щодо збільшення розміру аліментів на дітей\nЗакон України від 22.09.2005 № 2901-IV\n\nПрийняття від 22.09.2005\nПостійна адреса:\nhttps://zakon.rada.gov.ua/go/2901-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}