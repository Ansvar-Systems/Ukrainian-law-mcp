{
  "id": "ua-law-4537-20",
  "type": "statute",
  "title": "Закон України (4537-20)",
  "title_en": "",
  "short_name": "4537-20",
  "status": "in_force",
  "issued_date": "2025-07-16",
  "url": "https://zakon.rada.gov.ua/laws/show/4537-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про санкції\" щодо застосування санкцій до суден, повітряних суден\n\nВерховна Рада України постановляє:\n\nI. Внести до Закону України \"Про санкції\" (Відомості Верховної Ради України, 2014 р., № 40, ст. 2018 із наступними змінами) такі зміни:\n\n1. Частину другу статті 1 викласти в такій редакції:\n\n\"2. Санкції можуть застосовуватися з боку України по відношенню до іноземної держави, іноземної юридичної особи, юридичної особи, яка знаходиться під контролем іноземної юридичної особи чи фізичної особи-нерезидента, до іноземців, осіб без громадянства, суден, повітряних суден, а також суб’єктів, які здійснюють терористичну діяльність, а санкції у виді позбавлення державних нагород - проти будь-яких нагороджених осіб, зазначених у частині четвертій статті 3 цього Закону\".\n\n2. У статті 3 :\n\nпункт 3 частини першої викласти в такій редакції:\n\n\"3) рішення та регламенти Ради Європейського Союзу щодо забезпечення національних інтересів та національної безпеки України\";\n\nдоповнити частиною п’ятою такого змісту:\n\n\"5. Підставою для застосування санкцій також є встановлення факту використання суден, повітряних суден у діяльності, що створює реальні та/або потенційні загрози національним інтересам, національній безпеці, суверенітету і територіальній цілісності України\".\n\n3. В абзаці першому частини третьої статті 5 слова \"осіб без громадянства, а також\" замінити словами \"осіб без громадянства, суден, повітряних суден, а також\".\n\n4. Частини першу і другу статті 5 -3 викласти в такій редакції:\n\n\"1. Державний реєстр санкцій (далі - Реєстр) - це інформаційно-комунікаційна система, що забезпечує збирання, накопичення, захист, облік, відображення, оброблення та надання інформації про всіх суб’єктів, судна, повітряні судна, щодо яких застосовано санкції.\n\n2. Реєстр створюється з метою надання безоплатного публічного доступу до актуальної та достовірної інформації про всіх суб’єктів, судна, повітряні судна, щодо яких застосовано санкції\".\n\n5. У статті 5 -4 :\n\nчастину восьму викласти в такій редакції:\n\n\"8. Об’єктами Реєстру є інформація про осіб, судна, повітряні судна, щодо яких застосовано санкції, які ідентифікуються за допомогою реєстрових номерів\";\n\nу частині десятій:\n\nпункт 2 викласти в такій редакції:\n\n\"2) перелік санкцій, що застосовуються, скасовуються чи змінюються, у розрізі кожної особи, судна, повітряного судна, щодо якої (якого) застосовано санкції\";\n\nу пункті 4:\n\nабзац перший викласти в такій редакції:\n\n\"4) перелік осіб, суден, повітряних суден, щодо яких застосовано санкції, та відомості для їх ідентифікації, зокрема\";\n\nпісля абзацу п’ятого доповнити трьома новими абзацами такого змісту:\n\n\"для суден, повітряних суден:\n\nсудна - назва судна, ідентифікаційний номер Міжнародної морської організації (номер IMO) - для морських суден, унікальний європейський ідентифікаційний номер (номер ENI) - для суден внутрішнього плавання, найменування судновласника, національна належність судна (держава, під прапором якої плаває судно), позивний сигнал судна, ідентифікатор морської рухомої служби (MMSI судна);\n\nповітряного судна - тип/модель судна, рік виготовлення, номер реєстраційного посвідчення, державний знак, заводський (серійний) номер, найменування власника, найменування експлуатанта повітряного судна\".\n\nУ зв’язку з цим абзаци шостий і сьомий вважати відповідно абзацами дев’ятим і десятим;\n\nпункт 5 викласти в такій редакції:\n\n\"5) відомості про суб’єкта внесення пропозиції про застосування, скасування чи внесення змін до санкцій щодо кожної особи, судна, повітряного судна, щодо якої (якого) застосовано санкції\";\n\nабзац перший частини одинадцятої викласти в такій редакції:\n\n\"11. До Реєстру може вноситися довідкова інформація, отримана в результаті інформаційних обмінів, із зазначенням джерела, зокрема додаткові ідентифікаційні дані осіб, суден, повітряних суден, щодо яких застосовано санкції\";\n\nчастину дев’ятнадцяту викласти в такій редакції:\n\n\"19. Програмне забезпечення Реєстру має забезпечувати:\n\n1) відображення детальних відомостей про осіб, судна, повітряні судна, щодо яких застосовано санкції;\n\n2) можливість пошуку в Реєстрі осіб, суден, повітряних суден, щодо яких застосовано санкції, за видом реєстрових даних;\n\n3) можливість автоматизації інформаційного обміну з іншими національними електронними інформаційними ресурсами та публічними електронними реєстрами, зокрема для оброблення інформації про блокування активів осіб, суден, повітряних суден, щодо яких застосовано санкції, передбачені пунктами 1 та 11 частини першої статті 4 цього Закону\";\n\nдоповнити частиною двадцятою такого змісту:\n\n\"20. Моніторинг застосування санкцій центральними органами виконавчої влади та державними органами, що ними координуються, здійснюється у порядку, встановленому Кабінетом Міністрів України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\n1) забезпечити прийняття нормативно-правових актів, необхідних для реалізації цього Закону;\n\n2) привести свої нормативно-правові акти у відповідність із цим Законом;\n\n3) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 липня 2025 року\n\n№ 4537-IX\n\nПро внесення змін до Закону України \"Про санкції\" щодо застосування санкцій до суден, повітряних суден\nЗакон України від 16.07.2025 № 4537-IX\n\nПрийняття від 16.07.2025\nПостійна адреса:\nhttps://zakon.rada.gov.ua/go/4537-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}