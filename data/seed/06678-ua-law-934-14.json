{
  "id": "ua-law-934-14",
  "type": "statute",
  "title": "Закон України (934-14)",
  "title_en": "",
  "short_name": "934-14",
  "status": "in_force",
  "issued_date": "1999-07-14",
  "url": "https://zakon.rada.gov.ua/laws/show/934-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art5",
      "section": "5",
      "title": "Стаття 5. Прикінцеві положення",
      "content": "1. Цей Закон набирає чинності з дня його опублікування і діє\nдо 1 січня 2002 року.\n2. Кабінету Міністрів України, Рахунковій палаті щорічно\nаналізувати результати економічного експерименту та інформувати\nВерховну Раду України про хід його виконання.\n3. Внести до деяких законів України такі зміни:\n1) У Законі України \"Про охорону навколишнього природного\nсередовища\" ( 1264-12 ) (Відомості Верховної Ради України, 1991\nр., N 41, ст. 546; 1996 р., N 15, ст. 70; 1998 р., N 34, ст. 230):\nчастину четверту статті 44 після слів \"витрати виробництва\"\nдоповнити словами \"але не більше 0,15 відсотка валових витрат для\nгірничо-металургійних підприємств, які беруть участь в\nекономічному експерименті, що проводиться з 1 липня 1999 року до 1\nсічня 2002 року\";\nстаттю 46 після частини четвертої доповнити новою частиною\nтакого змісту:\n\"Кошти від збору за забруднення навколишнього природного\nсередовища підприємствами гірничо-металургійного комплексу, які\nберуть участь в економічному експерименті, що проводиться з 1\nлипня 1999 року до 1 січня 2002 року, розподіляються між місцевими\n(сільськими, селищними, міськими), обласними та республіканським\nАвтономної Республіки Крим, а також Державним фондами охорони\nнавколишнього природного середовища у співвідношенні відповідно по\n10 відсотків, а 70 відсотків використовуються цими підприємствами\nна виконання природоохоронних заходів. За нецільове використання\nцих коштів до підприємств застосовуються штрафні санкції у розмірі\n100 відсотків сум, використаних за нецільовим призначенням, з\nнарахуванням пені у розмірі 120 відсотків облікової ставки\nНаціонального банку України\".\nУ зв'язку з цим частини п'яту та шосту вважати відповідно\nчастинами шостою та сьомою;\n2) У Законі України \"Про оподаткування прибутку підприємств\"\n( 334/94-ВР ) (Відомості Верховної Ради України, 1995 р., N 4, ст.\n28; 1997 р., N 27, ст. 181; 1998 р., N 10, ст. 35; 1999 р., N 1,\nст. 1):\nпідпункт 7.3.6 статті 7 доповнити абзацом такого змісту:\n\"Для підприємств гірничо-металургійного комплексу, які беруть\nучасть в економічному експерименті, що проводиться з 1 липня 1999\nроку до 1 січня 2002 року, будь-яка іноземна валюта, що перебувала\nна обліку платника податку на кінець звітного періоду,\nперераховується в гривні за офіційним валютним (обмінним) курсом\nНаціонального банку України, що діяв на останній робочий день\nзвітного періоду. При цьому позитивна або від'ємна різниця між\nрезультатом такого перерахунку та балансовою вартістю іноземної\nвалюти включається відповідно до валових доходів або валових\nвитрат платника податку - кредитора або до валових витрат чи\nвалових доходів платника податку - дебітора за наслідками звітного\nперіоду. Для наступного податкового періоду балансова вартість\nіноземної валюти прирівнюється до її вартості, визначеної на\nкінець попереднього звітного періоду, а заборгованість в іноземній\nвалюті перераховується у гривні в тому звітному періоді, в якому\nвона була погашена\";\nпункт 10.1 статті 10 доповнити абзацом такого змісту:\n\"Для підприємств гірничо-металургійного комплексу, які беруть\nучасть в економічному експерименті, що проводиться з 1 липня 1999\nроку до 1 січня 2002 року, тимчасово встановлюється ставка\nоподаткування прибутку в розмірі 30 відсотків діючої ставки, а\nрізниця у надходженні коштів, що утворилася від зміни ставки,\nспрямовується на поповнення обігових коштів підприємств\";\nабзац п'ятий пункту 22.4 статті 22 після слів \"дев'ять\nвідсотків\" доповнити словами \"а для підприємств\nгірничо-металургійного комплексу, які беруть участь в економічному\nексперименті, що проводиться з 1 липня 1999 року до 1 січня 2002\nроку, - п'ятнадцять відсотків\".\n3) У Законі України \"Про податок на додану вартість\"\n( 168/97-ВР ) (Відомості Верховної Ради України, 1997 р., N 21,\nст.156; 1999 р., N 26, ст.214):\nпідпункт 7.7.3 статті 7 доповнити абзацом такого змісту:\n\"Для підприємств гірничо-металургійного комплексу, які беруть\nучасть в економічному експерименті, що проводиться з 1 липня 1999\nроку до 1 січня 2002 року, у разі, коли за результатами звітного\nперіоду сума податку на додану вартість, визначена як різниця між\nзагальною сумою податкових зобов'язань та сумою податкового\nкредиту за будь-якими операціями з купівлі-продажу товарів (робіт,\nпослуг), має від'ємне значення, така сума підлягає відшкодуванню з\nДержавного бюджету України платнику податку протягом місяця, що\nнастає після подання податкової декларації. Підставою для\nотримання відшкодування є податкова декларація. Відшкодування\nздійснюється шляхом перерахування відповідних грошових сум з\nбюджетного рахунку на рахунок платника податку в установі банку,\nщо його обслуговує, або шляхом видачі казначейського векселя на\nсуму відшкодування з бюджету. Казначейський вексель приймається в\nрахунок сплати податків, зборів та інших обов'язкових платежів до\nДержавного бюджету України, акцизних і митних зборів, які\nстягуються під час митного оформлення товарів, та інших кредитів,\nабо за бажанням платника податку використовується в розрахунках\nміж резидентами відповідно до законодавства України\";\nпункт 11.5 статті 11 після абзацу третього доповнити новими\nабзацами такого змісту:\n\"для підприємств гірничо-металургійного комплексу, які беруть\nучасть в економічному експерименті, що проводиться з 1 липня 1999\nроку до 1 січня 2002 року, дія абзаців другого та третього цього\nпункту поширюється на податкові векселі, видані на імпортні\nтовари, митна вартість яких згідно з контрактом не перевищує 300\nтис. гривень;\nу разі несплати підприємствами гірничо-металургійного\nкомплексу податкового векселя до строку його погашення шляхом\nперерахування коштів сума, зазначена в податковому векселі,\nпогашається шляхом включення її до складу податкових зобов'язань і\nподаткового кредиту за звітний (податковий) період, в якому\nпередбачено погашення векселя, за умови, що митна вартість\nімпортних товарів за контрактом становить понад 300 тис. гривень\".\nУ зв'язку з цим абзаци четвертий - дев'ятий вважати\nвідповідно абзацами шостим - одинадцятим."
    }
  ],
  "definitions": []
}