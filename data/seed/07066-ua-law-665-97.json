{
  "id": "ua-law-665-97",
  "type": "statute",
  "title": "Закон України (665/97-ВР)",
  "title_en": "",
  "short_name": "665/97-ВР",
  "status": "in_force",
  "issued_date": "1997-11-21",
  "url": "https://zakon.rada.gov.ua/laws/show/665/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 5067-VI ( 5067-17 ) від 05.07.2012, ВВР,\n2013, N 24, ст.243 }\nПро внесення змін до Закону України\n\"Про зайнятість населення\"\n( Відомості Верховної Ради України (ВВР), 1998, N 11-12, ст. 44 )\n( Із змінами, внесеними згідно із Законами\nN 295-XIV ( 295-14 ) від 04.12.98, ВВР, 1999, N 1, ст. 6\nN 1310-XIV ( 1310-14 ) від 17.12.99, ВВР, 2000, N 3, ст. 22 )\n\nВерховна Рада України п о с т а н о в л я є :\nI. Внести до Закону України \"Про зайнятість населення\"\n( 803-12 ) (Відомості Верховної Ради УРСР, 1991 р., N 14, ст. 170;\nВідомості Верховної Ради України, 1992 р., N 12, ст. 169; 1993 р.,\nN 2, ст.3; 1994 р., N 45, ст. 408; 1996 р., N 3, ст.11, N 9,\nст.42; 1997 р., N 8, ст.62) такі зміни:\n1. У статті 2:\nчастину першу викласти у такій редакції:\n\"Безробітними визнаються працездатні громадяни працездатного\nвіку, які через відсутність роботи не мають заробітку або інших\nпередбачених законодавством доходів і зареєстровані у державній\nслужбі зайнятості як такі, що шукають роботу, готові та здатні\nприступити до підходящої роботи\";\nу частині третій:\nпідпункт \"б\" доповнити словами \"яка не потребує професійної\nпідготовки\";\nу підпункті \"в\" друге речення виключити;\nдоповнити статтю після частини третьої новою частиною\nчетвертою такого змісту:\n\"У разі відсутності підходящої роботи рішення про надання\nгромадянам статусу безробітних приймається державною службою\nзайнятості за їх особистими заявами з восьмого дня після\nреєстрації у центрі зайнятості за місцем проживання як таких, що\nшукають роботу. Реєстрація громадян провадиться при пред'явленні\nпаспорта і трудової книжки, а в разі потреби - військового квитка,\nдокумента про освіту або документів, які їх замінюють\".\nУ зв'язку з цим частину четверту вважати частиною п'ятою,\nвиклавши її у такій редакції:\n\"Порядок реєстрації, перереєстрації та ведення обліку\nгромадян, які шукають роботу, і безробітних державною службою\nзайнятості визначається Кабінетом Міністрів України\".\n2. У статті 4:\nназву статті викласти у такій редакції:\n\" Стаття 4. Державні гарантії права на вибір професії та виду\nдіяльності\";\nу пункті 1:\nпідпункт \"а\" викласти у такій редакції:\n\"а) добровільність праці, вибір або зміну професії та виду\nдіяльності\";\nу підпункті \"д\" слова \"і збереження середньої заробітної\nплати на період працевлаштування\" виключити;\nпідпункт \"є\" після слів \"допомоги по безробіттю\" доповнити\nсловами \"матеріальної допомоги по безробіттю\";\nпідпункт \"ж\" викласти у такій редакції:\n\"ж) включення періоду перепідготовки та навчання нових\nпрофесій, участі в оплачуваних громадських роботах, одержання\nдопомоги по безробіттю та матеріальної допомоги по безробіттю до\nзагального трудового стажу, а також до безперервного трудового\nстажу\".\n3. Статтю 5 викласти у такій редакції:\n\" Стаття 5. Додаткові гарантії зайнятості для окремих\nкатегорій населення\n1. Держава забезпечує надання додаткових гарантій щодо\nпрацевлаштування працездатним громадянам у працездатному віці, які\nпотребують соціального захисту і не здатні на рівних конкурувати\nна ринку праці, у тому числі: а) жінкам, які мають дітей віком до шести років; б) одиноким матерям, які мають дітей віком до чотирнадцяти\nроків або дітей-інвалідів; в) молоді, яка закінчила або припинила навчання у середніх\nзагальноосвітніх школах, професійно-технічних закладах освіти,\nзвільнилася зі строкової військової або альтернативної\n(невійськової) служби і якій надається перше робоче місце, дітям\n(сиротам), які залишилися без піклування батьків, а також особам,\nяким виповнилося п'ятнадцять років і які за згодою одного із\nбатьків або особи, яка їх замінює, можуть, як виняток, прийматися\nна роботу; г) особам передпенсійного віку (чоловікам по досягненні 58\nроків, жінкам - 53 років); д) особам, звільненим після відбуття покарання або\nпримусового лікування.\n2. Для працевлаштування зазначених у пункті 1 цієї статті\nкатегорій громадян місцеві державні адміністрації, виконавчі\nоргани відповідних рад за поданням центрів зайнятості бронюють на\nпідприємствах, в установах і організаціях, незалежно від форм\nвласності, з чисельністю понад 20 чоловік до 5 процентів загальної\nкількості робочих місць за робітничими професіями, у тому числі з\nгнучкими формами зайнятості. У разі скорочення чисельності або штату працівників\nпідприємств, установ і організацій у розмірі, що перевищує\nвстановлену квоту, місцеві державні адміністрації, виконавчі\nоргани відповідних рад зменшують або взагалі не встановлюють квоти\nдля цих підприємств, установ і організацій.\n3. У разі відмови у прийомі на роботу громадян із числа\nкатегорій, зазначених у пункті 1 цієї статті, у межах установленої\nброні з підприємств, установ і організацій державна служба\nзайнятості стягує штраф за кожну таку відмову у п'ятдесятикратному\nрозмірі неоподатковуваного мінімуму доходів громадян. Одержані\nкошти спрямовуються до місцевої частини державного фонду сприяння\nзайнятості населення і можуть використовуватися для фінансування\nвитрат підприємств, установ і організацій, які створюють робочі\nмісця для цих категорій населення понад встановлену квоту\".\n4. У статті 7:\nу пункті 1: у другому реченні частини першої слово \"квартал\" замінити\nсловом \"місяць\";\nчастину третю викласти у такій редакції: \"Для громадян, які вперше шукають роботу і не мають професії\n(спеціальності), підходящою вважається робота, яка потребує\nпопередньої професійної підготовки, або оплачувана робота\n(включаючи роботу тимчасового характеру), яка не потребує\nпрофесійної підготовки, а для громадян, які бажають відновити\nтрудову діяльність після перерви тривалістю понад шість місяців, -\nробота за спеціальністю, що потребує попередньої перепідготовки чи\nпідвищення кваліфікації, а в разі неможливості її надання - інша\nоплачувана робота за спорідненою професією (спеціальністю)\";\nдоповнити пункт частиною четвертою такого змісту:\n\"Для громадян, які працювали не за професією (спеціальністю)\nпонад шість місяців, підходящою вважається робота, яку вони\nвиконували за останнім місцем роботи, а робота за основною\nпрофесією (спеціальністю) може бути підходящою за умови\nпопередньої перепідготовки чи підвищення кваліфікації з\nурахуванням потреб ринку праці у цій професії (спеціальності)\";\nпункт 2 викласти у такій редакції: \"2. У разі неможливості надання громадянинові роботи за\nпрофесією (спеціальністю) протягом шести місяців безробіття\nпідходящою вважається робота, яка потребує зміни професії\n(спеціальності) з урахуванням здібностей, здоров'я громадянина і\nколишнього досвіду, доступних для нього видів навчання та потреб\nринку праці у цій професії (спеціальності). При зміні громадянами професії (спеціальності) за\nнаправленням державної служби зайнятості підходящою вважається\nробота як за новою, так і за попередньою професією (спеціальністю)\nза останнім місцем роботи\".\n5. Статтю 8 викласти у такій редакції:\n\" Стаття 8. Право громадян на працевлаштування\nГромадяни мають право на працевлаштування і вибір місця\nроботи шляхом звернення до підприємства, установи, організації,\nіндивідуального селянського (фермерського) господарства і до\nіншого роботодавця або при безплатному сприянні державної служби\nзайнятості. Іноземці та особи без громадянства, які прибули в Україну на\nвизначений термін, одержують право на трудову діяльність лише за\nнаявності в них дозволу на працевлаштування, виданого державною\nслужбою зайнятості України, якщо інше не передбачено міжнародними\nдоговорами України. У разі використання праці іноземців або осіб без громадянства\nбез дозволу державної служби зайнятості України з підприємств,\nустанов і організацій, незалежно від форм власності, державна\nслужба зайнятості стягує штраф за кожну таку особу у\nп'ятдесятикратному розмірі неоподатковуваного мінімуму доходів\nгромадян. Ці кошти спрямовуються до державного фонду сприяння\nзайнятості населення. Порядок і умови укладення трудового договору визначаються\nзаконодавством України про працю\".\n6. У статті 13:\nу пункті 1:\nабзац перший викласти у такій редакції:\n\"1. З метою створення умов для повного здійснення громадянами\nправа на працю держава передбачає\";\nдоповнити пункт абзацом такого змісту: \"організацію професійної орієнтації\".\n7. У статті 18:\nпункт 1 викласти у такій редакції: \"1. Для реалізації державної політики зайнятості населення,\nпрофесійної орієнтації, підготовки і перепідготовки,\nпрацевлаштування та соціальної підтримки тимчасово не працюючих\nгромадян у порядку, що визначається Кабінетом Міністрів України,\nстворюється державна служба зайнятості, діяльність якої\nздійснюється під керівництвом Міністерства праці та соціальної\nполітики України, місцевих державних адміністрацій та органів\nмісцевого самоврядування. Державна служба зайнятості складається з: Державного центру зайнятості Міністерства праці та соціальної\nполітики України, центру зайнятості Автономної Республіки Крим,\nобласних, Київського та Севастопольського міських, районних,\nміськрайонних, міських і районних у містах центрів зайнятості,\nцентрів організації професійного навчання незайнятого населення і\nцентрів професійної орієнтації населення, інспекцій по контролю за\nдодержанням законодавства про зайнятість населення. Регулювання правового становища державних службовців, які\nпрацюють у зазначених підрозділах державної служби зайнятості,\nздійснюється відповідно до Закону України \"Про державну службу\"\n( 3723-12 ). До складу державної служби зайнятості входять також навчальні\nзаклади професійної підготовки незайнятого населення,\nінформаційно-обчислювальні центри, територіальні та спеціалізовані\nбюро зайнятості, центри реабілітації населення, підприємства,\nустанови і організації, підпорядковані службі зайнятості\";\nпункт 3 викласти у такій редакції: \"3. Діяльність державної служби зайнятості фінансується за\nрахунок коштів державного фонду сприяння зайнятості населення,\nпередбачених на ці цілі\"; у пункті 4 слова \"державними і громадськими органами\"\nвиключити; пункти 5 і 6 викласти у такій редакції: \"5. Оподаткування діяльності підприємств та організацій, що\nвходять до складу державної служби зайнятості, здійснюється\nвідповідно до законодавства України. 6. Суб'єкти підприємницької діяльності можуть надавати платні\nпослуги, пов'язані з профорієнтацією населення, посередництвом у\nпрацевлаштуванні громадян в Україні та за кордоном, лише на\nпідставі дозволу (ліцензії), який видається Державним центром\nзайнятості Міністерства праці та соціальної політики України у\nпорядку, встановленому Кабінетом Міністрів України. При наданні\nзазначених послуг без такого дозволу (ліцензії) державна служба\nзайнятості стягує з суб'єктів підприємницької діяльності штраф у\nп'ятдесятикратному розмірі неоподатковуваного мінімуму доходів\nгромадян за кожну особу, якій надавалися такі послуги, та припиняє\nцей вид їх діяльності. Одержані кошти спрямовуються до державного\nфонду сприяння зайнятості населення\".\n8. У статті 19 ( 803-12 ):\nабзац сьомий пункту 1 викласти у такій редакції: \"надає послуги по працевлаштуванню та професійній орієнтації\nпрацівникам, які бажають змінити професію або місце роботи (у\nзв'язку з пошуками високооплачуваної роботи, зміною умов і режиму\nпраці тощо), вивільнюваним працівникам і незайнятому населенню\";\nу пункті 2:\nу частині першій:\nабзац дев'ятий викласти у такій редакції: \"в установленому законодавством порядку подавати громадянам\nдопомогу по безробіттю та матеріальну допомогу по безробіттю,\nприпиняти і відкладати їх виплати\";\nабзац десятий доповнити словами \"у порядку, визначеному\nзаконодавством України\"; доповнити пункт після абзацу десятого новими абзацами\nодинадцятим і дванадцятим такого змісту: \"стягувати з підприємств, установ і організацій, незалежно\nвід форм власності, суми прихованих або занижених обов'язкових\nзборів та недоїмок до державного фонду сприяння зайнятості\nнаселення; компенсувати до 50 процентів витрат підприємствам, установам\nі організаціям на перепідготовку працівників, які підлягають\nскороченню у зв'язку зі змінами в організації виробництва і праці,\nза умови їх працевлаштування\";\nчастину другу викласти у такій редакції: \"Розміри витрат та джерела їх фінансування у випадках,\nпередбачених цим пунктом, визначаються відповідно до законодавства\nУкраїни рішеннями місцевих державних адміністрацій та органів\nмісцевого самоврядування за поданням координаційних комітетів\nсприяння зайнятості\".\n9. Статтю 20 викласти у такій редакції:\n\" Стаття 20. Участь підприємств, установ і організацій у\nреалізації державної політики зайнятості\n1. Підприємства, установи і організації, незалежно від форм\nвласності, їх службові особи зобов'язані сприяти проведенню\nдержавної політики зайнятості на основі: додержання законодавства про працю, а також прийнятих\nвідповідно до нього умов договорів та угод; організації професійної підготовки, перепідготовки і\nпідвищення кваліфікації працівників, а також професійного\nперенавчання тих, хто підлягає вивільненню з виробництва; працевлаштування визначеної місцевими державними\nадміністраціями, виконавчими органами відповідних рад кількості\nосіб, які потребують соціального захисту і не здатні на рівних\nумовах конкурувати на ринку праці; інформування працівників про наявність вакантних робочих\nмісць (посад), у тому числі з неповним робочим часом. 2. Підприємствам, установам і організаціям, що активно\nсприяють розв'язанню проблем зайнятості населення в регіоні\n(шляхом створення додаткових робочих місць для працевлаштування чи\nорганізації оплачуваних громадських робіт або використання понад\nвстановлену квоту праці осіб, які потребують соціального захисту і\nне здатні на рівних умовах конкурувати на ринку праці), відповідно\nдо законодавства України надаються пільги щодо податків та інших\nплатежів до бюджету, які частково або повністю компенсують\nвитрати, пов'язані з прийняттям на роботу додаткової кількості\nпрацівників. 3. Підприємства, установи і організації в разі відмови у\nприйнятті на роботу спеціалістів, які були раніше ними заявлені,\nвідшкодовують державній службі зайнятості всі витрати, пов'язані з\nпрацевлаштуванням, професійною підготовкою, перепідготовкою,\nвиплатою допомоги по безробіттю та матеріальної допомоги по\nбезробіттю. Одержані кошти спрямовуються до місцевої частини\nдержавного фонду сприяння зайнятості населення. 4. Підприємства, установи і організації, незалежно від форм\nвласності, повинні зареєструватися у місцевих центрах зайнятості\nза місцезнаходженням як платники зборів до державного фонду\nсприяння зайнятості населення, щомісяця у повному обсязі надавати\nїм інформацію про наявність вільних робочих місць (вакантних\nпосад) та дані про працівників, які працюють неповний робочий день\n(тиждень), якщо це не передбачено трудовим договором, або не\nпрацюють у зв'язку з простоєм виробництва з не залежних від них\nпричин, і в десятиденний строк - про всіх прийнятих працівників\nзгідно з формами державної статистичної звітності та первинного\nобліку, затвердженими Державним комітетом статистики України.\nНесвоєчасна реєстрація або відмова від неї, неподання статистичних\nданих або подання їх недостовірними чи із запізненням тягнуть за\nсобою накладення на службових осіб штрафу у розмірі, передбаченому\nзаконодавством України. 5. При вивільненні працівників у зв'язку із змінами в\nорганізації виробництва і праці, у тому числі ліквідацією,\nреорганізацією або перепрофілюванням підприємств, установ,\nорганізацій, скороченням чисельності або штату працівників,\nпідприємства, установи, організації, незалежно від форм власності,\nповідомляють про це не пізніш як за два місяці у письмовій формі\nдержавну службу зайнятості, вказуючи підстави і строки\nвивільнення, найменування професій, спеціальностей, кваліфікації,\nрозмір оплати праці, а в десятиденний строк після вивільнення -\nсписки фактично вивільнених працівників. У разі неподання або порушення строків подання цих даних\nстягується штраф у розмірі річної заробітної плати за кожного\nвивільненого працівника. Ці кошти зараховуються до державного\nфонду сприяння зайнятості і використовуються для фінансування\nзаходів по працевлаштуванню та соціального захисту вивільнюваних\nпрацівників. 6. Порядок стягнення та розміри штрафів за невиконання вимог\nцієї статті з підприємств, установ і організацій встановлюються\nзаконодавством України\".\n10. Пункт 2 статті 21 викласти у такій редакції: \"2. Права і повноваження професійних спілок щодо забезпечення\nзахисту громадян від безробіття та його наслідків визначаються\nгенеральною, галузевими, регіональними угодами та колективними\nдоговорами, що укладаються профспілковими органами з власниками\nпідприємств, установ, організацій або уповноваженими ними органами\nвідповідно до законів України. Професійні спілки, власники підприємств, установ, організацій\nабо уповноважені ними органи проводять спільні консультації з\nпроблем зайнятості населення\".\n11. У статті 22:\nу пункті 1:\nабзац другий викласти у такій редакції: \"професійної орієнтації населення, професійного навчання\nвивільнюваних працівників і безробітних, сприяння в їх\nпрацевлаштуванні, виплати допомоги по безробіттю, матеріальної\nдопомоги по безробіттю\";\nдоповнити пункт абзацом сьомим такого змісту: \"відшкодування Пенсійному фонду України витрат, пов'язаних із\nдостроковим виходом працівників на пенсію\";\nу пункті 2:\nу частині першій:\nабзац перший викласти у такій редакції: \"2. Державний фонд сприяння зайнятості населення є\nзагальнодержавним позабюджетним цільовим фондом, самостійною\nфінансовою системою і утворюється на державному та місцевому\nрівнях за рахунок\";\nабзац третій викласти у такій редакції: \"зборів на обов'язкове соціальне страхування на випадок\nбезробіття\";\nдоповнити пункт 3 частиною другою такого змісту: \"Розподіл коштів державного фонду сприяння зайнятості\nнаселення на поточний рік і звіт про використання їх за минулий\nрік затверджуються Кабінетом Міністрів України разом з державною\nпрограмою зайнятості населення\".\n12. У статті 24:\nу пункті 1: абзац перший після слів \"що шукають роботу\" доповнити словом\n\"безробітних\";\nдоповнити пункт абзацом такого змісту: \"пошуку роботи вперше і відсутності професії\n(спеціальності)\".\n13. У статті 25: в абзаці першому слова \"Держава сприяє\" замінити словами\n\"Держава створює умови\";\nпідпункт \"б\" викласти у такій редакції: \"б) виплата матеріальної допомоги в період професійної\nпідготовки, перепідготовки або підвищення кваліфікації\"; підпункт \"в\" доповнити словами \"матеріальної допомоги по\nбезробіттю\".\n14. У статті 26:\nу пункті 1: у частині першій: в абзаці першому слова \"не пізніше десяти календарних днів до\nзакінчення тримісячного строку як таких, що шукають роботу,\nгарантується\" замінити словами \"протягом семи календарних днів\nпісля звільнення як таких, що шукають роботу, гарантується\";\nпідпункти \"а\" і \"б\" викласти у такій редакції: \"а) надання статусу безробітного, якщо протягом семи днів\nпрацівнику не було запропоновано підходящої роботи; б) право на одержання допомоги по безробіттю у розмірі 100\nпроцентів середньої заробітної плати за останнім місцем роботи\nпротягом 60 календарних днів, 75 процентів - протягом 90\nкалендарних днів і 50 процентів - протягом наступних 210\nкалендарних днів, але не більше середньої заробітної плати, що\nсклалася в народному господарстві відповідної області за минулий\nмісяць, і не нижче встановленого законодавством розміру\nмінімальної заробітної плати\";\nдоповнити пункт після частини першої новою частиною такого\nзмісту: \"Витрати, пов'язані із достроковим виходом на пенсію,\nздійснюються за рахунок коштів Пенсійного фонду України з\nнаступним відшкодуванням цих витрат із державного фонду сприяння\nзайнятості населення\".\nУ зв'язку з цим частину другу вважати частиною третьою;\nпункт 2 викласти у такій редакції: \"2. У разі коли вивільнений працівник без поважних причин\nсвоєчасно не зареєструвався у державній службі зайнятості як\nтакий, що шукає роботу, він втрачає пільги, передбачені цією\nстаттею, а умови виплати допомоги по безробіттю та її розмір\nвстановлюються на підставі статей 28 і 29 цього Закону, а якщо цей\nпрацівник відмовився від двох пропозицій підходящої роботи в\nперіод пошуку роботи, він втрачає право на надання статусу\nбезробітного строком на три місяці з подальшою перереєстрацією як\nтакого, що шукає роботу. Умови виплати допомоги по безробіттю та\nїї розмір встановлюються при цьому на підставі статей 28 і 29\nцього Закону\";\nдоповнити статтю після пункту 2 новим пунктом 3 такого\nзмісту: \"3. На працівників, які звільняються з підприємств, установ і\nорганізацій, незалежно від форм власності, у зв'язку з відселенням\nабо самостійним переселенням з території радіоактивного\nзабруднення і зареєструвалися у місячний строк після звільнення в\nдержавній службі зайнятості як такі, що шукають роботу,\nпоширюється дія пункту 1 цієї статті\".\nУ зв'язку з цим пункти 3 і 4 вважати відповідно пунктами\n4 і 5.\n15. Статті 27 і 28 викласти у такій редакції:\n\" Стаття 27. Розмір матеріальної допомоги в період професійної\nпідготовки та перепідготовки\n1. Громадянам, зареєстрованим у державній службі зайнятості\nяк такі, що шукають роботу і безробітні, згідно з пунктом 1\nстатті 26 цього Закону, в період професійної підготовки і\nперепідготовки виплачується матеріальна допомога в розмірі 75\nпроцентів їх середньої заробітної плати за останнім місцем роботи,\nале не більше середньої заробітної плати, що склалася в народному\nгосподарстві відповідної області за минулий місяць, і не нижче\nвстановленого законодавством розміру мінімальної заробітної плати. 2. Громадянам, які звільнилися з підприємств, установ і\nорганізацій з інших причин, ніж встановлені пунктом 1 статті 26\nцього Закону, або які вперше шукають роботу, або тривалий час\n(більше шести місяців) не працюють, або закінчили навчання у\nпрофесійно-технічних і вищих закладах освіти чи звільнилися зі\nстрокової військової або альтернативної (невійськової) служби,\nзареєстрованим у державній службі зайнятості як такі, що шукають\nроботу і безробітні, у період професійної підготовки і\nперепідготовки виплачується матеріальна допомога у розмірі\nдопомоги по безробіттю, передбаченої для цієї категорії громадян.\nСтаття 28. Умови виплати допомоги по безробіттю громадянам,\nзареєстрованим на загальних підставах\n1. У державній службі зайнятості громадяни реєструються на\nзагальних підставах як такі, що шукають роботу, крім осіб, які\nреєструються на підставі статті 26 цього Закону. 2. Право на допомогу по безробіттю мають незайняті\n(непрацюючі) громадяни, визнані у встановленому порядку\nбезробітними. 3. Допомога по безробіттю виплачується з восьмого дня після\nреєстрації громадянина у державній службі зайнятості до\nпрацевлаштування, але не більше 360 календарних днів протягом двох\nроків; для осіб передпенсійного віку (підпункт \"г\" пункту 1\nстатті 5 цього Закону) - до 720 календарних днів, а громадянам,\nякі бажають відновити трудову діяльність після тривалої (більше\nшести місяців) перерви, та громадянам, які вперше шукають роботу,\nдопомога по безробіттю виплачується не більше 180 календарних\nднів. 4. У період пошуку роботи та безробіття громадянин\nзобов'язаний сприяти своєму працевлаштуванню відповідно до\nрекомендацій працівників державної служби зайнятості\".\n16. У статті 29:\nназву статті і пункт 1 викласти у такій редакції:\n\" Стаття 29. Розміри допомоги по безробіттю громадянам,\nзареєстрованим на загальних підставах\n1. Громадянам, зареєстрованим на загальних підставах у\nдержавній службі зайнятості як такі, що шукають роботу, визнані у\nвстановленому порядку безробітними і мають право на одержання\nдопомоги по безробіттю, гарантується її виплата у розмірі: а) не менше 50 процентів середньої заробітної плати за\nпопереднім місцем роботи, але не більше середньої заробітної\nплати, що склалася в народному господарстві відповідної області за\nминулий місяць, і не нижче встановленого законодавством розміру\nмінімальної заробітної плати, якщо громадянин протягом 12 місяців,\nщо передували початку безробіття, працював не менше 26 календарних\nтижнів; б) не нижче встановленого законодавством розміру мінімальної\nзаробітної плати - у всіх інших випадках, включаючи громадян, які\nшукають роботу вперше або після тривалої (більше шести місяців)\nперерви\";\nпункти 2 і 4 виключити.\nУ зв'язку з цим пункти 3 і 5 вважати відповідно пунктами\n2 і 3.\n17. У статті 30:\nназву статті і пункт 1 викласти у такій редакції: \" Стаття 30. Припинення та відкладення виплати допомоги по\nбезробіттю і матеріальної допомоги по безробіттю\n1. Виплата допомоги по безробіттю та матеріальної допомоги по\nбезробіттю припиняється у разі: а) працевлаштування безробітного; б) поновлення безробітного на роботі за рішенням суду; в) вступу до навчального закладу на навчання з відривом від\nвиробництва; г) проходження професійної підготовки, перепідготовки та\nпідвищення кваліфікації за направленням державної служби\nзайнятості; д) призову на строкову військову або альтернативну\n(невійськову) службу; е) набрання законної сили вироком суду про позбавлення волі\nабо направлення на лікування до лікувально-трудового\nпрофілакторію; є) отримання права на пенсію відповідно до законодавства\nУкраїни; ж) переїзду на постійне місце проживання в іншу місцевість\n(район, місто); з) закінчення строку їх виплати; и) одержання допомоги по безробіттю або матеріальної допомоги\nпо безробіттю обманним шляхом; і) подання письмової заяви про бажання здійснювати догляд за\nдитиною до досягнення нею трирічного віку; ї) подання до державної служби зайнятості письмової заяви про\nвідмову від послуг державної служби зайнятості; й) смерті безробітного\";\nу пункті 2:\nабзац перший викласти у такій редакції: \"2. Виплата допомоги по безробіттю відкладається на строк до\nтрьох місяців у разі\";\nу підпункті \"а\" слова \"сімейної допомоги\" замінити словами\n\"державної допомоги сім'ям з дітьми\";\nдоповнити пункт частиною другою такого змісту: \"Виплата матеріальної допомоги по безробіттю може\nвідкладатися на зазначений строк у разі порушення вимог пункту 4\nстатті 28 цього Закону\";\nу пункті 3:\nу частині першій:\nабзац перший викласти у такій редакції: \"3. Виплата допомоги по безробіттю та матеріальної допомоги\nпо безробіттю припиняється на строк до трьох місяців у разі\";\nпідпункти \"в\" і \"г\" викласти у такій редакції: \"в) порушення громадянином умов і строку його реєстрації та\nперереєстрації як безробітного; г) перереєстрації безробітного, який був знятий з обліку за\nневідвідування центру зайнятості більше місяця без поважних причин\nта не сприяв своєму працевлаштуванню\";\nчастину другу викласти у такій редакції: \"Строк, на який припиняється виплата допомоги по безробіттю\nабо матеріальної допомоги по безробіттю, зараховується до\nзагального періоду виплати допомог, зазначених у пункті 3 статті\n28 і пункті 1 статті 31 цього Закону\".\n18. Статтю 31 викласти у такій редакції:\n\" Стаття 31. Матеріальна допомога по безробіттю\n1. Безробітні після закінчення строку виплати допомоги по\nбезробіттю можуть одержувати протягом 180 календарних днів\nматеріальну допомогу по безробіттю у розмірі до 75 процентів\nвстановленої законодавством мінімальної заробітної плати за умови,\nщо середньомісячний сукупний доход на члена сім'ї не перевищує\nвстановленого законодавством неоподатковуваного мінімуму доходів\nгромадян. 2. У разі смерті безробітного або особи, яка перебувала на\nйого утриманні, членам сім'ї безробітного або особі, яка\nздійснювала поховання, виплачується допомога на поховання у\nрозмірі, встановленому законодавством. 3. Кожному з членів сім'ї, які перебувають на утриманні\nбезробітного, а також громадянам, у яких закінчився строк виплати\nдопомоги по безробіттю, матеріальної допомоги по безробіттю,\nподається одноразова матеріальна допомога у розмірі 50 процентів\nустановленої законодавством мінімальної заробітної плати. 4. Умови подання матеріальної допомоги по безробіттю та іншої\nдопомоги визначаються Кабінетом Міністрів України\". 19. У тексті Закону слова \"місцеві Ради народних депутатів\",\n\"виконавчі комітети місцевих Рад народних депутатів\", \"Ради\nнародних депутатів\", \"стипендія\" в усіх відмінках замінити\nвідповідно словами \"місцеві державні адміністрації, виконавчі\nоргани відповідних рад\", \"місцеві державні адміністрації, органи\nмісцевого самоврядування\", \"місцеві державні адміністрації,\nвиконавчі органи відповідних рад\", \"матеріальна допомога\" у\nвідповідних відмінках.\nII. Прикінцеві положення.\n1. Ввести в дію Закон України \"Про внесення змін до Закону\nУкраїни \"Про зайнятість населення\" з дня його опублікування. Абзац сьомий пункту 1 статті 22 і підпункт \"б\" пункту 1\nстатті 26 Закону України \"Про зайнятість населення\" ( 803-12 ) (у\nредакції цього Закону) ввести в дію з 1 січня 1999 року. ( На часткову зміну абзацу другого пункту 1 розділу II установити,\nщо підпункт \"б\" пункту 1 статті 26 Закону України \"Про зайнятість\nнаселення\" вводиться в дію з 1 січня 2000 року згідно із Законом\nN 295-XIV ( 295-14 ) від 04.12.98 )\n( На часткову зміну абзацу другого пункту 1 розділу II установити,\nщо підпункт \"б\" пункту 1 статті 26 Закону України \"Про зайнятість\nнаселення\" вводиться в дію з 1 січня 2001 року згідно із Законом\nN 1310-XIV ( 1310-14 ) від 17.12.99 )\n2. Кабінету Міністрів України до 1 січня 1998 року: розробити та затвердити порядок відшкодування Пенсійному\nфонду України витрат, пов'язаних із достроковим виходом\nпрацівників на пенсію, та витрат на виплату допомоги по безробіттю\nпротягом двох перших місяців вивільнюваним працівникам; подати до Верховної Ради України у встановленому порядку\nпроект Закону про соціальний захист працівників, які працюють у\nрежимі неповного робочого дня (тижня) або перебувають у вимушених\nвідпустках без збереження заробітної плати у зв'язку з тимчасовою\nзупинкою виробництва, та їх матеріальну підтримку.\n\nПрезидент України Л.КУЧМА\n\nм. Київ, 21 листопада 1997 року\nN 665/97-ВР\n\nПро внесення змін до Закону України \"Про зайнятість населення\"\nЗакон України від 21.11.1997 № 665/97-ВР\n\nВтрата чинності від 01.01.2013 , підстава — 5067-VI\nПостійна адреса:\nhttps://zakon.rada.gov.ua/go/665/97-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}