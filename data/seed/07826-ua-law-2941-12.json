{
  "id": "ua-law-2941-12",
  "type": "statute",
  "title": "Закон України (2941а-12)",
  "title_en": "",
  "short_name": "2941а-12",
  "status": "in_force",
  "issued_date": "1993-01-26",
  "url": "https://zakon.rada.gov.ua/laws/show/2941а-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Кодексу\nУкраїни про адміністративні правопорушення\n\n( Відомості Верховної Ради України (ВВР), 1993, N 12, ст.100 )\n\nВерховна Рада України п о с т а н о в л я є :\nВнести до Кодексу України про адміністративні правопорушення\n( 80731-10 , 80732-10 ) такі зміни і доповнення:\nДоповнити Кодекс статтями 164-2 і 234-1 такого змісту:\n\" Стаття 164-2. Порушення законодавства з фінансових\nпитань\nПриховування в обліку валютних та інших доходів,\nнепродуктивних витрат і збитків, відсутність бухгалтерського\nобліку або ведення його з порушенням установленого порядку,\nвнесення неправдивих даних до бухгалтерської або статистичної\nзвітності, несвоєчасне або неякісне проведення інвентаризацій\nгрошових коштів і матеріальних цінностей, перешкоджання\nпрацівникам державної контрольно-ревізійної служби у проведенні\nревізій та перевірок, невжиття заходів щодо відшкодування з\nвинних осіб збитків від недостач, розтрат, крадіжок і\nбезгосподарності - тягнуть за собою накладення штрафу від одного до п'яти\nмінімальних розмірів заробітної плати.\nТі самі дії, вчинені особою, яку протягом року було піддано\nадміністративному стягненню за одне з правопорушень, зазначених у\nчастині першій цієї статті,- тягнуть за собою накладення штрафу від трьох до десяти\nмінімальних розмірів заробітної плати\".\n\" Стаття 234-1. Органи державної контрольно-ревізійної\nслужби в Україні\nОргани державної контрольно-ревізійної служби в Україні\nрозглядають справи про адміністративні правопорушення, пов'язані з\nпорушенням законодавства з фінансових питань (стаття 164-2). Від імені державної контрольно-ревізійної служби в Україні\nрозглядати справи про адміністративні правопорушення і накладати\nадміністративні стягнення мають право начальник Головного\nконтрольно-ревізійного управління України та його заступники,\nначальники контрольно-ревізійних управлінь в Республіці Крим,\nобластях, містах Києві і Севастополі та їх заступники\".\n\nПрезидент України Л.КРАВЧУК\n\nм. Київ, 26 січня 1993 року\nN 2941а-XII\n\nПро внесення змін і доповнень до Кодексу України про адміністративні правопорушення\nЗакон України від 26.01.1993 № 2941а-XII\n\nПрийняття від 26.01.1993\nПостійна адреса:\nhttps://zakon.rada.gov.ua/go/2941%D0%B0-12\nЗаконодавство України\nстаном на 22.02.2026\n\nчинний"
    }
  ],
  "definitions": []
}