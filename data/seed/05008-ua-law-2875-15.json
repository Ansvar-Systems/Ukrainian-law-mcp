{
  "id": "ua-law-2875-15",
  "type": "statute",
  "title": "Закон України (2875-15)",
  "title_en": "",
  "short_name": "2875-15",
  "status": "in_force",
  "issued_date": "2005-09-08",
  "url": "https://zakon.rada.gov.ua/laws/show/2875-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\n( Відомості Верховної Ради України (ВВР), 2005, N 52, ст.562 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88\nЗаконом\nN 1404-VIII ( 1404-19 ) від 02.06.2016, ВВР, 2016, N 30, ст.542 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n2. У статті 81-1 Господарського процесуального кодексу\nУкраїни ( 1798-12 ) (Відомості Верховної Ради України, 1992 р.,\nN 6, ст. 56; 2001 р., N 36, ст. 188):\n1) частину сьому викласти у такій редакції:\n\"На вимогу хоча б одного учасника судового процесу у суді\nпершої чи апеляційної інстанції при розгляді справи по суті або за\nініціативою суду здійснюється фіксування судового процесу з\nдопомогою звукозаписувального технічного засобу\";\n2) доповнити частинами восьмою і дев'ятою такого змісту:\n\"Відтворення технічного запису судового процесу здійснюється\nв судовому засіданні при розгляді справи судом у першій інстанції,\nв апеляційному чи касаційному порядку, а також при розгляді\nзауважень на протокол судового засідання на вимогу сторін чи за\nініціативою суду.\nПитання про видачу копії технічного запису учаснику процесу,\nпро його відтворення поза судовим засіданням вирішуються\nголовуючим у кожному окремому випадку залежно від обставин\".\n3. У Цивільному процесуальному кодексі України ( 1618-15 )\n(Відомості Верховної Ради України, 2004 р., NN 40-42, ст. 492;\n2005 р., N 35-37, ст.446):\n1) у частині четвертій статті 18 слово \"п'яти\" замінити\nсловами \"не менше трьох\";\n2) у частині другій статті 99 слова \"у видачі судового\nнаказу\" замінити словами \"в прийнятті заяви про видачу судового\nнаказу або у разі скасування судового наказу\";\n3) частину четверту статті 110 викласти у такій редакції:\n\"4. Позови, пов'язані з відшкодуванням шкоди, завданої особі\nнезаконними рішеннями, діями чи бездіяльністю органу дізнання,\nдосудового слідства, прокуратури або суду, можуть пред'являтися\nтакож за місцем проживання позивача\";\n4) у статті 222:\nназву викласти у такій редакції:\n\" Стаття 222. Видача або направлення копій судового рішення\nособам, які брали участь у справі\";\nчастину першу виключити;\n5) у частині першій статті 263 слова та цифри \"пунктами 1 і 3\nстатті 258\" замінити словами та цифрами \"пунктами 1 і 3\nстатті 261\";\n6) у статті 332:\nчастину першу доповнити словами \"колегією у складі трьох\nсуддів у нарадчій кімнаті без повідомлення осіб, які беруть участь\nу справі\";\nу частині п'ятій слова \"частинами другою, третьою цієї\nстатті\" замінити словами \"частинами третьою, четвертою цієї\nстатті\";\n7) частину першу статті 333 викласти у такій редакції:\n\"1. У касаційному порядку справа розглядається колегією у\nскладі п'яти суддів без повідомлення осіб, які беруть участь у\nсправі. У разі необхідності особи, які брали участь у справі,\nможуть бути викликані для надання пояснень у справі\";\n8) абзац п'ятий пункту 1 частини першої статей 345 і 346\nвиключити;\n9) розділ XI \"Прикінцеві та перехідні положення\" доповнити\nпунктом 2-1 такого змісту:\n\"2-1. До 1 січня 2008 року повне фіксування судового\nзасідання за допомогою звукозаписувального технічного засобу\nздійснюється судом тільки за вимогою особи, яка бере участь у\nсправі, або за ініціативою суду. В усіх інших випадках хід\nсудового засідання фіксується у протоколі судового засідання, у\nякому зазначаються:\n1) рік, місяць, число і місце проведення судового засідання;\n2) час початку судового засідання;\n3) найменування суду, який розглядає справу, прізвище та\nініціали судді (суддів), секретаря судового засідання;\n4) справа, що розглядається, імена (найменування) сторін та\nінших осіб, які беруть участь у справі;\n5) відомості про присутність осіб, які беруть участь у\nсправі, експертів, спеціалістів, перекладачів, свідків або про їх\nвідсутність, причини відсутності та про вручення їм судових\nповісток;\n6) відомості про роз'яснення сторонам та іншим особам, які\nберуть участь у справі, їхніх процесуальних прав та обов'язків;\n7) усі розпорядження головуючого та ухвали, постановлені без\nвиходу до нарадчої кімнати, а також відомості про проголошення\nухвал, постановлених у нарадчій кімнаті;\n8) основний зміст заяв і клопотань сторін та інших осіб, які\nберуть участь у справі, та ходу їх обговорення;\n9) основний зміст пояснень осіб, які беруть участь у справі,\nа також показання свідків, усні роз'яснення та доповнення\nекспертами своїх висновків; усні роз'яснення спеціалістів;\n10) подані в судовому засіданні докази, хід дослідження\nдоказів, а у разі, якщо докази не додаються до справи, - номер,\nдата та зміст письмових доказів, а також ознаки і властивості\nречових доказів;\n11) зміст судових дебатів;\n12) відомості про проголошення рішення, ухвали за\nрезультатами розгляду справи та роз'яснення особам, які беруть\nучасть у справі, змісту рішення, ухвали, порядку і строку їх\nоскарження, а також права та строк на ознайомлення з протоколом\nсудового засідання, подання на нього зауважень;\n13) час закінчення судового засідання у справі.\nУ протоколі судового засідання відображаються всі істотні\nмоменти розгляду справи в тій послідовності, в якій вони мали\nмісце в судовому засіданні.\nПротокол складається секретарем судового засідання. Протокол\nповинен бути оформлений та підписаний головуючим і секретарем\nсудового засідання не пізніше трьох днів з дня закінчення судового\nзасідання. У разі необхідності строк для оформлення та підписання\nпротоколу може бути продовжено головуючим, але не більше ніж на\nдесять днів після закінчення судового засідання. Про підписання\nпротоколу повідомляються особи, які беруть участь у справі.\nОсоби, які беруть участь у справі, мають право знайомитися з\nпротоколом судового засідання і протягом трьох днів після їх\nповідомлення про підписання протоколу або після закінчення строку\nна підписання протоколу подавати свої письмові зауваження щодо\nнеповноти або неправильності протоколу.\nГоловуючий розглядає зауваження до протоколу і в разі згоди з\nними посвідчує їх правильність. У разі незгоди головуючого із\nподаними зауваженнями вони розглядаються судом з повідомленням\nосіб, які брали участь у справі, про час і місце проведення\nсудового засідання.\nРозглянувши зауваження, суд постановляє ухвалу, якою\nпосвідчує правильність зауважень або відхиляє їх. У разі пропуску\nстроку подання зауважень і відсутності підстав для його поновлення\nсуд залишає їх без розгляду.\nЗауваження повинні бути розглянуті не пізніше п'яти днів з\nдня їх надходження до суду.\nЗауваження приєднуються до матеріалів справи, в тому числі,\nякщо їх не було розглянуто у зв'язку з вибуттям головуючого.\n4. Розділ VII \"Прикінцеві та перехідні положення\" Кодексу\nадміністративного судочинства України ( 2747-15 ) доповнити\nпунктом 2-1 такого змісту:\n\"2-1. До 1 січня 2008 року повне фіксування судового\nзасідання за допомогою звукозаписувального технічного засобу\nздійснюється судом тільки за вимогою особи, яка бере участь у\nсправі, або за ініціативою суду. В усіх інших випадках хід\nсудового засідання фіксується у протоколі судового засідання, у\nякому зазначаються:\n1) рік, місяць, число і місце проведення судового засідання;\n2) час початку судового засідання;\n3) найменування адміністративного суду, який розглядає\nсправу, прізвище та ініціали судді (суддів), секретаря судового\nзасідання;\n4) справа, що розглядається, імена (найменування) сторін та\nінших осіб, які беруть участь у справі;\n5) відомості про присутність осіб, які беруть участь у\nсправі, експертів, спеціалістів, перекладачів, свідків або про їх\nвідсутність, причини відсутності та про вручення їм повісток;\n6) відомості про роз'яснення сторонам та іншим особам, які\nберуть участь у справі, їхніх процесуальних прав та обов'язків;\n7) усі розпорядження головуючого та ухвали, постановлені без\nвиходу до нарадчої кімнати, а також відомості про проголошення\nухвал, постановлених у нарадчій кімнаті;\n8) основний зміст заяв і клопотань сторін та інших осіб, які\nберуть участь у справі, та ходу їх обговорення;\n9) основний зміст пояснень осіб, які беруть участь у справі,\nа також показання свідків, усні роз'яснення та доповнення\nекспертами своїх висновків; усні роз'яснення спеціалістів;\n10) подані в судовому засіданні докази, хід дослідження\nдоказів, а у разі, якщо докази не додаються до справи, - номер,\nдата та зміст письмових доказів, а також ознаки і властивості\nречових доказів;\n11) зміст судових дебатів;\n12) відомості про проголошення постанови, ухвали за\nрезультатами розгляду справи та роз'яснення особам, які беруть\nучасть у справі, змісту постанови, ухвали, порядку і строку їх\nоскарження, а також права та строк на ознайомлення з протоколом\nсудового засідання, подання на нього зауважень;\n13) час закінчення судового засідання у справі.\nУ протоколі судового засідання відображаються всі істотні\nмоменти розгляду справи в тій послідовності, в якій вони мали\nмісце в судовому засіданні.\nПротокол складається секретарем судового засідання. Протокол\nповинен бути оформлений та підписаний головуючим і секретарем\nсудового засідання не пізніше трьох днів з дня закінчення судового\nзасідання. У разі необхідності строк для оформлення та підписання\nпротоколу може бути продовжено головуючим, але не більше ніж на\nдесять днів після закінчення судового засідання. Про підписання\nпротоколу повідомляються особи, які беруть участь у справі.\nОсоби, які беруть участь у справі, мають право знайомитися з\nпротоколом судового засідання і протягом трьох днів після їх\nповідомлення про підписання протоколу або після закінчення строку\nна підписання протоколу подавати свої письмові зауваження щодо\nнеповноти або неправильності протоколу.\nГоловуючий розглядає зауваження до протоколу і в разі згоди з\nними посвідчує їх правильність. У разі незгоди головуючого із\nподаними зауваженнями вони розглядаються судом з повідомленням\nосіб, які брали участь у справі, про дату, час і місце проведення\nсудового засідання.\nРозглянувши зауваження, суд постановляє ухвалу, якою\nпосвідчує правильність зауважень або відхиляє їх. У разі пропуску\nстроку подання зауважень і відсутності підстав для його поновлення\nсуд залишає їх без розгляду.\nЗауваження повинні бути розглянуті не пізніше п'яти днів з\nдня їх надходження до суду.\nЗауваження приєднуються до справи, в тому числі, якщо їх не\nбуло розглянуто у зв'язку з вибуттям головуючого\".\n\n{ Пункт 5 розділу I втратив чинність на підставі Закону\nN 1404-VIII ( 1404-19 ) від 02.06.2016 }\n\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 8 вересня 2005 року\nN 2875-IV\n\nПро внесення змін до деяких законодавчих актів України\nЗакон України від 08.09.2005 № 2875-IV\n\nРедакція від 05.10.2016 , підстава — 1404-VIII\nПостійна адреса:\nhttps://zakon.rada.gov.ua/go/2875-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}