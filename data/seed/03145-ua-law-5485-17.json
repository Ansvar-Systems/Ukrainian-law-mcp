{
  "id": "ua-law-5485-17",
  "type": "statute",
  "title": "Закон України (5485-17)",
  "title_en": "",
  "short_name": "5485-17",
  "status": "in_force",
  "issued_date": "2012-11-20",
  "url": "https://zakon.rada.gov.ua/laws/show/5485-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\nПро внесення змін до Закону України\n\"Про електроенергетику\" щодо стимулювання виробництва\nелектроенергії з альтернативних джерел енергії\n( Відомості Верховної Ради (ВВР), 2013, N 51, ст.714 )\n\nВерховна Рада України п о с т а н о в л я є :\nI. Внести до Закону України \"Про електроенергетику\"\n( 575/97-ВР ) (Відомості Верховної Ради України, 1998 р., N 1,\nст. 1 із наступними змінами) такі зміни:\n1. У статті 1:\n1) абзац тридцять четвертий викласти в такій редакції:\n\"зелений\" тариф - спеціальний тариф, за яким закуповується\nелектрична енергія, вироблена на об'єктах електроенергетики, у\nтому числі на введених в експлуатацію чергах будівництва\nелектричних станцій (пускових комплексах), з альтернативних джерел\nенергії (крім доменного та коксівного газів, а з використанням\nгідроенергії - вироблена лише мікро-, міні- та малими\nгідроелектростанціями)\";\n2) після абзацу тридцять четвертого доповнити двома новими\nабзацами такого змісту:\n\"мікрогідроелектростанція - електрична станція, що виробляє\nелектричну енергію за рахунок використання гідроенергії,\nвстановлена потужність якої не перевищує 200 КВт;\nмінігідроелектростанція - електрична станція, що виробляє\nелектричну енергію за рахунок використання гідроенергії,\nвстановлена потужність якої становить більше 200 КВт, але не\nперевищує 1 МВт\".\nУ зв'язку з цим абзаци тридцять п'ятий - сорок п'ятий вважати\nвідповідно абзацами тридцять сьомим - сорок сьомим;\n3) абзац тридцять сьомий викласти в такій редакції:\n\"мала гідроелектростанція - електрична станція, що виробляє\nелектричну енергію за рахунок використання гідроенергії,\nвстановлена потужність якої становить більше 1 МВт, але не\nперевищує 10 МВт\";\n4) після абзацу тридцять сьомого доповнити чотирма новими\nабзацами такого змісту:\n\"вітрова електроустановка - електрична установка, що\nперетворює кінетичну енергію вітру на електричну енергію;\nвітрова електростанція - група вітрових електричних установок\nабо окрема вітрова електроустановка, устаткування і споруди,\nрозташовані на одній території, які функціонально зв'язані між\nсобою і становлять єдиний комплекс, призначений для вироблення\nелектроенергії шляхом перетворення кінетичної енергії вітру в\nелектричну енергію;\nчерга будівництва електричної станції - група електричних\nустановок або окрема установка, устаткування і споруди,\nрозташовані на одній території, які функціонально зв'язані між\nсобою і становлять єдиний комплекс, призначений для вироблення\nелектроенергії, що відповідно до проектної документації на\nбудівництво є визначеною частиною об'єкта електроенергетики. Черга\nбудівництва електричної станції може складатися з пускових\nкомплексів;\nгарантія походження електричної енергії - документ, виданий\nорганом, уповноваженим Кабінетом Міністрів України, на запит\nвиробника електричної енергії, який підтверджує, що частка або\nвизначена кількість електричної енергії вироблена з альтернативних\nджерел енергії (крім доменного та коксівного газів, а з\nвикористанням гідроенергії - лише мікро-, міні- та малими\nгідроелектростанціями)\".\nУ зв'язку з цим абзаци тридцять восьмий - сорок сьомий\nвважати відповідно абзацами сорок другим - п'ятдесят першим.\n2. В абзаці п'ятнадцятому статті 5, абзаці дванадцятому\nчастини першої статті 12 та в абзаці шостому частини восьмої\nстатті 15 слова \"малі гідроелектростанції\" в усіх відмінках\nзамінити словами \"мікро-, міні- та малі гідроелектростанції\" у\nвідповідному відмінку.\n3. Частини першу - третю статті 15 замінити шістьма частинами\nтакого змісту:\n\"Купівля всієї електричної енергії, виробленої на\nелектростанціях, потужність чи обсяг відпуску яких перевищують\nграничні показники (крім випадків, передбачених цим Законом), та\nвесь її оптовий продаж здійснюються на оптовому ринку електричної\nенергії України. Функціонування інших оптових ринків електричної\nенергії в Україні забороняється.\nЕлектрична енергія, вироблена на теплоелектроцентралях, що\nвходять до складу енергопостачальників, може бути реалізована ними\nсамостійно для споживання на території здійснення ліцензованої\nдіяльності.\nЕлектрична енергія, вироблена на об'єктах електроенергетики з\nальтернативних джерел енергії (крім доменного та коксівного газів,\nа з використанням гідроенергії - лише мікро-, міні- та малими\nгідроелектростанціями), може бути реалізована на оптовому ринку\nелектричної енергії України, за договорами зі споживачами або за\nдоговорами з енергопостачальниками.\nОптовий ринок електричної енергії України зобов'язаний\nкупувати у суб'єктів господарювання, яким встановлено \"зелений\"\nтариф, всю електричну енергію, вироблену на об'єктах\nелектроенергетики з альтернативних джерел енергії (крім доменного\nта коксівного газів, а з використанням гідроенергії - вироблену\nлише мікро-, міні- та малими гідроелектростанціями), за \"зеленим\"\nтарифом незалежно від величини встановленої потужності чи обсягів\nїї відпуску. Енергопостачальники зобов'язані купувати електричну\nенергію, вироблену на об'єктах електроенергетики з альтернативних\nджерел енергії, у випадках, обсягах та за цінами, визначеними цією\nстаттею.\nЕлектрична енергія, вироблена з енергії сонячного\nвипромінювання об'єктами електроенергетики (генеруючими\nустановками) приватних домогосподарств, величина встановленої\nпотужності яких не перевищує 10 КВт, придбавається\nенерогопостачальниками, що здійснюють постачання електричної\nенергії за регульованим тарифом на території провадження\nліцензійної діяльності, за \"зеленим\" тарифом в обсязі, що\nперевищує місячне споживання електроенергії такими приватними\nдомогосподарствами. Виробництво електроенергії з енергії сонячного\nвипромінювання приватними домогосподарствами здійснюється без\nвідповідної ліцензії. Порядок продажу та обліку такої\nелектроенергії, а також розрахунків за неї затверджується\nнаціональною комісією, що здійснює державне регулювання у сфері\nенергетики.\nДля підтвердження походження електричної енергії, виробленої\nз альтернативних джерел енергії, суб'єкту господарської\nдіяльності - виробнику електричної енергії з альтернативних джерел\nенергії (крім доменного та коксівного газів, а з використанням\nгідроенергії - виробленої лише мікро-, міні- та малими\nгідроелектростанціями) на його запит орган, уповноважений\nКабінетом Міністрів України, видає гарантію походження електричної\nенергії. Порядок видачі, використання та припинення дії гарантії\nпоходження електричної енергії для суб'єктів господарської\nдіяльності, що виробляють електричну енергію з альтернативних\nджерел енергії (крім доменного та коксівного газів, а з\nвикористанням гідроенергії - виробленої лише мікро-, міні- та\nмалими гідроелектростанціями), встановлюється Кабінетом Міністрів\nУкраїни\".\nУ зв'язку з цим частини четверту - восьму вважати відповідно\nчастинами сьомою - одинадцятою.\n4. Статтю 17-1 викласти в такій редакції:\n\" Стаття 17-1. Стимулювання виробництва електроенергії з\nальтернативних джерел енергії\n\"Зелений\" тариф встановлюється національною комісією, що\nздійснює державне регулювання у сфері енергетики, на електричну\nенергію, вироблену на об'єктах електроенергетики, у тому числі на\nвведених в експлуатацію чергах будівництва електричних станцій\n(пускових комплексах) з альтернативних джерел енергії (крім\nдоменного та коксівного газів, а з використанням гідроенергії -\nвироблену лише мікро-, міні- та малими гідроелектростанціями), за\nумови виконання вимог щодо місцевої складової, передбачених цим\nЗаконом.\n\"Зелений\" тариф встановлюється для кожного суб'єкта\nгосподарювання, який виробляє електричну енергію з альтернативних\nджерел енергії, за кожним видом альтернативної енергії та для\nкожного об'єкта електроенергетики (або для кожної черги\nбудівництва електростанції (пускового комплексу).\n\"Зелений\" тариф на електричну енергію, вироблену генеруючими\nустановками приватних домогосподарств, встановлюється єдиним.\n\"Зелений\" тариф для суб'єктів господарювання, які виробляють\nелектричну енергію з енергії вітру, встановлюється на рівні\nроздрібного тарифу для споживачів другого класу напруги на\nсічень 2009 року, помноженого на коефіцієнт \"зеленого\" тарифу для\nелектроенергії, виробленої з енергії вітру.\n\"Зелений\" тариф для суб'єктів господарювання, які виробляють\nелектричну енергію з біомаси, встановлюється на рівні роздрібного\nтарифу для споживачів другого класу напруги на січень 2009 року,\nпомноженого на коефіцієнт \"зеленого\" тарифу для електроенергії,\nвиробленої з біомаси. У цьому Законі біомасою є невикопна\nбіологічно відновлювана речовина органічного походження у вигляді\nвідходів лісового та сільського господарства (рослинництва і\nтваринництва), рибного господарства та технологічно пов'язаних з\nними галузей промисловості, що зазнає біологічного розкладу, а\nтакож складова промислових або побутових відходів, що здатна до\nбіологічного розкладу.\n\"Зелений\" тариф для суб'єктів господарювання, які виробляють\nелектричну енергію з біогазу, встановлюється на рівні роздрібного\nтарифу для споживачів другого класу напруги на січень 2009 року,\nпомноженого на коефіцієнт \"зеленого\" тарифу для електроенергії,\nвиробленої з біогазу. У цьому Законі біогазом є газ, що\nутворюється з біомаси.\n\"Зелений\" тариф для суб'єктів господарювання, які виробляють\nелектричну енергію з енергії сонячного випромінювання,\nвстановлюється на рівні роздрібного тарифу для споживачів другого\nкласу напруги на січень 2009 року, визначеного із застосуванням\nтарифного коефіцієнта, що застосовується для пікового періоду часу\n(для тризонної тарифної класифікації), помноженого на коефіцієнт\n\"зеленого\" тарифу для електроенергії, виробленої з енергії\nсонячного випромінювання.\n\"Зелений\" тариф для приватних домогосподарств, які виробляють\nелектричну енергію з енергії сонячного випромінювання,\nвстановлюється на рівні роздрібного тарифу для споживачів другого\nкласу напруги на січень 2009 року, визначеного із застосуванням\nтарифного коефіцієнта, що застосовується для пікового періоду часу\n(для тризонної тарифної класифікації), помноженого на коефіцієнт\n\"зеленого\" тарифу для електроенергії, виробленої з енергії\nсонячного випромінювання для приватних домогосподарств.\n\"Зелений\" тариф для суб'єктів господарювання, які\nексплуатують мікро-, міні- або малі гідроелектростанції,\nвстановлюється на рівні роздрібного тарифу для споживачів другого\nкласу напруги на січень 2009 року, визначеного із застосуванням\nтарифного коефіцієнта, що застосовується для пікового періоду часу\n(для тризонної тарифної класифікації), помноженого на коефіцієнт\n\"зеленого\" тарифу для електроенергії, виробленої відповідно мікро,\nміні- або малими гідроелектростанціями.\nКоефіцієнт \"зеленого\" тарифу для електроенергії, виробленої з\nвикористанням альтернативних джерел енергії, встановлюється на\nрівні:\n----------------------------------------------------------------------------------------------\n| Категорії об'єктів | Коефіцієнт \"зеленого\" тарифу для об'єктів, |\n|електроенергетики, для| введених в експлуатацію |\n| яких застосовується | |\n| \"зелений\" тариф | |\n|----------------------+---------------------------------------------------------------------|\n| |по 31.03.2013|з 01.04.2013 |з 01.01.2015 |з 01.01.2020 |з 01.01.2025 |\n| | включно |по 31.12.2014|по 31.12.2019|по 31.12.2024|по 31.12.2029|\n|----------------------+-------------+-------------+-------------+-------------+-------------|\n|для електроенергії, | 1,20 | - | - | - | - |\n|виробленої з енергії | | | | | |\n|вітру об'єктами | | | | | |\n|електроенергетики, | | | | | |\n|величина встановленої | | | | | |\n|потужності яких не | | | | | |\n|перевищує 600 КВт | | | | | |\n|----------------------+-------------+-------------+-------------+-------------+-------------|\n|для електроенергії, | 1,40 | - | - | - | - |\n|виробленої з енергії | | | | | |\n|вітру об'єктами | | | | | |\n|електроенергетики, | | | | | |\n|величина встановленої | | | | | |\n|потужності яких більша| | | | | |\n|за 600 КВт, але не | | | | | |\n|перевищує 2000 КВт | | | | | |\n|----------------------+-------------+-------------+-------------+-------------+-------------|\n|для електроенергії, | 2,10 | - | - | - | - |\n|виробленої з енергії | | | | | |\n|вітру об'єктами | | | | | |\n|електроенергетики, | | | | | |\n|величина встановленої | | | | | |\n|потужності яких | | | | | |\n|перевищує 2000 КВт | | | | | |\n|----------------------+-------------+-------------+-------------+-------------+-------------|\n|для електроенергії, | - | 1,20 | 1,08 | 0,96 | 0,84 |\n|виробленої з енергії | | | | | |\n|вітру | | | | | |\n|вітроелектростанціями,| | | | | |\n|які складаються з | | | | | |\n|вітроустановок | | | | | |\n|одиничною встановленою| | | | | |\n|потужністю не більше | | | | | |\n|600 КВт | | | | | |\n|----------------------+-------------+-------------+-------------+-------------+-------------|\n|для електроенергії, | - | 1,40 | 1,26 | 1,12 | 0,98 |\n|виробленої з енергії | | | | | |\n|вітру | | | | | |\n|вітроелектростанціями,| | | | | |\n|які складаються з | | | | | |\n|вітроустановок | | | | | |\n|одиничною встановленою| | | | | |\n|потужністю від | | | | | |\n|600 КВт, але не більше| | | | | |\n|2000 КВт | | | | | |\n|----------------------+-------------+-------------+-------------+-------------+-------------|\n|для електроенергії, | - | 2,10 | 1,89 | 1,68 | 1,47 |\n|виробленої з енергії | | | | | |\n|вітру | | | | | |\n|вітроелектростанціями,| | | | | |\n|які складаються з | | | | | |\n|вітроустановок | | | | | |\n|одиничною встановленою| | | | | |\n|потужністю від | | | | | |\n|2000 КВт та більше | | | | | |\n|----------------------+-------------+-------------+-------------+-------------+-------------|\n|для електроенергії, | 2,30 | 2,30 | 2,07 | 1,84 | 1,61 |\n|виробленої з біомаси | | | | | |\n|----------------------+-------------+-------------+-------------+-------------+-------------|\n|для електроенергії, | - | 2,30 | 2,07 | 1,84 | 1,61 |\n|виробленої з біогазу | | | | | |\n|----------------------+-------------+-------------+-------------+-------------+-------------|\n|для електроенергії, | 4,80 | 3,50 | 3,15 | 2,80 | 2,45 |\n|виробленої з енергії | | | | | |\n|сонячного | | | | | |\n|випромінювання | | | | | |\n|наземними об'єктами | | | | | |\n|електроенергетики | | | | | |\n|----------------------+-------------+-------------+-------------+-------------+-------------|\n|для електроенергії, | 4,60 | 3,60 | 3,24 | 2,88 | 2,52 |\n|виробленої з енергії | | | | | |\n|сонячного | | | | | |\n|випромінювання | | | | | |\n|об'єктами | | | | | |\n|електроенергетики, які| | | | | |\n|вмонтовані | | | | | |\n|(встановлені) на дахах| | | | | |\n|та/або фасадах | | | | | |\n|будинків, будівель та | | | | | |\n|споруд, величина | | | | | |\n|встановленої | | | | | |\n|потужності яких | | | | | |\n|перевищує 100 КВт | | | | | |\n|----------------------+-------------+-------------+-------------+-------------+-------------|\n|для електроенергії, | 4,40 | 3,70 | 3,33 | 2,96 | 2,59 |\n|виробленої з енергії | | | | | |\n|сонячного | | | | | |\n|випромінювання | | | | | |\n|об'єктами | | | | | |\n|електроенергетики, які| | | | | |\n|вмонтовані | | | | | |\n|(встановлені) на дахах| | | | | |\n|та/або фасадах | | | | | |\n|будинків, будівель та | | | | | |\n|споруд, величина | | | | | |\n|встановленої | | | | | |\n|потужності яких не | | | | | |\n|перевищує 100 КВт | | | | | |\n|----------------------+-------------+-------------+-------------+-------------+-------------|\n|для електроенергії, | - | 3,70 | 3,33 | 2,96 | 2,59 |\n|виробленої з енергії | | | | | |\n|сонячного | | | | | |\n|випромінювання | | | | | |\n|об'єктами | | | | | |\n|електроенергетики, які| | | | | |\n|вмонтовані | | | | | |\n|(встановлені) на дахах| | | | | |\n|та/або фасадах | | | | | |\n|приватних | | | | | |\n|домогосподарств | | | | | |\n|(будинків, будівель та| | | | | |\n|споруд), величина | | | | | |\n|встановленої | | | | | |\n|потужності яких не | | | | | |\n|перевищує 10 КВт | | | | | |\n|----------------------+-------------+-------------+-------------+-------------+-------------|\n|для електроенергії, | 1,20 | 2,00 | 1,80 | 1,60 | 1,40 |\n|виробленої | | | | | |\n|мікрогідроелектро- | | | | | |\n|станціями | | | | | |\n|----------------------+-------------+-------------+-------------+-------------+-------------|\n|для електроенергії, | 1,20 | 1,60 | 1,44 | 1,28 | 1,12 |\n|виробленої | | | | | |\n|мінігідроелектро- | | | | | |\n|станціями | | | | | |\n|----------------------+-------------+-------------+-------------+-------------+-------------|\n|для електроенергії, | 1,20 | 1,20 | 1,08 | 0,96 | 0,84 |\n|виробленої малими | | | | | |\n|гідроелектростанціями | | | | | |\n----------------------------------------------------------------------------------------------\nУ разі якщо на об'єкті електроенергетики, у тому числі на\nвведених в експлуатацію чергах будівництва електричних станцій\n(пускових комплексах), що використовують альтернативні джерела\nенергії (крім доменного та коксівного газів, а з використанням\nгідроенергії - вироблену лише мікро-, міні- та малими\nгідроелектростанціями), відповідно до цієї статті мають\nзастосовуватися різні коефіцієнти \"зеленого\" тарифу, на такому\nоб'єкті має бути встановлений окремий комерційний облік за кожною\nчергою (пусковим комплексом) та/або установкою, для яких\nзастосовується окремий коефіцієнт \"зеленого\" тарифу.\nДля суб'єктів господарювання та приватних домогосподарств,\nякі виробляють електричну енергію з використанням альтернативних\nджерел енергії, \"зелений\" тариф встановлюється до 1 січня\n2030 року.\nФіксований мінімальний розмір \"зеленого\" тарифу для суб'єктів\nгосподарювання встановлюється шляхом перерахування у євро\n\"зеленого\" тарифу, розрахованого за правилами цього Закону, станом\nна 1 січня 2009 року за офіційним валютним курсом Національного\nбанку України на зазначену дату.\n\"Зелений\" тариф не може бути менший за фіксований мінімальний\nрозмір \"зеленого\" тарифу, який на кожну дату встановлення\nроздрібних тарифів для споживачів перераховується у національну\nвалюту за офіційним валютним курсом Національного банку України на\nтаку дату.\n\"Зелений\" тариф для електроенергії, виробленої з\nальтернативних джерел енергії на об'єктах електроенергетики,\nбудівництво яких розпочате після 1 січня 2012 року, встановлюється\nза умови дотримання розміру місцевої складової, визначеного цим\nЗаконом. Вимога щодо дотримання розміру місцевої складової не\nпоширюється на генеруючі установки приватних домогосподарств, а\nтакож на мікро-, міні- та малі гідроелектростанції.\nДержава гарантує, що для суб'єктів господарювання, які\nвиробляють електричну енергію з альтернативних джерел енергії на\nвведених в експлуатацію об'єктах електроенергетики, буде\nзастосовуватися порядок стимулювання виробництва електроенергії з\nальтернативних джерел енергії, встановлений відповідно до положень\nцієї статті на дату введення в експлуатацію об'єктів\nелектроенергетики, у тому числі введених в експлуатацію черг\nбудівництва електричних станцій (пускових комплексів), які\nвиробляють електроенергію з альтернативних джерел енергії. У разі\nвнесення змін до законодавства, що регулює порядок стимулювання\nвиробництва електроенергії з альтернативних джерел енергії,\nсуб'єкти господарювання можуть обрати новий порядок стимулювання.\nДержава гарантує закріплення на законодавчому рівні на весь\nстрок застосування \"зеленого\" тарифу вимог щодо закупівлі всієї\nелектроенергії, виробленої на об'єктах електроенергетики, у тому\nчислі введених в експлуатацію чергах будівництва електричних\nстанцій (пускових комплексах), що використовують альтернативні\nджерела енергії (крім доменного та коксівного газів, а з\nвикористанням гідроенергії - вироблену лише мікро-, міні- та\nмалими гідроелектростанціями), і не проданої за договорами\nбезпосередньо споживачам або енергопостачальним компаніям, за\nвстановленим \"зеленим\" тарифом, а також щодо розрахунків за таку\nелектроенергію у повному обсязі, у встановлені строки та грошовими\nкоштами у порядку, встановленому законом.\nРоздрібна ціна на електричну енергію, що використовується\nсуб'єктами господарської діяльності, які реалізують інноваційні\nпроекти, зареєстровані у встановленому законом порядку, що\nпередбачають впровадження та виробництво обладнання, а також\nматеріалів, сировини і комплектуючих для виробництва обладнання,\nяке виробляє енергію з використанням альтернативних джерел\nенергії, встановлюється на строк виконання відповідного\nінноваційного проекту на рівні роздрібного тарифу для споживачів\nвідповідного класу напруги, встановленого станом на 1 січня року,\nв якому здійснено реєстрацію інноваційного проекту\".\n5. Доповнити статтею 17-3 такого змісту:\n\" Стаття 17-3. Місцева складова при створенні об'єкта\nелектроенергетики\nДля об'єктів електроенергетики, які виробляють електроенергію\nз альтернативних джерел енергії (крім доменного та коксівного\nгазів) та будівництво яких розпочате після 1 січня 2012 року,\n\"зелений\" тариф застосовується за умови дотримання вимог щодо\nрозміру місцевої складової. У разі недотримання вимог щодо розміру\nмісцевої складової тариф на електроенергію для таких об'єктів\nелектроенергетики, у тому числі введених в експлуатацію черг\nбудівництва електричних станцій (пускових комплексів),\nвстановлюється на рівні оптової ринкової ціни електричної енергії\nбез врахування дотаційних сертифікатів, що фактично склався за\nпопередній розрахунковий період.\nМісцевою складовою для цілей цього Закону є частка визначених\nцим Законом складових об'єкта електроенергетики (елементів\nмісцевої складової) українського походження, використаних при\nстворенні об'єкта електроенергетики.\nРозмір місцевої складової для об'єктів електроенергетики, які\nвиробляють електроенергію з енергії вітру, сонячного\nвипромінювання та біомаси, будівництво яких розпочато після\n1 січня 2012 року та які введені в експлуатацію після 1 липня\n2013 року, встановлюється на рівні не менш як 30 відсотків, а для\nоб'єктів електроенергетики, які виробляють електроенергію з\nенергії вітру, сонячного випромінювання та біомаси, будівництво\nяких розпочато після 1 січня 2012 року та які введені в\nексплуатацію після 1 липня 2014 року, встановлюється на рівні не\nменш як 50 відсотків.\nРозмір місцевої складової для об'єктів електроенергетики, які\nвиробляють електроенергію з біогазу, будівництво яких розпочато\nпісля 1 січня 2012 року та які введені в експлуатацію після\n1 січня 2014 року, встановлюється на рівні не менш як\n30 відсотків, а для об'єктів електроенергетики, які виробляють\nелектроенергію з біогазу, будівництво яких розпочато після 1 січня\n2012 року та які введені в експлуатацію після 1 січня 2015 року,\nвстановлюється на рівні не менш як 50 відсотків.\nПідтвердженням початку будівництва об'єкта електроенергетики,\nщо виробляє електричну енергію з альтернативних джерел енергії, є\nвиданий уповноваженим органом дозвіл на виконання будівельних\nробіт або зареєстрована відповідно до законодавства декларація про\nпочаток виконання будівельних робіт відповідного об'єкта.\nПідтвердженням введення в експлуатацію об'єкта\nелектроенергетики, у тому числі черги будівництва електричної\nстанції (пускового комплексу), що виробляє електричну енергію з\nальтернативних джерел енергії, є виданий уповноваженим органом\nсертифікат, що засвідчує відповідність закінченого будівництвом\nоб'єкта проектній документації та підтверджує його готовність до\nексплуатації, або зареєстрована відповідно до законодавства\nдекларація про готовність об'єкта до експлуатації.\nПорядок визначення розміру місцевої складової для об'єктів\nелектроенергетики, у тому числі введених в експлуатацію черг\nбудівництва електричних станцій (пускових комплексів), що\nвиробляють електричну енергію з альтернативних джерел енергії\n(крім доменного та коксівного газів), затверджується національною\nкомісією, що здійснює державне регулювання у сфері енергетики.\nВідповідність розміру місцевої складової вимогам,\nвстановленим цим Законом, визначається на підставі поданого\nсуб'єктом господарювання розрахунку та підтверджуючих документів\nнаціональною комісією, що здійснює державне регулювання у сфері\nенергетики, з урахуванням таких фіксованих часток:\nа) для об'єктів електроенергетики, у тому числі введених в\nексплуатацію черг будівництва електричних станцій (пускових\nкомплексів), які виробляють електричну енергію з енергії вітру:\n------------------------------------------------------------------\n| Елементи місцевої |Операції, що повинні | Фіксована частка, |\n| складової | бути здійснені на | % |\n| | території України | |\n|----------------------+---------------------+-------------------|\n|Лопаті |виробництво | 15 |\n|----------------------+---------------------+-------------------|\n|Башта |виробництво | 15 |\n|----------------------+---------------------+-------------------|\n|Гондола |зборка | 30 |\n|----------------------+---------------------+-------------------|\n|Головна рама |виробництво | 5 |\n|----------------------+---------------------+-------------------|\n|Головний вал |виробництво | 5 |\n|----------------------+---------------------+-------------------|\n|Ротор |виробництво (лиття) | 5 |\n| |---------------------+-------------------|\n| |зборка | 5 |\n|----------------------+---------------------+-------------------|\n|Роботи з будівництва |виконання | 20 |\n|----------------------+---------------------+-------------------|\n|Разом | | 100; |\n------------------------------------------------------------------\nб) для об'єктів електроенергетики, у тому числі введених в\nексплуатацію черг будівництва електричних станцій (пускових\nкомплексів), які виробляють електричну енергію з енергії сонячного\nвипромінювання:\n------------------------------------------------------------------\n| Елементи місцевої |Операції, що повинні | Фіксована частка, |\n| складової | бути здійснені на | % |\n| | території України | |\n|----------------------+---------------------+-------------------|\n|Полікристалічний |виробництво | 32 |\n|кремній | | |\n|----------------------+---------------------+-------------------|\n|Зливки |виробництво | 13 |\n|монокристалічні, | | |\n|мультикристалічні або | | |\n|псевдо-моно- | | |\n|кристалічні | | |\n|----------------------+---------------------+-------------------|\n|Пластини |виробництво | 7 |\n|монокристалічні або | | |\n|мультикристалічні | | |\n|----------------------+---------------------+-------------------|\n|Фотоелектричні |виробництво | 20 |\n|елементи | | |\n|----------------------+---------------------+-------------------|\n|Фотоелектричні модулі |зборка | 23 |\n|----------------------+---------------------+-------------------|\n|Роботи з будівництва |виконання | 5 |\n|----------------------+---------------------+-------------------|\n|Разом | | 100; |\n------------------------------------------------------------------\nв) для об'єктів електроенергетики, у тому числі введених в\nексплуатацію черг будівництва електричних станцій (пускових\nкомплексів), які виробляють електричну енергію з біомаси:\n------------------------------------------------------------------\n| Елементи місцевої |Операції, що повинні | Фіксована частка, |\n| складової | бути здійснені на | % |\n| | території України | |\n|----------------------+---------------------+-------------------|\n|Турбіна |виробництво | 25 |\n|----------------------+---------------------+-------------------|\n|Бойлер |виробництво | 35 |\n|----------------------+---------------------+-------------------|\n|Роботи з будівництва |виконання | 40 |\n|----------------------+---------------------+-------------------|\n|Разом | | 100; |\n------------------------------------------------------------------\nг) для об'єктів електроенергетики, у тому числі введених в\nексплуатацію черг будівництва електричних станцій (пускових\nкомплексів), які виробляють електричну енергію з біогазу:\n------------------------------------------------------------------\n| Елементи місцевої |Операції, що повинні | Фіксована частка, |\n| складової | бути здійснені на | % |\n| | території України | |\n|----------------------+---------------------+-------------------|\n|Біореактор для |виробництво | 35 |\n|гідролізу | | |\n|----------------------+---------------------+-------------------|\n|Когенератор |виробництво | 35 |\n|----------------------+---------------------+-------------------|\n|Роботи з будівництва |виконання | 30 |\n|----------------------+---------------------+-------------------|\n|Разом | | 100. |\n------------------------------------------------------------------\nУкраїнське походження елементів місцевої складової (крім\nробіт з будівництва) визначається місцем здійснення визначених цим\nЗаконом операцій щодо елементів місцевої складової на території\nУкраїни та підтверджується сертифікатом походження, виданим у\nвстановленому порядку Торгово-промисловою палатою України (її\nрегіональними представництвами) або уповноваженим органом\nіноземної держави (щодо товарів, які імпортуються).\nУкраїнське походження робіт з будівництва визнається таким за\nумови реєстрації на території України місцезнаходження підрядників\n(генерального підрядника, підрядників), які виконували роботи з\nбудівництва об'єкта електроенергетики, що підтверджується випискою\n(витягом) з Єдиного державного реєстру юридичних осіб та фізичних\nосіб - підприємців\".\nII. Прикінцеві положення\n1. Цей Закон набирає чинності з 1 квітня 2013 року, крім\nабзацу десятого пункту 4 розділу I цього Закону (щодо встановлення\n\"зеленого\" тарифу для приватних домогосподарств, які виробляють\nелектричну енергію з енергії сонячного випромінювання), який\nнабирає чинності з 1 січня 2014 року, та пункту 5 розділу I цього\nЗакону, який набирає чинності з 1 липня 2013 року.\n2. До набрання чинності пунктом 5 розділу I цього Закону\nзазначений у пункті 4 розділу I цього Закону порядок стимулювання\nвиробництва електроенергії з альтернативних джерел енергії для\nоб'єктів електроенергетики, будівництво яких розпочате після\n1 січня 2012 року та введених в експлуатацію до 1 липня 2013 року,\nзастосовується за умови, що питома вага сировини, матеріалів,\nосновних засобів, робіт та послуг українського походження у\nвартості будівництва відповідного об'єкта електроенергетики, що\nвиробляє електричну енергію з альтернативних джерел енергії,\nстановить не менше 15 відсотків. До набрання чинності пунктом 5\nрозділу I цього Закону порядок визначення питомої ваги сировини,\nматеріалів, основних засобів, робіт та послуг українського\nпоходження у вартості будівництва відповідного об'єкта\nелектроенергетики, що виробляє електричну енергію з альтернативних\nджерел енергії, затверджується національною комісією, що здійснює\nдержавне регулювання у сфері енергетики, а порядок видачі\nсертифікатів про походження товарів з метою підтвердження їх\nукраїнського походження для цілей цього Закону затверджується\nКабінетом Міністрів України.\n3. Кабінету Міністрів України у тримісячний строк з дня\nнабрання чинності цим Законом:\nзабезпечити прийняття нормативно-правових актів, що\nвипливають із цього Закону;\nпривести свої нормативно-правові акти у відповідність із цим\nЗаконом;\nзабезпечити приведення нормативно-правових актів міністерств,\nінших центральних органів виконавчої влади у відповідність із цим\nЗаконом.\n\nПрезидент України В.ЯНУКОВИЧ\n\nм. Київ, 20 листопада 2012 року\nN 5485-VI\n\nПро внесення змін до Закону України \"Про електроенергетику\" щодо стимулювання виробництва електроенергії з альтернативних джерел енергії\nЗакон України від 20.11.2012 № 5485-VI\n\nРедакція від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/5485-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}