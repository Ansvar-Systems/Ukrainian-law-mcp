{
  "id": "ua-law-1926-14",
  "type": "statute",
  "title": "Закон України (1926-14)",
  "title_en": "",
  "short_name": "1926-14",
  "status": "in_force",
  "issued_date": "2000-07-13",
  "url": "https://zakon.rada.gov.ua/laws/show/1926-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо оподаткування підприємств та організацій\nгромадських організацій інвалідів\n( Відомості Верховної Ради України (ВВР), 2000, N 43, ст.363 )\n{ Із змінами, внесеними згідно із Законом\nN 2116-III ( 2116-14 ) від 30.11.2000, ВВР, 2001, N 1, ст.4\nКодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\n\nЗ метою забезпечення належних умов для життєдіяльності\nінвалідів, створення необхідних економічних умов для\nфункціонування громадських організацій інвалідів, підприємств та\nорганізацій, де працюють інваліди, Верховна Рада України\nп о с т а н о в л я є :\nI. Внести зміни до таких законів України:\n1. Доповнити Закон України \"Про основи соціальної захищеності\nінвалідів в Україні\" ( 875-12 ) (Відомості Верховної Ради УРСР,\n1991 р., N 21, ст. 252; Відомості Верховної Ради України, 1994 р.,\nN 45, ст. 404; 1996 р., N 52, ст. 301) статтями 14-1, 14-2, 14-3\nтакого змісту:\n\" Стаття 14-1. Підприємства та організації громадських\nорганізацій інвалідів мають право на пільги зі сплати податків і\nзборів (обов'язкових платежів) відповідно до законів України з\nпитань оподаткування. Застосовувати зазначені пільги такі\nпідприємства та організації мають право за наявності дозволу на\nправо користування пільгами з оподаткування, який надається\nміжвідомчою Комісією з питань діяльності підприємств та\nорганізацій громадських організацій інвалідів (далі - Комісія).\nКомісія є спеціально уповноваженим державним органом,\nствореним з метою визначення доцільності надання державної\nдопомоги громадським організаціям інвалідів, їх підприємствам і\nорганізаціям у вигляді пільг з оподаткування, фінансової допомоги,\nкредитування, надання пріоритетів при розміщенні державного\nзамовлення та в інших формах, а також здійснення обліку і контролю\nза використанням такої допомоги.\nПоложення про міжвідомчу Комісію з питань діяльності\nпідприємств та організацій громадських організацій інвалідів та\nтипове положення про регіональні комісії з питань діяльності\nпідприємств та організацій громадських організацій інвалідів\nзатверджуються Кабінетом Міністрів України.\nДо складу Комісії входять по одному представнику від\nМіністерства праці та соціальної політики України, Фонду України\nсоціального захисту інвалідів, Державної податкової адміністрації\nУкраїни, Державної митної служби України, Міністерства транспорту\nУкраїни, Міністерства фінансів України, Міністерства економіки\nУкраїни, Державного комітету України по земельних ресурсах,\nнародний депутат України - представник профільного Комітету\nВерховної Ради України з питань соціального захисту інвалідів та\nпредставник, делегований громадськими організаціями інвалідів.\nСпівголовами Комісії за посадою є Міністр праці та соціальної\nполітики України та Голова Комітету Верховної Ради України у\nсправах пенсіонерів, ветеранів та інвалідів.\nКомісія має регіональні (територіальні) органи - комісії з\nпитань діяльності підприємств та організацій громадських\nорганізацій інвалідів в Автономній Республіці Крим, областях,\nмістах Києві та Севастополі.\nДо складу регіональних (територіальних) комісій входять по\nодному представнику від відповідних управлінь Автономної\nРеспубліки Крим, обласних, Київської та Севастопольської міських\nдержавних адміністрацій, Міністерства праці та соціальної політики\nУкраїни, Фонду України соціального захисту інвалідів, Державної\nподаткової адміністрації України, Державної митної служби України,\nМіністерства транспорту України, Міністерства фінансів України,\nМіністерства економіки України, Державного комітету України по\nземельних ресурсах, представник комітету (комісії) з питань\nсоціального захисту інвалідів відповідно Верховної Ради Автономної\nРеспубліки Крим, обласних, Київської та Севастопольської міських\nрад та представник, делегований громадськими організаціями\nінвалідів.\nСпівголовами регіональних (територіальних) комісій є\nвідповідно заступник Голови Ради міністрів Автономної Республіки\nКрим, заступники голів обласних, Київської та Севастопольської\nміських державних адміністрацій та голови профільних комісій з\nпитань соціального захисту інвалідів Верховної Ради Автономної\nРеспубліки Крим, обласних, Київської та Севастопольської міських\nрад.\nСтаття 14-2. Рішення про надання дозволу на право\nкористування пільгами з оподаткування підприємствам та\nорганізаціям громадських організацій інвалідів приймається\nКомісією на основі таких документів, які подаються на її розгляд\nвідповідною громадською організацією:\nзаяви;\nсвідоцтва про державну реєстрацію громадської організації\nінвалідів та підприємства і організації, що засновані такою\nгромадською організацією;\nнотаріально завірених копій установчих документів громадської\nорганізації інвалідів та підприємства і організації, що засновані\nтакою громадською організацією;\nдовідки про включення громадської організації інвалідів та\nпідприємства і організації, що засновані такою громадською\nорганізацією, до Єдиного Державного реєстру підприємств та\nорганізацій України;\nбізнес-плану діяльності підприємства і організації\nгромадської організації інвалідів;\nобгрунтування значимості підприємства та організації\nгромадської організації інвалідів для соціального захисту\nінвалідів;\nдовідки органу соціального захисту інвалідів про кількість\nпрацюючих інвалідів та загальну кількість працюючих на\nпідприємстві та в організації громадської організації інвалідів;\nвисновку регіональної комісії щодо обгрунтованості надання\nпільг (крім підприємств, установ та організацій всеукраїнських\nорганізацій інвалідів та підприємств і організацій, що мають за\nпопередній податковий рік валовий доход в обсязі меншому 8400\nмінімальних заробітних плат та загальну кількість працюючих не\nбільше 25 чоловік).\nРішення комісії про надання дозволу на право користування\nпільгами з оподаткування або відмову в ньому має бути вмотивованим\nта базуватися на аналізі соціальної значимості відповідної\nгромадської організації інвалідів та її підприємства чи\nорганізації та можливості працевлаштування інвалідів.\nРегіональні комісії мають право приймати рішення щодо надання\nдозволу на право користування пільгами з оподаткування\nпідприємствам та організаціям громадських організацій інвалідів,\nякі отримали за попередній податковий рік валовий доход в обсязі\nменшому 8400 мінімальних заробітних плат та мають загальну\nкількість працюючих не більше 25 чоловік.\nСтаття 14-3. Рішення про скасування дозволу на право\nкористування пільгами з оподаткування підприємству та організації\nгромадських організацій інвалідів приймається Комісією у разі:\nотримання заяви від громадської організації інвалідів щодо\nскасування зазначеного дозволу;\nподання відповідних органів державної податкової служби та\nінших державних органів про порушення законодавства України\nпідприємством або організацією;\nліквідації підприємства, організації\".\n\n{ Пункт 2 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 3 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 4 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 5 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\nII. Прикінцеві положення\n1. Цей Закон набирає чинності з дня його опублікування.\n2. До приведення законів України, інших нормативно-правових\nактів у відповідність з цим Законом вони застосовуються у частині,\nщо не суперечить цьому Закону.\n3. Кабінету Міністрів України за участю Комітету Верховної\nРади України у справах пенсіонерів, ветеранів та інвалідів до 1\nсерпня 2000 року створити міжвідомчу Комісію з питань діяльності\nпідприємств та організацій громадських організацій інвалідів та\nзатвердити положення про її діяльність.\n4. Кабінету Міністрів України розробити та затвердити порядок\nодержання дозволу на право користування пільгами з оподаткування\nдля підприємств та організацій громадських організацій інвалідів,\nяким надано пільги з оподаткування до прийняття цього Закону.\n5. Для підприємств та організацій громадських організацій\nінвалідів, які користувалися пільгами з оподаткування до набрання\nчинності цим Законом, продовжується пільговий режим оподаткування\nдо одержання ними дозволу на право користування пільгами з\nоподаткування, наданого міжвідомчою Комісією з питань діяльності\nпідприємств та організацій громадських організацій інвалідів\nзгідно з нормами цього Закону, але не пізніше 1 липня 2001 року.\n( Пункт 5 розділу II із змінами, внесеними згідно із Законом\nN 2116-III ( 2116-14 ) від 30.11.2000 )\n6. Кабінету Міністрів України до 1 вересня 2000 року:\nпривести свої нормативно-правові акти у відповідність із цим\nЗаконом;\nзабезпечити прийняття відповідно до своєї компетенції\nнормативно-правових актів, що випливають з цього Закону;\nзабезпечити перегляд і скасування центральними органами\nвиконавчої влади їх нормативно-правових актів, що суперечать цьому\nЗакону.\n\nПрезидент України Л.КУЧМА\n\nм. Київ, 13 липня 2000 року\nN 1926-III\n\nПро внесення змін до деяких законів України щодо оподаткування підприємств та організацій громадських організацій інвалідів\nЗакон України від 13.07.2000 № 1926-III\n\nРедакція від 01.04.2011 , підстава — 2755-VI\nПостійна адреса:\nhttps://zakon.rada.gov.ua/go/1926-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}