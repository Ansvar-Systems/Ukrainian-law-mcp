{
  "id": "ua-law-232-15",
  "type": "statute",
  "title": "Закон України (232-15)",
  "title_en": "",
  "short_name": "232-15",
  "status": "in_force",
  "issued_date": "2002-11-21",
  "url": "https://zakon.rada.gov.ua/laws/show/232-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до Закону України\n\"Про основи соціальної захищеності\nінвалідів в Україні\"\n( Відомості Верховної Ради України (ВВР), 2002, N 52, ст.380 )\n\nЗ метою сприяння вирішенню проблем інвалідів, створення умов\nдля соціального захисту їх сімей Верховна Рада України\nп о с т а н о в л я є :\nI. Статтю 22 Закону України \"Про основи соціальної\nзахищеності інвалідів в Україні\" ( 875-12 ) (Відомості Верховної\nРади УРСР, 1991 р., N 21, ст. 252) викласти в такій редакції:\n\" Стаття 22. За інших рівних умов переважне право на\nзарахування до вищих навчальних закладів I-IV рівнів акредитації\nта професійно-технічних навчальних закладів мають інваліди та діти\nз малозабезпечених сімей, у яких:\nобидва батьки є інвалідами;\nодин з батьків - інвалід, а інший помер;\nодинока матір з числа інвалідів;\nбатько - інвалід, який виховує дитину без матері.\nПід час навчання зазначеним категоріям громадян стипендія та\nпризначена пенсія (державна соціальна допомога інвалідам з\nдитинства і дітям-інвалідам) виплачуються в повному розмірі\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України до 1 березня 2003 року:\nпідготувати та подати на розгляд Верховної Ради України\nпропозиції про внесення змін до законів України, що випливають із\nцього Закону;\nзабезпечити прийняття нормативно-правових актів, що\nвипливають із цього Закону.\n\nПрезидент України Л.КУЧМА\n\nм. Київ, 21 листопада 2002 року\nN 232-IV\n\nПро внесення зміни до Закону України \"Про основи соціальної захищеності інвалідів в Україні\"\nЗакон України від 21.11.2002 № 232-IV\n\nПрийняття від 21.11.2002\nПостійна адреса:\nhttps://zakon.rada.gov.ua/go/232-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}