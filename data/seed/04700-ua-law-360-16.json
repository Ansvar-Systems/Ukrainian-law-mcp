{
  "id": "ua-law-360-16",
  "type": "statute",
  "title": "Закон України (360-16)",
  "title_en": "",
  "short_name": "360-16",
  "status": "in_force",
  "issued_date": "2006-11-16",
  "url": "https://zakon.rada.gov.ua/laws/show/360-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art17",
      "section": "17",
      "title": "Стаття 17. Заборона окремих видів експорту та імпорту",
      "content": "В Україні забороняється:\nекспорт з території України предметів, які становлять\nнаціональне, історичне, археологічне або культурне надбання\nукраїнського народу, що визначається згідно із законами України;\nімпорт або транзит будь-яких товарів, про які заздалегідь\nвідомо, що вони можуть завдати шкоди суспільній моралі, здоров'ю\nчи становити загрозу життю населення, тваринному світу та\nрослинам, або призвести до заподіяння шкоди навколишньому\nприродному середовищу, якщо стосовно транзитних товарів не вжито\nнеобхідних заходів для запобігання такої шкоди;\nімпорт продукції та послуг, що містять пропаганду ідей війни,\nрасизму та расової дискримінації, геноциду тощо, які суперечать\nвідповідним нормам Конституції України ( 254к/96-ВР );\nекспорт природних ресурсів, які вичерпуються, якщо обмеження\nтакож застосовуються до внутрішнього споживання або виробництва;\nекспорт та імпорт товарів, які здійснюються з порушенням прав\nінтелектуальної власності;\nекспорт з території України товарів у межах виконання рішень\nРади Безпеки Організації Об'єднаних Націй про застосування\nобмежень або ембарго на поставки товарів у відповідну державу.\nВпровадження заборони експорту або імпорту з інших підстав\nможливо лише, якщо це дозволено міжнародними договорами, учасником\nяких є Україна.\nПерелік товарів, експорт (імпорт) яких через територію\nУкраїни забороняється, визначається виключно законами України.\nКонтроль за виконанням вимог, що містяться в цій статті,\nпокладається на митні органи України та центральний орган\nвиконавчої влади з питань економічної політики\";\n5) статтю 29 викласти в такій редакції:\n\" Стаття 29. Заходи України у відповідь на дискримінаційні\nта/або недружні дії інших держав, митних союзів\nабо економічних угруповань\nУ разі якщо є відомості про те, що інші держави, митні союзи\nабо економічні угруповання обмежують здійснення законних прав та\nінтересів суб'єктів зовнішньоекономічної діяльності України, у\nвідповідь на такі дії можуть застосовуватися адекватні заходи. У\nразі якщо такі дії завдають шкоди або створюють загрозу її\nзаподіяння державі та/або суб'єктам зовнішньоекономічної\nдіяльності, зазначені заходи можуть передбачати її відшкодування.\nЗаходи у відповідь на дискримінаційні та/або недружні дії\nінших держав, митних союзів або економічних угруповань\nздійснюються відповідно до законів України, міжнародних договорів\nУкраїни, загальноприйнятих норм, стандартів та правил міжнародного\nправа.\nТакими заходами є:\nзастосування повної заборони (повного ембарго) на торгівлю;\nзастосування часткової заборони (часткового ембарго) на\nторгівлю;\nпозбавлення режиму найбільшого сприяння або пільгового\nспеціального режиму;\nзапровадження спеціального мита;\nзапровадження режиму ліцензування та/або квотування\nзовнішньоекономічних операцій;\nвстановлення квот (контингентів);\nзапровадження комбінованого режиму квот і контингентів;\nзапровадження індикативних цін щодо імпорту та/або експорту\nтоварів;\nінші заходи, передбачені законами та міжнародними договорами\nУкраїни.\nУ разі якщо Україна та держава, яка застосувала по відношенню\nдо України дії, що містять ознаки дискримінаційних та/або\nнедружніх, є членами однієї і тієї ж міжнародної міжурядової\nорганізації, розгляд та врегулювання спірної ситуації здійснюється\nвідповідно до правил і процедур такої організації.\nУ разі якщо Україна та митний союз або економічне\nугруповання, які застосували по відношенню до України дії, що\nмістять ознаки дискримінаційних та/або недружніх, є членами однієї\nі тієї ж міжнародної міжурядової організації, розгляд та\nврегулювання спірної ситуації здійснюється відповідно до правил і\nпроцедур такої організації.\nРішення про застосування заходів у відповідь на\nдискримінаційні та/або недружні дії інших держав, митних союзів\nабо економічних угруповань приймаються органами державного\nрегулювання зовнішньоекономічної діяльності згідно із\nрекомендаціями Міжвідомчої комісії з міжнародної торгівлі\nвідповідно до їх компетенції.\nЗ метою встановлення фактів дискримінаційних та/або недружніх\nдій інших держав, митних союзів або економічних угруповань\nцентральний орган виконавчої влади з питань економічної політики\nпроводить відповідне розслідування у порядку, що визначається\nКабінетом Міністрів України.\nМатеріали такого розслідування розглядаються Міжвідомчою\nкомісією з міжнародної торгівлі, яка дає рекомендації відповідним\nдержавним органам щодо застосування відповідних заходів. На\nпідставі матеріалів розслідування центральний орган виконавчої\nвлади з питань економічної політики разом із Міністерством\nзакордонних справ України звертається до відповідних державних\nта/або компетентних органів інших держав або митних союзів чи\nекономічних угруповань з пропозицією щодо розгляду та врегулювання\nспірної ситуації.\nУ разі одержання позитивної відповіді від зазначених органів\nцентральний орган виконавчої влади з питань економічної політики\nформує делегацію для проведення відповідних переговорів та\nпідготовки відповідних міжнародних договорів міжвідомчого або\nміжурядового характеру.\nУ разі якщо відповідні державні та/або компетентні органи\nінших держав або митних союзів чи економічних угруповань не дали\nофіційної згоди на застосування міжнародно-правових засобів\nврегулювання міжнародних спорів та/або коли дискримінаційні та/або\nнедружні дії цих органів безпосередньо або опосередковано\nпорушують міжнародні договори України з цими державами, митними\nсоюзами або економічними угрупованнями, центральний орган\nвиконавчої влади з питань економічної політики у межах своєї\nкомпетенції, відповідно до рекомендацій Міжвідомчої комісії з\nміжнародної торгівлі, самостійно передає матеріали Кабінету\nМіністрів України для прийняття відповідних рішень про\nзастосування необхідних заходів.\nЗастосування заходів у відповідь на дискримінаційні та/або\nнедружні дії інших держав, митних союзів або економічних\nугруповань припиняється в разі припинення відповідними державами,\nмитними союзами або економічними угрупованнями таких дій щодо\nУкраїни, підписання відповідної угоди та/або відшкодування шкоди.\nАкти Кабінету Міністрів України про врегулювання спору та\nзастосування заходів у відповідь на дискримінаційні та/або\nнедружні дії інших держав, митних союзів або економічних\nугруповань є обов'язковими для виконання органами виконавчої влади\nв Україні, суб'єктами зовнішньоекономічної діяльності та\nіноземними суб'єктами господарської діяльності.\nРішення про застосування відповідних заходів у відповідь на\nдискримінаційні та/або недружні дії інших держав, митних союзів\nабо економічних угруповань може бути оскаржено в судовому порядку\nпротягом місяця від дати запровадження таких заходів у порядку,\nвстановленому законами України\".\n2. Цей Закон набирає чинності з дня його опублікування."
    }
  ],
  "definitions": []
}