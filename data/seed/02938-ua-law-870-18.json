{
  "id": "ua-law-870-18",
  "type": "statute",
  "title": "Закон України (870-18)",
  "title_en": "",
  "short_name": "870-18",
  "status": "in_force",
  "issued_date": "2014-03-11",
  "url": "https://zakon.rada.gov.ua/laws/show/870-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо забезпечення гласності та прозорості у діяльності фондів загальнообов’язкового державного соціального страхування\n\n(Відомості Верховної Ради (ВВР), 2014, № 14, ст.258)\n\n{Із змінами, внесеними згідно із Законом\n\n№ 77-VIII від 28.12.2014 , ВВР, 2015, № 11, ст.75}\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про загальнообов’язкове державне соціальне страхування від нещасного випадку на виробництві та професійного захворювання, які спричинили втрату працездатності\" (Відомості Верховної Ради України, 1999 р., № 46-47, ст. 403; 2007 р., № 33, ст. 439):\n\n1) частину дванадцяту статті 17 викласти в такій редакції:\n\n\"Рішення правління Фонду, прийняте в межах його компетенції, є обов’язковим для виконання, у тому числі всіма страхувальниками та застрахованими особами, яких воно стосується. Рішення правління Фонду оформляється постановою. Постанови правління Фонду підлягають обов’язковому оприлюдненню на офіційній веб-сторінці Фонду протягом п’яти робочих днів після їх прийняття\";\n\n2) частину третю статті 48 викласти в такій редакції:\n\n\"Бюджет Фонду соціального страхування від нещасних випадків, зміни до нього, звіт про виконання бюджету Фонду соціального страхування від нещасних випадків у розрізі статей витрат протягом п’яти робочих днів після їх затвердження правлінням Фонду соціального страхування від нещасних випадків підлягають обов’язковому оприлюдненню на офіційній веб-сторінці Фонду соціального страхування від нещасних випадків і протягом двох тижнів обов’язковій публікації в офіційних друкованих виданнях Верховної Ради України та Кабінету Міністрів України. Інформація про час і місце публічного представлення звіту оприлюднюється разом із звітом про виконання бюджету Фонду соціального страхування від нещасних випадків\".\n\n2. У Законі України \"Про загальнообов’язкове державне соціальне страхування на випадок безробіття\" (Відомості Верховної Ради України, 2000 р., № 22, ст. 171; 2007 р., № 33, ст. 439; 2013 р., № 15, ст. 97, № 24, ст. 243):\n\n1) статтю 10 доповнити частиною сьомою такого змісту:\n\n\"7. Рішення правління Фонду, прийняте в межах його компетенції, є обов’язковим для виконання, у тому числі всіма страхувальниками та застрахованими особами, яких воно стосується. Рішення правління Фонду оформляється постановою. Постанови правління Фонду підлягають обов’язковому оприлюдненню на офіційній веб-сторінці Фонду протягом п’яти робочих днів після їх прийняття\";\n\n2) частину третю статті 34 викласти в такій редакції:\n\n\"3. Бюджет Фонду, зміни до нього, звіт про виконання бюджету Фонду в розрізі статей витрат протягом п’яти робочих днів після їх затвердження підлягають обов’язковому оприлюдненню на офіційній веб-сторінці Фонду і протягом двох тижнів обов’язковій публікації в офіційних друкованих виданнях Верховної Ради України та Кабінету Міністрів України. Інформація про час і місце публічного представлення звіту оприлюднюється разом із звітом про виконання бюджету Фонду\".\n\n{Пункт 3 розділу І втратив чинність на підставі Закону № 77-VIII від 28.12.2014 }\n\nII. Цей Закон набирає чинності з дня його опублікування.\n\nВиконуючий обов'язки\n\nПрезидента України,\n\nГолова Верховної Ради\n\nУкраїни\n\nО.ТУРЧИНОВ\n\nм. Київ\n\n11 березня 2014 року\n\n№ 870-VII\n\nПро внесення змін до деяких законів України щодо забезпечення гласності та прозорості у діяльності фондів загальнообов'язкового державного соціального страхування\nЗакон України від 11.03.2014 № 870-VII\n\nРедакція від 01.01.2015 , підстава — 77-VIII\nПостійна адреса:\nhttps://zakon.rada.gov.ua/go/870-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}