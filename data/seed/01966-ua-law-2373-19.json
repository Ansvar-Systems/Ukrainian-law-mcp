{
  "id": "ua-law-2373-19",
  "type": "statute",
  "title": "Закон України (2373-19)",
  "title_en": "",
  "short_name": "2373-19",
  "status": "in_force",
  "issued_date": "2018-03-22",
  "url": "https://zakon.rada.gov.ua/laws/show/2373-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до розділу VIII \"Прикінцеві та перехідні положення\" Закону України \"Про збір та облік єдиного внеску на загальнообов’язкове державне соціальне страхування\" у зв’язку з підготовкою та проведенням в Україні фінальних матчів Ліги чемпіонів УЄФА та Ліги чемпіонів УЄФА серед жінок сезону 2017/2018\n\n(Відомості Верховної Ради (ВВР), 2018, № 17, ст.156)\n\nВерховна Рада України постановляє:\n\n1. Розділ VIII \"Прикінцеві та перехідні положення\" Закону України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст. 11 із наступними змінами) доповнити пунктом 9 -9 такого змісту:\n\n\"9 -9 . Тимчасово, до 1 червня 2018 року, не є об’єктом нарахування та сплати єдиного внеску на загальнообов’язкове державне соціальне страхування виплати, що здійснюються за виконання робіт та/або надання послуг на території України або за її межами у період підготовки та проведення в Україні фінальних матчів Ліги чемпіонів УЄФА та Ліги чемпіонів УЄФА серед жінок сезону 2017/2018, зокрема, але не виключно, у вигляді заробітної плати, відшкодування видатків та добових, оплати проживання, забезпечення медичного страхування та/або страхування життя таким особам або третім особам на користь таких осіб (крім резидентів України у розумінні підпункту 14.1.213 пункту 14.1 статті 14 розділу I Податкового кодексу), незалежно від їх участі у проведенні зазначених фінальних матчів:\n\nпредставникам або посадовим особам асоціацій - членів УЄФА;\n\nчленам делегацій, що беруть участь у фінальних матчах, у тому числі членам команд, які здобули право на участь у фінальних матчах;\n\nфізичним особам, акредитованим УЄФА, зокрема працівникам та тимчасовим працівникам, представникам засобів масової інформації, партнерам УЄФА, представникам спонсорів.\n\nДохід інших нерезидентів, отриманий у період підготовки та проведення фінальних матчів, є об’єктом нарахування та сплати єдиного внеску на загальнообов’язкове державне соціальне страхування на загальних підставах.\n\nДля цілей цього пункту термін \"УЄФА\" вживається у значенні \"Союз європейських футбольних асоціацій\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n22 березня 2018 року\n\n№ 2373-VIII\n\nПро внесення зміни до розділу VIII \"Прикінцеві та перехідні положення\" Закону України \"Про збір та облік єдиного внеску на загальнообов'язкове державне соціальне страхування\" у зв'язку з підготовкою та проведенням в Україні фінальних матчів Ліги чемпіонів УЄФА та Ліги чемпіонів УЄФА серед жінок сезону 2017/2018\nЗакон України від 22.03.2018 № 2373-VIII\n\nПрийняття від 22.03.2018\nПостійна адреса:\nhttps://zakon.rada.gov.ua/go/2373-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}