{
  "id": "ua-law-2198-12",
  "type": "statute",
  "title": "Про іноземні інвестиції",
  "title_en": "",
  "short_name": "2198-12",
  "status": "in_force",
  "issued_date": "1992-03-13",
  "url": "https://zakon.rada.gov.ua/laws/show/2198-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі використовувані терміни мають таке значення:\nІноземні інвестори:\nюридичні особи, створені за законодавством іншим, ніж\nзаконодавство України;\nфізичні особи, які не мають постійного місця проживання на\nтериторії України;\nіноземні держави, міжнародні урядові і неурядові організації;\nінші іноземні суб'єкти господарської діяльності, які\nвизнаються такими чинним законодавством України.\nІноземні інвестиції - всі види цінностей, що вкладаються\nбезпосередньо іноземними інвесторами відповідно до статті 3 цього\nЗакону в об'єкти підприємницької та інші види діяльності з метою\nодержання прибутку (доходу) або досягнення соціального ефекту.\nПідприємство з іноземними інвестиціями - будь-яка правова\nформа підприємства, створена за законами України, якщо іноземний\nінвестор володіє в середньому протягом календарного року не менш\nяк 20 відсотками оголошеного статутного капіталу або часткою не\nменш як 100 тисяч доларів США.\nПри цьому для новостворених підприємств цей критерій\nвизначається за підсумками формування статутного фонду відповідно\nдо законів України."
    },
    {
      "provision_ref": "art2",
      "section": "2",
      "title": "Стаття 2. Сфера дії Закону",
      "content": "Дія цього Закону поширюється виключно на іноземних\nінвесторів, підприємства з іноземними інвестиціями, в яких частка\nіноземного інвестора становить не менш як 20 відсотків оголошеного\nстатутного капіталу або не менш як 100 тисяч доларів США.\nДія цього Закону не поширюється на іноземні інвестиції, які\nздійснюються у радянських карбованцях, платіжних документах у\nкарбованцях, цінних паперах у карбованцях і які при цьому мають\nпоходження з інших держав, та іноземні інвестиції у формі товарів,\nякі мають походження з держав, на території яких діє радянський\nкарбованець, за винятком товарів, які є високоліквідними\nцінностями на світових ринках. Режим зазначених у цій частині\nіноземних інвестицій визначається загальним законодавством України\nпро інвестиційну діяльність, якщо інше не передбачено міжнародними\nугодами України."
    },
    {
      "provision_ref": "art3",
      "section": "3",
      "title": "Стаття 3. Види іноземних інвестицій",
      "content": "Іноземні інвестори мають право здійснювати інвестиції на\nтериторії України у вигляді:\nа) іноземної валюти, інших валютних цінностей; валюти, діючої\nна території України;\nб) будь-якого рухомого і нерухомого майна (будівель, споруд,\nобладнання та інших матеріальних цінностей) та будь-яких\nпов'язаних з ним майнових прав; ( Пункт \"б\" частини першої статті\n3 із змінами, внесеними згідно із Законом N 3180-XII ( 3180-12 )\nвід 05.05.93 )\nв) акцій, облігацій та інших цінних паперів або будь-яких\nінших форм участі в підприємстві;\nг) грошових вимог та права вимоги про виконання договірних\nзобов'язань, які мають вартість;\nд) будь-яких прав інтелектуальної власності, які мають\nвартість, включаючи авторські права, права на винаходи, торгові\nзнаки (товарні знаки і знаки обслуговування), фірмові\nнайменування, промислові зразки, ноу-хау та інші;\nе) права на здійснення господарської діяльності, включаючи\nправа на розвідування, розроблення, видобування або експлуатацію\nприродних ресурсів, надані за законодавством або за договором;\nє) платних послуг;\nж) інших видів інвестицій, не заборонених законами України.\nЗаборона та/або обмеження будь-яких видів іноземних\nінвестицій може здійснюватись тільки за законами України у прямій\nта виключній формі."
    },
    {
      "provision_ref": "art4",
      "section": "4",
      "title": "Стаття 4. Форми здійснення іноземних інвестицій",
      "content": "Іноземні інвестори мають право здійснювати всі види\nінвестицій, перелічені у статті 3 цього Закону, в таких формах:\nа) часткової участі у підприємствах, що організуються спільно\nз українськими юридичними і фізичними особами, або придбання\nчастки у діючих підприємствах;\nб) створення підприємств, що повністю належать іноземним\nінвесторам, філій та інших структурних одиниць іноземних юридичних\nосіб або придбання у повну власність діючих підприємств;\nв) придбання прямо не забороненого законами України\nнерухомого чи рухомого майна, включаючи будинки, квартири,\nприміщення, обладнання, транспортні засоби та інші об'єкти\nвласності, шляхом прямого одержання майна та майнових комплексів\nабо у формі акцій, облігацій та інших цінних паперів; ( Пункт \"в\"\nчастини першої статті 4 із змінами, внесеними згідно із Законом\nN 3180-XII ( 3180-12 ) від 05.05.93 )\nг) придбання самостійно або за участю українських юридичних\nчи фізичних осіб прав користування землею та концесій на\nвикористання природних ресурсів на території України;\nд) придбання інших майнових прав;\nе) в інших формах здійснення інвестицій, зокрема на основі\nугод з суб'єктами господарської діяльності України, які прямо та\nвиключно не заборонені чинними законами України.\nЗаборона та/або обмеження будь-яких форм здійснення іноземних\nінвестицій може відбуватися тільки за законами України у прямій та\nвиключній формі."
    },
    {
      "provision_ref": "art5",
      "section": "5",
      "title": "Стаття 5. Оцінка іноземних інвестицій",
      "content": "Оцінка іноземних інвестицій, включаючи внески до статутного\nфонду підприємств з іноземними інвестиціями, здійснюється за\nбажанням іноземного інвестора в іноземній вільно конвертованій\nвалюті або у валюті, що діє на території України.\nОцінка іноземних інвестицій, включаючи внески до статутного\nфонду підприємства з іноземними інвестиціями, здійснюється за\nдомовленістю сторін (учасників) на базі цін міжнародних ринків.\nПерерахування сум в іноземній валюті у валюту, що діє на\nтериторії України, здійснюється щодо іноземних інвестицій,\nвключаючи внески до статутного фонду підприємства з іноземними\nінвестиціями, за курсом, що встановлюється за домовленістю сторін\n(учасників), але не нижче того, який діє на території України до\nіноземних валют і який встановлюється Національним банком України.\nСтаття 6. Законодавство про інвестиційну діяльність та\nгосподарську діяльність іноземних інвесторів\nна території України\nВідносини, пов'язані з іноземними інвестиціями в Україні,\nрегулюються цим Законом, а також іншими чинними на території\nУкраїни законодавчими актами і міжнародними договорами за участю\nУкраїни.\nЯкщо міжнародним договором, чинним для України, встановлено\nінші правила, ніж ті, що є в законодавчих актах України, то\nзастосовуються правила міжнародного договору."
    },
    {
      "provision_ref": "art7",
      "section": "7",
      "title": "Стаття 7. Державна політика в галузі іноземних інвестицій",
      "content": "Напрями державної політики в галузі іноземних інвестицій та\nдержавні програми заохочення іноземних інвестицій розробляє\nКабінет Міністрів України спільно з Національним банком України і\nзатверджує Верховна Рада України."
    },
    {
      "provision_ref": "art8",
      "section": "8",
      "title": "Стаття 8. Правовий режим іноземних інвестицій",
      "content": "На території України щодо іноземних інвестицій та форм їх\nздійснення встановлюється національний режим інвестиційної та\nіншої господарської діяльності, за винятками, передбаченими цим\nЗаконом, іншими законами і міжнародними договорами, чинними для\nУкраїни.\nДля іноземних інвестицій у пріоритетних галузях економіки і\nсоціальної сфери державними програмами заохочення іноземних\nінвестицій можуть встановлюватись додаткові пільги.\nЗаконами України можуть визначатись території, на яких\nдіяльність іноземних інвесторів та підприємств з іноземними\nінвестиціями обмежується або забороняється, виходячи з вимог\nзабезпечення національної безпеки."
    },
    {
      "provision_ref": "art9",
      "section": "9",
      "title": "Стаття 9. Гарантії від зміни законодавства",
      "content": "( Дію статті 9 зупинено в частині гарантій від зміни\nзаконодавства, що регулює вивезення за кордон іноземними\nінвесторами товарів, придбаних на внутрішньому ринку України\nзгідно з Декретом КМ N 6-93 ( 6-93 ) від 12.01.93 ) У тому разі,\nколи наступне спеціальне законодавство України про іноземні\nінвестиції змінює умови захисту іноземних інвестицій, зазначені в\nцьому Законі, до іноземних інвестицій протягом десяти років на\nвимогу іноземного інвестора застосовується спеціальне\nзаконодавство, що діяло на момент реєстрації інвестицій.\nСтаття 10. Гарантії від примусових вилучень, а також\nнезаконних дій державних органів\nта їх посадових осіб\nІноземні інвестиції в Україні не підлягають націоналізації.\nДержавні органи не можуть також реквізувати іноземні інвестиції,\nза винятком рятівних заходів у випадках стихійного лиха, аварій,\nепідемій, епізоотій. Зазначена реквізиція може бути здійснена на\nпідставі рішень органів, уповноважених на це Кабінетом Міністрів\nУкраїни.\nРішення про реквізицію іноземних інвестицій та умови\nкомпенсації можуть бути оскаржені в судовому порядку,\nпередбаченому статтею 49 цього Закону.\nСтаття 11. Компенсація і відшкодування збитків іноземним\nінвесторам\nІноземні інвестори мають право на відшкодування збитків,\nвключаючи упущену вигоду і моральну шкоду, завдану їм в результаті\nдій або бездіяльності державних органів України чи їх посадових\nосіб, що суперечать чинному на території України законодавству, а\nтакож внаслідок неналежного здійснення такими органами чи їх\nпосадовими особами передбачених законодавством обов'язків щодо\nіноземного інвестора або підприємства з іноземними інвестиціями.\nВсі витрати і збитки іноземних інвесторів, завдані їм\nвнаслідок дій, зазначених у статті 10 та частині першій статті 11\nцього Закону, мають бути відшкодовані на основі поточних ринкових\nцін та/або обгрунтованих оцінок, підтверджених незалежними\nаудиторами.\nКомпенсація, що виплачується іноземному інвестору, має бути\nшвидкою, адекватною, ефективною і визначеною на момент фактичного\nздійснення рішення щодо відшкодування збитків.\nСума компенсації має бути без затримки виплачена у валюті, в\nякій були здійснені інвестиції, чи в будь-якій іншій прийнятній\nдля іноземного інвестора валюті відповідно до чинного валютного\nзаконодавства України. З моменту виникнення права на компенсацію і\nдо моменту її виплати на суму компенсації нараховуються проценти\nзгідно з поточними процентними ставками по строкових депозитах на\nкредитному ринку України.\nКомпенсація збитків іноземним інвесторам здійснюється з\nдержавного бюджету України або з інших джерел у порядку, що\nвизначається Кабінетом Міністрів України.\nСтаття 12. Гарантії в разі припинення інвестиційної\nдіяльності\nВ разі припинення інвестиційної діяльності іноземний інвестор\nмає право на повернення не пізніше шести місяців з дня припинення\nцієї діяльності своїх інвестицій, а також доходів по цих\nінвестиціях у грошовій чи товарній формі за реальною ринковою\nвартістю на момент припинення інвестиційної діяльності, якщо інше\nне встановлено законодавством України або угодою сторін.\nСтаття 13. Гарантії переказу доходів, прибутків та інших сум\nу зв'язку з іноземними інвестиціями\nІноземним інвесторам після сплати податків та обов'язкових\nзборів гарантується безперешкодний і без затримки переказ за\nкордон їх доходів, прибутків та інших коштів в іноземній валюті,\nодержаних на законних підставах у зв'язку з інвестиціями.\nПорядок переказу за кордон доходів, прибутків та інших\nкоштів, одержаних у зв'язку з іноземними інвестиціями,\nвизначається Національним банком України.\nСтаття 14. Гарантії використання доходів, прибутків та інших\nкоштів, одержаних від іноземних інвестицій,\nна території України\nДоход, прибуток іноземного інвестора або інші кошти, одержані\nв Україні у діючій на її території валюті або в іноземній валюті у\nзв'язку з інвестиціями, можуть реінвестуватися в Україні. Порядок\nреінвестування зазначених коштів визначається Законом України \"Про\nінвестиційну діяльність\" ( 1560-12 ) та цим Законом.\nДля збереження доходу, прибутку або інших коштів у діючій в\nУкраїні валюті іноземні інвестори можуть мати поточні та\nрозрахункові рахунки в банках на території України згідно з чинним\nзаконодавством про банки та банківську діяльність і валютним\nзаконодавством.\n( Дію частини третьої статті 14 зупинено в частині гарантій\nвід зміни законодавства, що регулює вивезення за кордон іноземними\nінвесторами товарів, придбаних на внутрішньому ринку України\nзгідно з Декретом КМ N 6-93 ( 6-93 ) від 12.01.93 ) Іноземні\nінвестори мають право використовувати кошти у діючій на території\nУкраїни валюті, які зберігаються на таких рахунках, для придбання\nіноземної валюти на внутрішньому валютному ринку згідно з\nпорядком, встановленим чинним законодавством України, або для\nпридбання товарів на внутрішньому ринку України та їх вивезення за\nкордон у безліцензійному порядку."
    },
    {
      "provision_ref": "art15",
      "section": "15",
      "title": "Стаття 15. Порядок державної реєстрації іноземних інвестицій",
      "content": "Державна реєстрація іноземних інвестицій здійснюється\nМіністерством фінансів України до початку, в період або після\nфактичного здійснення інвестицій шляхом подання іноземними\nінвесторами до Міністерства фінансів України інформації у двох\nпримірниках стосовно загального обсягу, форми, періоду здійснення,\nоб'єкта інвестицій, юридичного імені (фірмової назви), юридичного\nстатусу та державної належності іноземного інвестора та його\nпредставників на території України згідно з формою, встановленою\nМіністерством фінансів. Зазначена в цій статті інформація може\nподаватись особисто іноземним інвестором, через офіційних\nпредставників іноземного інвестора або надсилатись поштою.\nУ разі, коли іноземний інвестор претендує на одержання\nдодаткових пільг, встановлених державною програмою заохочення\nіноземних інвестицій, він має додатково подати Міністерству\nфінансів України інформацію, що підтверджує його відповідність\nкритеріям, встановленим зазначеною державною програмою.\nПри реєстрації не може вимагатись інша від зазначеної у цій\nстатті інформація або будь-які інші документи.\nДругий примірник інформаційного повідомлення стосовно\nіноземних інвестицій, що подається (надсилається) до Міністерства\nфінансів України, відмічається при реєстрації спеціальним штампом\nі повертається іноземному інвестору як підтвердження факту\nдержавної реєстрації його інвестицій. В разі, коли іноземний\nінвестор одержує додаткові пільги за державною програмою\nзаохочення іноземних інвестицій, йому видається інвестиційне\nсвідоцтво встановленого зразка, яке служить підставою для\nодержання встановлених пільг.\nЗа видачу інвестиційного свідоцтва стягується плата, розмір\nякої встановлюється Міністерством фінансів України і який не\nповинен перевищувати фактичних витрат держави, пов'язаних з\nреєстрацією зазначених інвестицій.\nНезареєстровані іноземні інвестиції не дають права на\nодержання пільг, передбачених цим Законом."
    },
    {
      "provision_ref": "art16",
      "section": "16",
      "title": "Стаття 16. Строки реєстрації іноземних інвестицій",
      "content": "Міністерство фінансів України зобов'язане протягом 3 робочих\nднів, а у випадку, зазначеному у частині другій статті 15 цього\nЗакону, - 21 дня з моменту подання іноземним інвестором\nінформації, зазначеної у статті 15 цього Закону, зареєструвати\nіноземні інвестиції чи повідомити подавцю про причини відмови."
    },
    {
      "provision_ref": "art17",
      "section": "17",
      "title": "Стаття 17. Відмова в реєстрації іноземних інвестицій",
      "content": "Відмова в державній реєстрації іноземних інвестицій можлива\nтільки у разі порушення встановленого чинним на території України\nзаконодавством порядку інвестування або невідповідності його\nвимогам, необхідним для реєстрації. Відмова в реєстрації на вимогу\nіноземного інвестора має бути оформлена письмово, містити мотиви\nвідмови і може бути оскаржена у судовому порядку."
    },
    {
      "provision_ref": "art18",
      "section": "18",
      "title": "Стаття 18. Строк дії інвестиційного свідоцтва",
      "content": "Інвестиційне свідоцтво діє протягом строку, зазначеного в\nньому. Цей строк має відповідати періоду здійснення інвестицій,\nзаявленому іноземним інвестором при реєстрації, і може бути\nпродовжений на прохання іноземного інвестора.\nСтаття 19. Облік та статистична інформація про іноземні\nінвестиції\nМитні органи та банківські установи ведуть облік операцій,\nпов'язаних із фактичним здійсненням іноземних інвестицій, і\nщомісячно надсилають зведену оперативну інформацію про це\nМіністерству фінансів України, Міністерству статистики України,\nМіністерству зовнішньоекономічних зв'язків України та\nНаціональному банку України.\nСтаття 20. Організаційно-правові форми підприємств з\nіноземними інвестиціями\nНа території України підприємства з іноземними інвестиціями\nстворюються і діють у формах, передбачених чинним законодавством\nУкраїни.\nСтаття 21. Порядок створення підприємств з іноземними\nінвестиціями\nПідприємство з іноземними інвестиціями може бути створено або\nшляхом його заснування, або в результаті придбання іноземним\nінвестором частки участі (паю, акцій) у раніше заснованому\nпідприємстві без іноземних інвестицій, або шляхом придбання такого\nпідприємства повністю.\nПідприємство з іноземними інвестиціями створюється у порядку,\nпередбаченому чинним на території України законодавством.\nПридбання іноземним інвестором частки участі (паю, акцій) у\nраніше створеному підприємстві без іноземних інвестицій, а також\nпридбання такого підприємства цілком здійснюється згідно з\nпорядком, передбаченим законодавством, що діє на території\nУкраїни, з урахуванням доповнень, встановлених цим Законом.\nСтаття 22. Установчі документи новостворюваних підприємств з\nіноземними інвестиціями\nУстановчі документи новостворюваних підприємств з іноземними\nінвестиціями мають містити відомості, передбачені чинним\nзаконодавством України для відповідних організаційно-правових форм\nпідприємств, а також відомості про державну належність їх\nучасників (засновників).\nСтаття 23. Державна реєстрація підприємств з іноземними\nінвестиціями\nДержавна реєстрація підприємств з іноземними інвестиціями\nздійснюється у порядку, передбаченому чинним законодавством\nУкраїни."
    },
    {
      "provision_ref": "art24",
      "section": "24",
      "title": "Стаття 24. Види діяльності",
      "content": "Підприємство з іноземними інвестиціями може здійснювати\nбудь-які види діяльності, які відповідають цілям, передбаченим у\nстатуті підприємства, за винятком заборонених чинними на території\nУкраїни законами.\nДля ведення страхової та посередницької діяльності,\nпов'язаної з обігом цінних паперів, підприємство з іноземними\nінвестиціями одержує ліцензію Міністерства фінансів України. Для\nведення банківської діяльності ліцензія видається Національним\nбанком України.\nСтаття 25. Дочірні підприємства, філії та представництва\nпідприємств з іноземними інвестиціями\nПідприємство з іноземними інвестиціями може створювати\nдочірні підприємства з правами юридичної особи, а також філії та\nпредставництва на території України та за її межами з додержанням\nвимог, встановлених законами України та законодавством відповідних\nіноземних держав.\nПільги та гарантії, встановлені цим Законом для підприємств з\nіноземними інвестиціями, поширюються на створювані ними дочірні\nпідприємства за умови, що не менше 51 відсотка статутного фонду\nостанніх належить підприємству з іноземними інвестиціями, що\nвиступило засновником цього дочірнього підприємства.\nСтаття 26. Умови реалізації продукції, робіт та послуг\nна ринку України\nПідприємство з іноземними інвестиціями може на договірній\nоснові визначати умови реалізації продукції, робіт та послуг на\nринку України, включаючи ціну на них, а також умови поставок\nпродукції, робіт та послуг з цього ринку.\nВалюта розрахунків по операціях, зазначених у цій статті,\nвизначається відповідно до чинного валютного законодавства\nУкраїни.\nСтаття 27. Об'єднання та спілки підприємств з іноземними\nінвестиціями\nПідприємства з іноземними інвестиціями можуть добровільно\nоб'єднуватися у спілки, асоціації, концерни, міжгалузеві,\nрегіональні та інші об'єднання на умовах, які не суперечать\nчинному антимонопольному законодавству України."
    },
    {
      "provision_ref": "art28",
      "section": "28",
      "title": "Стаття 28. Митне обкладення",
      "content": "Майно, яке ввозиться в Україну як внесок іноземного інвестора\nдо статутного фонду підприємства з іноземними інвестиціями в межах\nстроків, встановлених у Законі України \"Про господарські\nтовариства\" ( 1576-12 ), звільняється від мита та податку на\nімпорт.\nМайно, яке ввозиться в Україну з метою інвестування на\nпідставі господарських договорів (контрактів), звільняється від\nмита та податку на імпорт протягом строків, встановлених\nвідповідними договорами (контрактами) для інвестування.\nГотова продукція, сировина, напівфабрикати, комплектуючі\nвироби, запасні частини, які ввозяться в Україну для власних\nпотреб підприємств з іноземними інвестиціями, звільняються від\nмита та податку на імпорт.\nМайно, яке ввозиться в Україну іноземними працівниками\nпідприємств з іноземними інвестиціями для особистих потреб,\nзвільняється від мита та податку на імпорт."
    },
    {
      "provision_ref": "art29",
      "section": "29",
      "title": "Стаття 29. Експорт та імпорт продукції, робіт та послуг",
      "content": "Підприємства з іноземними інвестиціями мають право без\nліцензій експортувати продукцію, роботи та послуги власного\nвиробництва та імпортувати продукцію, роботи та послуги для\nвласних потреб, за винятком випадків, передбачених чинними на\nтериторії України законодавчими актами та міжнародними договорами.\nПорядок визнання продукції, робіт і послуг, що експортуються,\nтакими, що належать до власного виробництва, встановлюється на\nоснові правил походження товару, зафіксованих у митному\nзаконодавстві України. Визнання продукції, робіт та послуг, що\nімпортуються, такими, що призначені для власних потреб\nпідприємства, здійснюється на підставі установчих документів\nпідприємства.\nВалютна виручка зазначених підприємств від експорту власних\nпродукції, робіт і послуг залишається повністю в їх розпорядженні.\nЕкспорт та імпорт інших продукції, робіт і послуг здійснюється\nусіма підприємствами з іноземними інвестиціями на загальних\nзасадах."
    },
    {
      "provision_ref": "art30",
      "section": "30",
      "title": "Стаття 30. Валютне регулювання",
      "content": "Всі валютні витрати, пов'язані із здійсненням підприємствами\nз іноземними інвестиціями різних видів господарської діяльності на\nтериторії України, включаючи переказ за кордон частини прибутку,\nяка належить іноземному інвестору, повинні забезпечуватися за\nрахунок їх власної валютної виручки від такої діяльності, а також\nза рахунок інших не заборонених законодавством джерел одержання\nіноземної валюти. Операції з іноземною валютою здійснюються\nпідприємствами з іноземними інвестиціями у порядку, встановленому\nчинним на території України законодавством."
    },
    {
      "provision_ref": "art31",
      "section": "31",
      "title": "Стаття 31. Страхування майна та рисків",
      "content": "Страхування майна та рисків підприємства з іноземними\nінвестиціями здійснюється на його розсуд, якщо інше не передбачено\nчинними на території України законами."
    },
    {
      "provision_ref": "art32",
      "section": "32",
      "title": "Стаття 32. Оподаткування",
      "content": "Підприємства з іноземними інвестиціями сплачують податки,\nвстановлені чинними на території України законами, за винятками,\nвстановленими цим Законом.\nУ випадках, коли законами України встановлюються нові види\nподатків, які були в них відсутні на момент прийняття цього\nЗакону, існуючі підприємства з іноземними інвестиціями\nзвільняються від них на строк, передбачений в цьому Законі для\nновостворених підприємств з іноземними інвестиціями.\nПідприємства з іноземними інвестиціями за участю українського\nкапіталу, за винятком підприємств, створених в галузі\nоптово-роздрібної торгівлі та посередницької діяльності,\nзвільняються від сплати податків на доходи протягом п'яти років з\nмоменту оголошення наявності першого прибутку, а в подальшому\nсплачують зазначені податки в розмірі 50 відсотків від ставок,\nвстановлених законами України.\nНовостворені підприємства з іноземними інвестиціями за участю\nукраїнського капіталу, створені в галузі оптово-роздрібної\nторгівлі, звільняються від сплати податків на доходи протягом\nтрьох років, а підприємства в галузі посередницької діяльності -\nпротягом двох років з моменту оголошення наявності першого\nприбутку, а в подальшому сплачують зазначені податки в розмірі 70\nвідсотків від ставок, встановлених законами України.\nПідприємства з іноземними інвестиціями за участю українського\nкапіталу, що були створені до прийняття цього Закону, а також\nпідприємства за участю українського капіталу, що набули статусу\nпідприємств з іноземними інвестиціями не з моменту їх створення,\nзвільняються від сплати податків на доходи відповідно до частин\nтретьої і четвертої цієї статті із зарахуванням строків, що\nпройшли від моменту оголошення зазначеними підприємствами першого\nприбутку відповідно до моменту прийняття цього Закону чи набуття\nстатусу підприємства з іноземними інвестиціями.\nПідприємства з іноземними інвестиціями, капітал яких повністю\nналежить іноземному інвестору, мають право на зменшення суми\nдоходу, що підлягає оподаткуванню, на величину фактично здійснених\nінвестицій, перераховану у діючу на території України валюту за\nкурсом, що застосовується при оцінці іноземних інвестицій згідно\nіз статтею 5 цього Закону. В разі, коли величина фактично\nздійснених іноземних інвестицій перевищує суму доходу підприємства\nз іноземними інвестиціями за один фінансовий рік, суми доходів\nнаступних років, що підлягають оподаткуванню, зменшуються на\nвеличину зазначеного перевищення.\nСума доходу підприємств з іноземними інвестиціями, що\nпідлягає оподаткуванню, зменшується на величину коштів, що\nреінвестуються на території України.\n( Дію частини восьмої статті 32 зупинено згідно з Декретом\nN 14-92 ( 14-92 ) від 26.12.92 ) Товари, роботи, послуги власного\nвиробництва підприємств з іноземними інвестиціями за участю\nукраїнського капіталу звільняються від податків на добавлену\nвартість на п'ять років з моменту офіційної реєстрації\nпідприємства.\nДля підприємств з іноземними інвестиціями, діючих у\nпріоритетних галузях народного господарства, що визначаються\nдержавними програмами заохочення іноземних інвестицій, та в\nокремих регіонах - згідно із законодавством про спеціальні\n(вільні) економічні зони, можуть встановлюватись додаткові пільги\nщодо оподаткування.\nПри переказі (вивезенні) за кордон частини прибутків, що\nналежать іноземному інвестору в результаті діяльності підприємств\nз іноземними інвестиціями, сплачується податок за ставкою 15\nвідсотків від суми, що переказується або вивозиться.\nПеревірка фінансової та комерційної діяльності підприємств з\nіноземними інвестиціями, в тому числі з метою оподаткування,\nздійснюється офіційно зареєстрованими аудиторськими організаціями\nУкраїни."
    },
    {
      "provision_ref": "art33",
      "section": "33",
      "title": "Стаття 33. Бухгалтерський облік та звітність",
      "content": "Бухгалтерський облік та звітність підприємств з іноземними\nінвестиціями на території України ведуться за правилами,\nвстановленими законодавством України.\nЗа умови виконання вимог частини першої цієї статті\nпідприємства з іноземними інвестиціями мають право додатково\nзапроваджувати бухгалтерський облік та звітність за правилами,\nчинними у країні іноземного інвестора.\nЗ метою балансової оцінки та обліку підприємство з іноземними\nінвестиціями здійснює перерахування іноземної валюти у валюту, що\nдіє на території України, за курсом, який визначається відповідно\nдо статті 5 цього Закону та валютного законодавства України."
    },
    {
      "provision_ref": "art34",
      "section": "34",
      "title": "Стаття 34. Забезпечення зобов'язань",
      "content": "Майно підприємства з іноземними інвестиціями може\nвикористовуватися ним як застава для забезпечення по всіх видах\nсвоїх зобов'язань, включаючи залучення позичкових коштів. Для\nзабезпечення зобов'язань можуть служити його майнові права на\nбудівлі, споруди, обладнання, а також інші майнові права.\nЗаставлені майно чи майнові права можуть бути реалізовані\nзаставодержателем за валюту, діючу на території України, або\nіноземну валюту за договірними цінами, в тому числі на аукціонах,\nюридичним та фізичним особам України, а у випадках, передбачених\nдіючими в Україні законодавчими актами, також іноземним юридичним\nі фізичним особам та їх об'єднанням."
    },
    {
      "provision_ref": "art35",
      "section": "35",
      "title": "Стаття 35. Права інтелектуальної власності",
      "content": "Охорона та здійснення прав інтелектуальної власності\nпідприємства з іноземними інвестиціями забезпечуються згідно з\nчинним на території України законодавством.\nПрацівники підприємств з іноземними інвестиціями як автори\nмають право укладати з підприємствами, де вони працюють, договори\nщодо прав на об'єкти інтелектуальної власності, які створюються\nзгідно із завданнями, що підтверджуються документацією\nпідприємства.\nПідприємства з іноземними інвестиціями мають право\nвикористовувати права на об'єкти інтелектуальної власності,\nзазначені в частині другій цієї статті, лише після укладення\nвідповідних угод з працівниками, що є авторами винаходів,\nпромислових зразків, товарних знаків та інших об'єктів\nінтелектуальної власності.\nПатенти та інші правові титули на об'єкти інтелектуальної\nвласності (винаходи, промислові зразки, товарні знаки тощо)\nвидаються підприємству в разі укладення відповідного договору між\nпрацівником та підприємством. Цей договір, разом з відступленням\nпрацівником підприємству права на одержання патенту або іншого\nправового титулу, визначає відповідні обов'язки підприємства щодо\nзабезпечення працівникові належних матеріальних, виробничих та\nсоціальних умов. Якщо зазначений договір між працівником та\nпідприємством з іноземними інвестиціями не було укладено, то\nпатент чи інший правовий титул видається автору винаходу,\nпромислового зразка, товарного знака тощо. Підприємство має право\nїх використання на умовах, які визначаються договором з власником\nправового титулу.\nПідприємство з іноземними інвестиціями самостійно приймає\nрішення про патентування (реєстрацію) за кордоном винаходів,\nпромислових зразків, товарних знаків та інших об'єктів\nінтелектуальної власності, які йому належать."
    },
    {
      "provision_ref": "art36",
      "section": "36",
      "title": "Стаття 36. Трудові відносини",
      "content": "Трудові відносини з найманими працівниками, включаючи питання\nприйняття на роботу та звільнення, робочого часу та відпочинку,\nоплати праці, гарантій та компенсацій, на підприємствах з\nіноземними інвестиціями регулюються колективним договором та\nтрудовими договорами. За згодою сторін з працівником може бути\nукладено трудовий контракт.\nУмови колективного та трудових договорів не можуть\nпогіршувати становища найманих працівників цих підприємств у\nпорівнянні з умовами, встановленими чинним законодавством України\nпро працю.\nНа трудові відносини з працівниками, які не мають постійного\nмісця проживання в Україні, поширюється право України, якщо\nсторони трудового договору (контракту) під час його укладення або\nна підставі подальшої угоди не вибрали право країни, що\nрегулюватиме окремі елементи трудових відносин. Вибір сторонами\nправа, що регулює трудові відносини, вважається дійсним, якщо\nвибране право має тісний зв'язок з трудовими відносинами і не\nпогіршує становища працівників у порівнянні з умовами,\nпередбаченими законодавством України. Іноземне право не\nзастосовується щодо питань, відносно яких діють імперативні норми\nтрудового права України.\nДіяльність професійних спілок на підприємстві з іноземними\nінвестиціями здійснюється згідно з чинним на території України\nзаконодавством.\nСтаття 37. Соціальне страхування та соціальне забезпечення\nпрацівників підприємств з іноземними інвестиціями\nСоціальне страхування працівників підприємств з іноземними\nінвестиціями та їх соціальне забезпечення (за винятком пенсійного\nзабезпечення іноземних працівників) регулюється згідно з чинним на\nтериторії України законодавством.\nПлатежі на пенсійне забезпечення іноземних працівників\nпідприємства з іноземними інвестиціями перераховуються у\nвідповідні фонди країн їх постійного місця проживання у валюті та\nна умовах, що діють у цих країнах.\nПідприємства з іноземними інвестиціями вносять відрахування\nпо державному соціальному страхуванню українських та іноземних\nпрацівників та відрахування на пенсійне забезпечення українських\nпрацівників за ставками, встановленими для підприємств та\nорганізацій України.\nСтаття 38. Припинення діяльності підприємств з іноземними\nінвестиціями\nПрипинення діяльності підприємств з іноземними інвестиціями\nздійснюється в порядку, передбаченому чинними на території України\nзаконами для відповідних організаційно-правових форм підприємств,\nі лише у випадках:\nа) рішення власників, прийнятого згідно з статутними\nдокументами підприємства;\nб) закінчення строку дії договору про заснування\nпідприємства;\nв) відповідного рішення суду, арбітражного суду. ( Пункт \"в\"\nстатті 38 із змінами, внесеними згідно із Законом N 2689-XII\n( 2689-12 ) від 14.10.92 )\nСтаття 39. Придбання іноземними інвесторами паїв, акцій\nта інших цінних паперів підприємств\nІноземні інвестори мають право придбати паї, акції та інші\nцінні папери підприємств, розташованих на території України.\nЧастки (паї, акції) підприємств можуть бути придбані іноземними\nінвесторами як за валюту, що діє на території України, одержану\nзгідно із законами України як прибуток (доход) із джерел на\nтериторії України, так і за іноземну валюту.\nПри проведенні зазначених у цій статті операцій\nзастосовується курс валюти, що визначається відповідно до\nвалютного законодавства України.\nПридбання іноземними інвесторами акцій та інших цінних\nпаперів на фондових біржах регулюється Законом України \"Про цінні\nпапери і фондову біржу\" ( 1201-12 ).\nСтаття 40. Придбання іноземними інвесторами державних цінних\nпаперів\nПридбання іноземними інвесторами державних цінних паперів\nздійснюється відповідно до Закону України \"Про цінні папери і\nфондову біржу\" ( 1201-12 )."
    },
    {
      "provision_ref": "art41",
      "section": "41",
      "title": "Стаття 41. Участь іноземних інвесторів у приватизації",
      "content": "Іноземні інвестори можуть брати участь у приватизації майна\nдержавних та комунальних підприємств, а також об'єктів\nнезавершеного капітального будівництва на території України. Умови\nїх участі в конкурсах та аукціонах по приватизації державних та\nкомунальних підприємств визначаються згідно з чинним на території\nУкраїни законодавством.\nНа цілі приватизації іноземні інвестори можуть\nвикористовувати кошти у валюті, що діє на території України, які\nвони мають на своїх рахунках і які вони одержали як прибуток\n(доход) із джерел на території України."
    },
    {
      "provision_ref": "art42",
      "section": "42",
      "title": "Стаття 42. Майнові права на природні ресурси",
      "content": "Придбання іноземними інвесторами майнових прав на землю та\nінші природні ресурси регулюється законодавчими актами, чинними на\nтериторії України.\n( Стаття 42 із змінами, внесеними згідно із Законом N 3180-XII\n( 3180-12 ) від 05.05.93 )"
    },
    {
      "provision_ref": "art43",
      "section": "43",
      "title": "Стаття 43. Надання майна в оренду",
      "content": "Надання майна в оренду іноземним інвесторам здійснюється\nорендодавцями на підставі договорів оренди відповідно до чинного\nна території України законодавства.\n( Частину другу статті 43 виключено на підставі Закону\nN 2554-XII ( 2554-12 ) від 07.07.92 )"
    },
    {
      "provision_ref": "art44",
      "section": "44",
      "title": "Стаття 44. Концесійні договори",
      "content": "Надання іноземним інвесторам прав на розробку та освоєння\nвідновлюваних та невідновлюваних природних ресурсів, проведення\nгосподарської діяльності, пов'язаної з використанням об'єктів, які\nзнаходяться у державній власності, але не передані підприємствам,\nустановам, організаціям у повне господарське відання чи оперативне\nуправління, здійснюється на основі концесійних договорів, які\nукладаються з іноземними інвесторами Кабінетом Міністрів України\nабо іншим уповноваженим на те державним органом згідно з порядком,\nвстановленим законодавством України про концесії.\nСтрок дії концесійного договору визначається залежно від\nхарактеру та умов концесії, але не може бути більше 99 років.\nОдносторонні зміни умов концесійного договору не\nдопускаються, якщо інше не обумовлено в договорі.\nКонцесійні договори можуть містити в собі винятки з чинного\nна території України законодавства. В цьому разі вони підлягають\nзатвердженню Верховною Радою України."
    },
    {
      "provision_ref": "art45",
      "section": "45",
      "title": "Стаття 45. Види договорів (контрактів)",
      "content": "Положення розділу VI цього Закону поширюються на договори\n(контракти) про виробничу кооперацію, спільне виробництво та інші\nвиди спільної діяльності, не пов'язані із створенням юридичної\nособи, якщо такі договори (контракти) передбачають здійснення\nіноземних інвестицій на території України у формах, передбачених\nстаттею 3 цього Закону."
    },
    {
      "provision_ref": "art46",
      "section": "46",
      "title": "Стаття 46. Юридична основа договорів (контрактів)",
      "content": "На зазначені у статті 45 цього Закону договори (контракти)\nпоширюються положення Закону України \"Про зовнішньоекономічну\nдіяльність\" ( 959-12 ).\nСтаття 47. Регулювання господарської діяльності за договорами\n(контрактами)\nДо господарської діяльності, що регулюється зазначеними у\nстатті 45 цього Закону договорами (контрактами), застосовуються\nвідповідні положення розділу IV цього Закону, якщо інше не\nвстановлено законами України або угодою сторін.\nДо господарської діяльності, що регулюється зазначеними у\nстатті 45 цього Закону договорами (контрактами), не застосовуються\nпільги, передбачені частинами третьою і четвертою статті 32 цього\nЗакону.\nДоходи від господарської діяльності, зазначеної в цій статті,\nоподатковуються за ставками в розмірі 50 відсотків від ставок,\nвстановлених законами України.\nСторони за договорами (контрактами), зазначеними у статті 45\nцього Закону, організують окремий бухгалтерський облік та\nзвітність по операціях, пов'язаних з цими договорами\n(контрактами), та мають право на відкриття спільних рахунків у\nбанківських установах України для ведення розрахунків, пов'язаних\nз виконанням таких договорів (контрактів).\nСтаття 48. Регулювання іноземних інвестицій у спеціальних\n(вільних) економічних зонах\nСпецифіка регулювання іноземних інвестицій у спеціальних\n(вільних) економічних зонах встановлюється законодавством України\nпро спеціальні (вільні) економічні зони.\nПравовий режим, що встановлюється у спеціальних (вільних)\nекономічних зонах щодо іноземних інвесторів, не може створювати\nумови інвестування та здійснення господарської діяльності, які є\nменш сприятливими, ніж встановлені цим Законом.\nСтаття 49. Порядок розгляду спорів за участю іноземних\nінвесторів\nСпори між іноземними інвесторами і державою з питань\nдержавного регулювання іноземних інвестицій і діяльності\nпідприємств з іноземними інвестиціями підлягають розгляду в судах\nУкраїни, якщо інше не передбачено міжнародними договорами України\nпро захист іноземних інвестицій.\nВсі інші спори, не зазначені в частині першій цієї статті,\nпідлягають розгляду в судах та/або арбітражних судах України або\nза домовленістю сторін - у третейських судах, в тому числі за\nкордоном."
    }
  ],
  "definitions": []
}