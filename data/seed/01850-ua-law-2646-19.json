{
  "id": "ua-law-2646-19",
  "type": "statute",
  "title": "Закон України (2646-19)",
  "title_en": "",
  "short_name": "2646-19",
  "status": "in_force",
  "issued_date": "2018-12-06",
  "url": "https://zakon.rada.gov.ua/laws/show/2646-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо запровадження середньострокового бюджетного планування\n\n(Відомості Верховної Ради (ВВР), 2019, № 4, ст.32)\n\nВерховна Рада України постановляє :\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. У частині першій статті 2:\n\nу пункті 9 слова \"його діяльності на наступні бюджетні періоди\" замінити словами \"виконання покладених на нього функцій на середньостроковий період, на підставі відповідних граничних показників видатків бюджету та надання кредитів з бюджету\";\n\nпункт 40 доповнити словами \"та цілей державної політики у відповідній сфері діяльності, формування та/або реалізацію якої забезпечує головний розпорядник бюджетних коштів\";\n\nдоповнити пунктами 48 -2 і 52 такого змісту:\n\n\"48 -2 ) умовні зобов’язання - потенційні зобов’язання бюджету, що підтверджуються лише після настання чи ненастання певних подій у майбутньому\";\n\n\"52) фіскальні ризики - чинники (включаючи умовні зобов’язання та квазіфіскальні операції), що можуть призводити до зменшення надходжень бюджету та/або потребувати додаткових витрат бюджету, відповідно спричинити збільшення дефіциту бюджету та державного (місцевого) боргу порівняно з плановими бюджетними показниками\".\n\n2. Статтю 3 доповнити частиною четвертою такого змісту:\n\n\"4. Для середньострокового бюджетного планування середньостроковий період включає плановий та наступні за плановим два бюджетні періоди\".\n\n3. Частину першу статті 4 доповнити пунктами 2 -1 та 6 -1 такого змісту:\n\n\"2 -1 ) Бюджетної декларації\";\n\n\"6 -1 ) прогнозів місцевих бюджетів\".\n\n4. У частині першій статті 7:\n\nу пункті 6 слова \"надання послуг, гарантованих державою, Автономною Республікою Крим, місцевим самоврядуванням (далі - гарантовані послуги)\" замінити словами \"надання публічних послуг\";\n\nу пункті 7 слово \"гарантованих\" замінити словом \"публічних\";\n\nпункт 10 після слів \"інформування громадськості з питань\" доповнити словами \"бюджетної політики\".\n\n5. Абзац перший частини третьої статті 10 доповнити другим реченням такого змісту: \"При цьому відомча класифікація видатків та кредитування державного бюджету додатково містить перелік головних розпорядників коштів державного бюджету для систематизації загальнодержавних видатків та кредитування бюджету (що передбачають насамперед виконання заходів з реалізації державної політики за участю інших органів влади) за ознакою головного розпорядника коштів державного бюджету\".\n\n6. У другому реченні частини дев’ятої статті 13 слова \"у порядку, встановленому Кабінетом Міністрів України, та розміщення\" замінити словами \"у порядку, встановленому Кабінетом Міністрів України, розміщення\" та доповнити словами та цифрами \"та розміщення на рахунках банків надходжень, визначених пунктом 1 частини третьої статті 15, пунктом 13 частини третьої статті 29 та пунктом 12 частини першої статті 69 -1 цього Кодексу, у порядку, встановленому Кабінетом Міністрів України\".\n\n7. Частину першу статті 14 доповнити абзацами другим і третім такого змісту:\n\n\"Визначений Бюджетною декларацією показник дефіциту державного бюджету на кожен рік середньострокового періоду не може перевищувати 3 відсотки прогнозного номінального обсягу валового внутрішнього продукту України на відповідний рік.\n\nГраничний обсяг дефіциту державного бюджету, визначений законом про Державний бюджет України, не може перевищувати визначений Бюджетною декларацією показник дефіциту державного бюджету на відповідний бюджетний період\".\n\n8. Пункт 1 частини третьої статті 15 викласти в такій редакції:\n\n\"1) кредити (позики), що залучаються державою від іноземних держав, іноземних фінансових установ і міжнародних фінансових організацій для реалізації інвестиційних проектів\".\n\n9. У статті 16 :\n\n1) перше речення частини другої викласти в такій редакції:\n\n\"2. Кредити (позики) від іноземних держав, іноземних фінансових установ і міжнародних фінансових організацій для реалізації інвестиційних проектів залучаються державою на підставі міжнародних договорів України і відносяться до державних зовнішніх запозичень\";\n\n2) доповнити частиною десятою такого змісту:\n\n\"10. Стратегія управління державним боргом на середньостроковий період формується з урахуванням показників, визначених Бюджетною декларацією та законом про Державний бюджет України. Стратегія розробляється Міністерством фінансів України та затверджується Кабінетом Міністрів України у двомісячний строк з дня набрання чинності законом про Державний бюджет України\".\n\n10. У статті 17 :\n\n1) частину першу викласти в такій редакції:\n\n\"1. Державні гарантії можуть надаватися виключно у межах і за напрямами, що визначені законом про Державний бюджет України, на підставі:\n\nрішення Кабінету Міністрів України - для забезпечення часткового виконання боргових зобов’язань суб’єктів господарювання - резидентів України;\n\nміжнародних договорів України - для забезпечення повного або часткового виконання боргових зобов’язань суб’єктів господарювання - резидентів України.\n\nЗа дорученням Кабінету Міністрів України відповідні правочини щодо його рішень вчиняє Міністр фінансів України\";\n\n2) абзац другий частини третьої після слів \"обсяг гарантійних зобов’язань та порядок їх виконання\" доповнити словами \"права та обов’язки гаранта і кредитора\";\n\n3) частину дев’яту доповнити абзацами третім і четвертим такого змісту:\n\n\"У разі порушення справи про банкрутство суб’єкта господарювання простроченою заборгованістю вважаються всі планові платежі з повернення кредиту (позики) на момент порушення справи.\n\nУ разі надання державної (місцевої) гарантії для забезпечення часткового виконання боргових зобов’язань суб’єктів господарювання органи доходів і зборів стягують всю суму простроченої заборгованості за таким кредитом (позикою) з подальшим перерахуванням кредитору частини стягнутої суми пропорційно до негарантованої частини зобов’язань за кредитом (позикою)\".\n\n11. У статті 18 :\n\n1) частину першу доповнити абзацом другим такого змісту:\n\n\"Граничний обсяг надання державних гарантій не може перевищувати 3 відсотки планових доходів загального фонду державного бюджету\";\n\n2) в абзаці першому частини третьої слово \"індикативного\" виключити, а слова і цифри \"прогнозом відповідного місцевого бюджету на наступні за плановим два бюджетні періоди відповідно до частини четвертої статті 21\" замінити словами і цифрами \"відповідно до показників на наступні за плановим два бюджетні періоди у прогнозі відповідного місцевого бюджету, схваленому відповідно до статті 75 -1 \".\n\n12. Частину першу статті 19 викласти в такій редакції:\n\n\"1. Стадіями бюджетного процесу визнаються:\n\n1) складання та розгляд Бюджетної декларації (прогнозу місцевого бюджету) і прийняття рішення щодо них;\n\n2) складання проектів бюджетів;\n\n3) розгляд проекту та прийняття закону про Державний бюджет України (рішення про місцевий бюджет);\n\n4) виконання бюджету, включаючи внесення змін до закону про Державний бюджет України (рішення про місцевий бюджет);\n\n5) підготовка та розгляд звіту про виконання бюджету і прийняття рішення щодо нього\".\n\n13. У статті 20 :\n\n1) частину третю викласти в такій редакції:\n\n\"3. Бюджетні програми формуються головними розпорядниками бюджетних коштів під час підготовки пропозицій до Бюджетної декларації (прогнозу місцевого бюджету) та складання бюджетного запиту з урахуванням планів діяльності на середньостроковий період, прогнозних та програмних документів економічного і соціального розвитку\";\n\n2) у другому реченні абзацу першого частини четвертої слова \"виконує бюджетні програми\" замінити словами \"забезпечує виконання бюджетних програм\";\n\n3) частину п’яту викласти в такій редакції:\n\n\"5. Результативні показники бюджетної програми використовуються для оцінки ефективності бюджетної програми за напрямами використання бюджетних коштів і включають кількісні та якісні показники, які визначають результат виконання бюджетної програми, характеризують хід її реалізації, ступінь досягнення цілей державної політики у відповідній сфері діяльності, формування та/або реалізацію якої забезпечує головний розпорядник бюджетних коштів, досягнення мети бюджетної програми, виконання завдань бюджетної програми, висвітлюють обсяг і якість надання публічних послуг.\n\nПерелік результативних показників щодо кожної бюджетної програми розробляється головними розпорядниками бюджетних коштів згідно з нормативно-правовим актом Міністерства фінансів України.\n\nРезультативні показники бюджетної програми мають підтверджуватися офіційною державною статистичною, фінансовою та іншою звітністю, даними бухгалтерського, статистичного та внутрішньогосподарського (управлінського) обліку\";\n\n4) у частині шостій :\n\nв абзаці першому:\n\nдруге речення після слів \"Оцінка ефективності бюджетних програм здійснюється на підставі\" доповнити словами \"даних моніторингу\";\n\nу третьому реченні слова \"оцінки ефективності бюджетних програм\" замінити словами \"здійснення оцінки ефективності бюджетних програм головними розпорядниками бюджетних коштів\";\n\nабзац другий викласти в такій редакції:\n\n\"Результати оцінки ефективності бюджетних програм (включаючи висновки органів виконавчої влади, уповноважених на проведення контролю за дотриманням бюджетного законодавства, та висновки Рахункової палати) є підставою для прийняття рішень про внесення в установленому порядку змін до бюджетних призначень поточного бюджетного періоду, відповідних пропозицій до проекту бюджету на плановий бюджетний період та Бюджетної декларації (прогнозу місцевого бюджету), включаючи зупинення реалізації відповідних бюджетних програм\";\n\n5) у частині сьомій :\n\nв абзаці першому:\n\nу першому реченні слова \"та забезпечують їх затвердження у терміни, визначені Кабінетом Міністрів України\" замінити словами і цифрами \"(в тому числі за бюджетними програмами, вперше визначеними законом про Державний бюджет України) та забезпечують їх затвердження протягом 30 днів з дня набрання чинності законом про Державний бюджет України\";\n\nдруге речення після слів \"За рішенням Кабінету Міністрів України\" доповнити словами \"(у формі протокольного рішення)\";\n\nабзац другий виключити;\n\n6) в абзаці першому частини восьмої слово \"спільно\" замінити словами \"за погодженням\";\n\n7) частину дев’яту викласти в такій редакції:\n\n\"9. Програмно-цільовий метод у бюджетному процесі передбачає застосування середньострокового бюджетного планування, в рамках якого здійснюється складання Бюджетної декларації (прогнозу місцевого бюджету)\";\n\n8) доповнити частиною десятою такого змісту:\n\n\"10. Для забезпечення підвищення ефективності та результативності використання коштів державного бюджету за рішенням Кабінету Міністрів України проводяться огляди витрат державного бюджету. Такі огляди передбачають здійснення аналізу ефективності реалізації державної політики у відповідній сфері діяльності за рахунок коштів державного бюджету в межах визначених бюджетних програм, а також оцінки ефективності, результативності та економічної доцільності відповідних витрат державного бюджету.\n\nОрганізаційно-методологічні засади проведення оглядів витрат державного бюджету визначаються Міністерством фінансів України.\n\nЗа результатами таких оглядів Кабінет Міністрів України приймає рішення, що є підставою для внесення відповідних пропозицій до проекту державного бюджету на плановий бюджетний період та до Бюджетної декларації\".\n\n14. Статтю 21 виключити.\n\n15. У статті 22 :\n\n1) у частині першій :\n\nперше речення виключити;\n\nу другому реченні слово \"прав\" замінити словом \"повноважень\";\n\n2) у частині п’ятій :\n\nпункт 1 викласти в такій редакції:\n\n\"1) розробляє план діяльності на середньостроковий період (включаючи заходи щодо реалізації інвестиційних проектів) з урахуванням Бюджетної декларації (прогнозу місцевого бюджету), закону про Державний бюджет України (рішення про місцевий бюджет), прогнозних та програмних документів економічного і соціального розвитку\";\n\nу пункті 2 слова \"плану діяльності та індикативних прогнозних показників бюджету на наступні за плановим два бюджетні періоди\" замінити словами \"Бюджетної декларації (прогнозу місцевого бюджету) та плану діяльності на середньостроковий період\";\n\nв абзаці першому пункту 6 слова \"здійснює аналіз показників виконання бюджетних програм (у разі застосування програмно-цільового методу у бюджетному процесі)\" виключити;\n\nдоповнити пунктом 6 -1 такого змісту:\n\n\"6 -1 ) організовує та здійснює моніторинг виконання бюджетних програм, здійснює оцінку їх ефективності\";\n\nу пункті 7 слова \"та оцінку ефективності бюджетних програм\" виключити;\n\n3) абзац перший частини шостої викласти в такій редакції:\n\n\"6. Розпорядник бюджетних коштів може уповноважити одержувача бюджетних коштів на виконання заходів, передбачених бюджетною програмою, шляхом доведення йому бюджетних асигнувань та надання відповідних коштів бюджету (на безповоротній чи поворотній основі). Одержувач бюджетних коштів використовує такі кошти відповідно до вимог бюджетного законодавства на підставі плану використання бюджетних коштів, що містить розподіл бюджетних асигнувань\".\n\n16. У статті 24 -1 :\n\n1) в абзаці другому частини першої слова \"проекту Державного бюджету України та прогнозу Державного бюджету України на наступні за плановим два бюджетні періоди\" замінити словами \"Бюджетної декларації та проекту Державного бюджету України\";\n\n2) у другому реченні абзацу другого частини третьої слова \"індикативного прогнозного обсягу коштів державного фонду регіонального розвитку\" замінити словами \"обсягу коштів державного фонду регіонального розвитку, визначеного Бюджетною декларацією\".\n\n17. У частині третій статті 26:\n\nв абзаці першому слова \"закладах та у підвідомчих бюджетних установах\" замінити словами \"установах і на підприємствах, в установах та організаціях, що належать до сфери управління таких розпорядників бюджетних коштів\";\n\nв абзаці другому слова \"бюджетної установи та її підвідомчих установ\" замінити словами \"розпорядника бюджетних коштів і підприємств, установ та організацій, що належать до сфери його управління\";\n\nабзац третій викласти в такій редакції:\n\n\"Внутрішнім аудитом є діяльність, спрямована на удосконалення системи управління, внутрішнього контролю, запобігання фактам незаконного, неефективного та нерезультативного використання бюджетних коштів, виникненню помилок чи інших недоліків у діяльності розпорядника бюджетних коштів і підприємств, установ та організацій, що належать до сфери його управління, та яка передбачає надання незалежних висновків і рекомендацій. Для здійснення внутрішнього аудиту розпорядник бюджетних коштів в особі керівника утворює самостійний структурний підрозділ внутрішнього аудиту, що є підпорядкованим і підзвітним безпосередньо такому керівнику\";\n\nабзац четвертий доповнити другим реченням такого змісту: \"Організаційно-методологічні засади здійснення внутрішнього контролю і внутрішнього аудиту визначаються Міністерством фінансів України, яке забезпечує формування та реалізацію державної політики у сфері державного внутрішнього фінансового контролю, у тому числі здійснює оцінку функціонування систем внутрішнього контролю і внутрішнього аудиту\".\n\n18. У статті 28 :\n\n1) абзац третій частини першої замінити двома абзацами такого змісту:\n\n\"1) Бюджетної декларації разом з відповідними інформаційно-аналітичними матеріалами;\n\n1 -1 ) проекту закону про Державний бюджет України\".\n\nУ зв’язку з цим абзаци четвертий - восьмий вважати відповідно абзацами п’ятим - дев’ятим;\n\n2) у частині другій :\n\nв абзаці другому слова \"очікувані результати, яких передбачається досягти при виконанні бюджетних програм\" замінити словами \"результативні показники, яких передбачається досягти при виконанні бюджетних програм, а також інформацію про цілі державної політики у відповідній сфері діяльності, формування та/або реалізацію якої забезпечує головний розпорядник коштів державного бюджету, і показники їх досягнення за результатами попереднього бюджетного періоду, очікувані у поточному бюджетному періоді та прогнозні на середньостроковий період\", а слова \"три дні\" - словами \"три робочі дні\";\n\nдоповнити абзацом третім такого змісту:\n\n\"Головні розпорядники коштів місцевих бюджетів розміщують бюджетні запити на своїх офіційних сайтах або оприлюднюють їх в інший спосіб не пізніше ніж через три робочі дні після подання Верховній Раді Автономної Республіки Крим, відповідній місцевій раді проекту рішення про місцевий бюджет\";\n\n3) у частині п’ятій :\n\nабзаци третій - шостий замінити сімома абзацами такого змісту:\n\n\"Головні розпорядники бюджетних коштів здійснюють публічне представлення інформації про виконання бюджетних програм, у тому числі досягнення цілей державної політики у відповідній сфері діяльності, формування та/або реалізацію якої забезпечує головний розпорядник бюджетних коштів, у межах бюджетних програм за звітний бюджетний період до 15 березня року, що настає за звітним, та публікують оголошення про час та місце проведення публічного представлення такої інформації.\n\nГоловні розпорядники бюджетних коштів оприлюднюють шляхом розміщення на своїх офіційних сайтах (головні розпорядники коштів місцевих бюджетів можуть оприлюднювати в інший спосіб відповідно до Закону України \"Про доступ до публічної інформації\"):\n\nінформацію про цілі державної політики у відповідній сфері діяльності, формування та/або реалізацію якої забезпечує головний розпорядник бюджетних коштів, та показники їх досягнення в межах бюджетних програм за звітний бюджетний період - до 15 березня року, що настає за звітним;\n\nпаспорти бюджетних програм на поточний бюджетний період (включаючи зміни до паспортів бюджетних програм) - протягом трьох робочих днів з дня затвердження таких документів;\n\nзвіти про виконання паспортів бюджетних програм за звітний бюджетний період - протягом трьох робочих днів після подання річної бюджетної звітності;\n\nзвіти про хід реалізації державних інвестиційних проектів за формою, встановленою центральним органом виконавчої влади, що забезпечує формування державної політики у сфері економічного і соціального розвитку, - один раз на півріччя (рік), до 20 числа місяця, наступного за звітним періодом;\n\nрезультати оцінки ефективності бюджетних програм за звітний бюджетний період - у двотижневий строк після подання річної бюджетної звітності\".\n\nУ зв’язку з цим абзаци сьомий і восьмий вважати відповідно абзацами десятим і одинадцятим.\n\n19. У пункті 3 частини другої статті 30 слова \"іноземних держав, банків і міжнародних фінансових організацій\" замінити словами \"іноземних держав, іноземних фінансових установ і міжнародних фінансових організацій\".\n\n20. Назву глави 6 після слова \"Складання\" доповнити словами \"Бюджетної декларації та\".\n\n21. Статтю 32 викласти в такій редакції:\n\n\" Стаття 32 . Організаційні засади складання Бюджетної декларації та проекту Державного бюджету України\n\n1. Кабінет Міністрів України розробляє Бюджетну декларацію та проект закону про Державний бюджет України.\n\n2. Міністерство фінансів України відповідає за складання Бюджетної декларації та проекту закону про Державний бюджет України, визначає основні організаційно-методичні засади бюджетного планування, що використовуються для розроблення Бюджетної декларації та проекту Державного бюджету України\".\n\n22. Доповнити статтею 32 -1 такого змісту:\n\n\" Стаття 32 -1 . Управління фіскальними ризиками\n\n1. З метою мінімізації впливу фіскальних ризиків на показники державного бюджету Міністерство фінансів України здійснює управління фіскальними ризиками шляхом їх виявлення, оцінки, моніторингу та розроблення заходів з їх мінімізації.\n\nОрганізаційно-методологічні засади здійснення оцінки фіскальних ризиків затверджуються Кабінетом Міністрів України.\n\nМіністерство фінансів України здійснює загальну оцінку фіскальних ризиків та їх впливу на показники державного бюджету у середньостроковому періоді та готує інформацію про фіскальні ризики (включаючи умовні зобов’язання і квазіфіскальні операції) та їх вплив на показники державного бюджету у плановому бюджетному періоді. Інформація про фіскальні ризики оприлюднюється на офіційному сайті Міністерства фінансів України після подання проекту закону про Державний бюджет України до Верховної Ради України.\n\n2. Для реалізації повноважень, визначених абзацом першим частини першої цієї статті, Міністерство фінансів України:\n\n1) одержує безоплатно від центральних і місцевих органів виконавчої влади, фондів загальнообов’язкового державного соціального і пенсійного страхування, фінансових установ, суб’єктів господарювання державного сектору економіки та господарських товариств, 50 і більше відсотків акцій (часток) яких належать господарським товариствам, частка держави в яких становить 100 відсотків:\n\nфінансові звіти, дані та іншу інформацію, необхідну для здійснення оцінки фіскальних ризиків;\n\nписьмові пояснення з питань, які постають під час оцінки фіскальних ризиків;\n\n2) надає суб’єктам, визначеним у пункті 1 цієї частини статті, обов’язкові для розгляду рекомендації щодо заходів, яких необхідно вжити для мінімізації впливу фіскальних ризиків на показники державного бюджету, а також отримує від зазначених суб’єктів інформацію про розгляд таких рекомендацій та стан їх реалізації.\n\nМіністерство фінансів України має право направляти суб’єктам, визначеним у пункті 1 цієї частини статті, запити в письмовій формі на отримання інформації, зазначеної в цій частині статті, із зазначенням строку розгляду таких запитів.\n\n3. Суб’єкти, визначені у пункті 1 частини другої цієї статті:\n\n1) надають інформацію на запити Міністерства фінансів України відповідно до вимог частини другої цієї статті;\n\n2) надають Міністерству фінансів України пропозиції щодо вжиття заходів, які можуть зменшити вплив фіскальних ризиків на показники державного бюджету;\n\n3) вживають заходів, спрямованих на запобігання виникненню фіскальних ризиків та на мінімізацію їх впливу на показники державного бюджету;\n\n4) інформують Міністерство фінансів України про виявлені ними фіскальні ризики та надають пропозиції щодо заходів з їх мінімізації;\n\n5) беруть участь у підготовці інформації про фіскальні ризики (включаючи умовні зобов’язання і квазіфіскальні операції) та їх вплив на показники державного бюджету у плановому бюджетному періоді;\n\n6) беруть участь у роботі робочих груп, комісій, у зустрічах з питань управління фіскальними ризиками.\n\n4. Міністерство фінансів України у разі недотримання суб’єктами, визначеними у пункті 1 частини другої цієї статті, вимог частин другої і третьої цієї статті інформує Кабінет Міністрів України для вжиття ним заходів відповідно до закону.\n\n5. Суб’єкти, визначені у пункті 1 частини другої цієї статті, за ненадання, несвоєчасне надання Міністерству фінансів України інформації, необхідної для здійснення оцінки фіскальних ризиків, недотримання вимог частини третьої цієї статті несуть відповідальність згідно із законом\".\n\n23. Статтю 33 викласти в такій редакції:\n\n\" Стаття 33 . Складання та схвалення Бюджетної декларації\n\n1. Міністерство фінансів України щороку спільно з іншими головними розпорядниками коштів державного бюджету відповідно до цілей та пріоритетів, визначених у щорічному посланні Президента України до Верховної Ради України про внутрішнє і зовнішнє становище України, Програмі діяльності Кабінету Міністрів України, прогнозних та програмних документах економічного і соціального розвитку, складає Бюджетну декларацію - документ середньострокового бюджетного планування, що визначає засади бюджетної політики і показники державного бюджету на середньостроковий період та є основою для складання проекту Державного бюджету України і прогнозів місцевих бюджетів.\n\nПід час складання Бюджетної декларації для узгодження бюджетної політики (включаючи бюджетні показники на середньостроковий період) Міністерство фінансів України проводить консультації з членами Кабінету Міністрів України та незалежними експертами.\n\n2. Показники Бюджетної декларації визначаються з урахуванням положень та показників, визначених на відповідні бюджетні періоди Бюджетною декларацією, схваленою у попередньому бюджетному періоді.\n\nПри цьому показники Бюджетної декларації можуть відрізнятися від показників, визначених на відповідні бюджетні періоди Бюджетною декларацією, схваленою у попередньому бюджетному періоді, у разі:\n\n1) відхилення оцінки основних прогнозних макропоказників економічного і соціального розвитку України від прогнозу, врахованого у Бюджетній декларації, схваленій у попередньому бюджетному періоді;\n\n2) відхилення бюджетних показників, визначених законом про Державний бюджет України, від аналогічних показників, визначених у Бюджетній декларації, схваленій у попередньому бюджетному періоді;\n\n3) прийняття нових законодавчих та інших нормативно-правових актів, що впливають на показники державного бюджету у середньостроковому періоді.\n\n3. Національний банк України подає Президенту України, Верховній Раді України та Кабінету Міністрів України:\n\nдо 1 березня року, що передує плановому, - орієнтовну інформацію про розрахунок частини прогнозованого прибутку до розподілу, яка підлягатиме перерахуванню до державного бюджету, на середньостроковий період;\n\nдо 15 березня року, що передує плановому, - прогнозні монетарні показники і показники валютно-курсової політики на середньостроковий період, у тому числі обмінний курс гривні у середньому за рік та на кінець року;\n\nдо 15 квітня року, що передує плановому, - уточнену інформацію про розрахунок частини прогнозованого прибутку до розподілу, яка підлягатиме перерахуванню до державного бюджету, на середньостроковий період.\n\nЦентральний орган виконавчої влади, що забезпечує формування державної політики у сфері економічного і соціального розвитку, подає Міністерству фінансів України:\n\nдо 1 березня року, що передує плановому, - орієнтовні основні прогнозні макропоказники економічного і соціального розвитку України на середньостроковий період;\n\nдо 15 квітня року, що передує плановому, - уточнені основні прогнозні макропоказники економічного і соціального розвитку України на середньостроковий період.\n\nВища рада правосуддя до 1 березня року, що передує плановому, подає Кабінету Міністрів України пропозиції щодо пріоритетних завдань фінансового забезпечення судової влади та її незалежності.\n\n4. Міністерство фінансів України на підставі основних прогнозних макропоказників економічного і соціального розвитку України на середньостроковий період та аналізу виконання бюджету у попередніх і поточному бюджетних періодах прогнозує обсяги доходів державного бюджету, визначає обсяги фінансування державного бюджету, повернення кредитів до державного бюджету та орієнтовні граничні показники видатків державного бюджету та надання кредитів з державного бюджету (включаючи обсяг видатків та надання кредитів на національну безпеку і оборону) на середньостроковий період.\n\nРада національної безпеки і оборони України на підставі обсягу видатків та надання кредитів на національну безпеку і оборону на середньостроковий період, доведеного Міністерством фінансів України, готує з урахуванням програмних документів у сфері національної безпеки і оборони та не пізніше 15 квітня року, що передує плановому, надає Міністерству фінансів України обґрунтовані пропозиції щодо розподілу зазначеного обсягу між головними розпорядниками коштів державного бюджету.\n\n5. Міністерство фінансів України розробляє та у визначені ним терміни доводить до головних розпорядників коштів державного бюджету інструкції з підготовки пропозицій до Бюджетної декларації та орієнтовні граничні показники видатків державного бюджету та надання кредитів з державного бюджету на середньостроковий період.\n\nІнструкції з підготовки пропозицій до Бюджетної декларації можуть запроваджувати додаткові фінансові обмеження, організаційні та інші вимоги, яких зобов’язані дотримуватися всі розпорядники коштів державного бюджету у процесі підготовки пропозицій до Бюджетної декларації.\n\nГоловні розпорядники коштів державного бюджету відповідно до вимог інструкцій та орієнтовних граничних показників видатків державного бюджету та надання кредитів з державного бюджету на середньостроковий період, доведених Міністерством фінансів України, готують пропозиції до Бюджетної декларації, включаючи інформацію щодо цілей державної політики у відповідній сфері діяльності, формування та/або реалізацію якої забезпечує головний розпорядник коштів державного бюджету, та показників їх досягнення.\n\nМіністерство фінансів України здійснює аналіз поданих головними розпорядниками коштів державного бюджету пропозицій до Бюджетної декларації на відповідність доведеним орієнтовним граничним показникам видатків державного бюджету та надання кредитів з державного бюджету і вимогам доведених інструкцій.\n\nНа основі такого аналізу Міністр фінансів України приймає рішення про включення пропозицій головних розпорядників коштів державного бюджету до Бюджетної декларації.\n\nМіністерство фінансів України вживає заходів для усунення розбіжностей з головними розпорядниками коштів державного бюджету. Якщо узгодження не досягнуто, Міністерство фінансів України додає відповідну інформацію до Бюджетної декларації, що подається Кабінету Міністрів України.\n\n6. Міністерство фінансів України до 15 травня року, що передує плановому, подає Бюджетну декларацію на розгляд Кабінету Міністрів України.\n\n7. Кабінет Міністрів України щороку, не пізніше 1 червня року, що передує плановому, схвалює Бюджетну декларацію, яка набуває статусу офіційного документа та оформлюється постановою Кабінету Міністрів України. З дня схвалення Бюджетної декларації втрачає чинність Бюджетна декларація, схвалена у попередньому бюджетному періоді.\n\n8. Кабінет Міністрів України подає до Верховної Ради України Бюджетну декларацію разом із фінансово-економічним обґрунтуванням у триденний строк з дня її схвалення. Фінансово-економічне обґрунтування має містити розрахунки і пояснення до положень і показників, визначених Бюджетною декларацією (включаючи пояснення відмінностей від Бюджетної декларації, схваленої у попередньому бюджетному періоді, орієнтовні показники витрат державного бюджету за функціональною класифікацією видатків та кредитування бюджету із зазначенням пріоритетних напрямів).\n\nВерховна Рада України розглядає Бюджетну декларацію за спеціальною процедурою, визначеною Регламентом Верховної Ради України .\n\n9. Бюджетна декларація містить положення щодо:\n\n1) основних прогнозних макропоказників економічного і соціального розвитку України (із зазначенням показників номінального і реального обсягу валового внутрішнього продукту, індексів споживчих цін та цін виробників, рівня безробіття, припущень щодо курсу гривні до долара США в середньому за рік та на кінець року, а також інших показників, врахованих під час розроблення Бюджетної декларації);\n\n2) загальних показників доходів і фінансування державного бюджету, повернення кредитів до державного бюджету, загальних граничних показників видатків державного бюджету та надання кредитів з державного бюджету (з розподілом на загальний та спеціальний фонди);\n\n3) частки прогнозного річного обсягу валового внутрішнього продукту, що перерозподіляється через зведений бюджет України, пріоритетних завдань податкової політики, показників за основними видами доходів державного бюджету (з розподілом на загальний та спеціальний фонди);\n\n4) дефіциту (профіциту) державного бюджету, показників за основними джерелами фінансування державного бюджету (з розподілом на загальний та спеціальний фонди), а також державного боргу, гарантованого державою боргу і надання державних гарантій;\n\n5) розміру мінімальної заробітної плати, прожиткового мінімуму та рівня його забезпечення;\n\n6) пріоритетних завдань фінансового забезпечення реалізації державної політики у різних сферах діяльності (включаючи фінансове забезпечення судової влади та її незалежності);\n\n7) обсягу державних капітальних вкладень на розроблення та реалізацію державних інвестиційних проектів із зазначенням пріоритетних напрямів таких капітальних вкладень, обсягу коштів державного фонду регіонального розвитку;\n\n8) граничних показників видатків державного бюджету та надання кредитів з державного бюджету головним розпорядникам коштів державного бюджету (з розподілом на загальний та спеціальний фонди), а також цілей державної політики у відповідній сфері діяльності, формування та/або реалізацію якої забезпечує головний розпорядник коштів державного бюджету, та показників їх досягнення за результатами попереднього бюджетного періоду, очікуваних у поточному бюджетному періоді та прогнозних на середньостроковий період у межах визначених граничних показників;\n\n9) взаємовідносин державного бюджету з місцевими бюджетами (включаючи положення та показники, необхідні для складання прогнозів місцевих бюджетів);\n\n10) загальної оцінки фіскальних ризиків та їх впливу на показники державного бюджету;\n\n11) інших питань, необхідних для складання проекту закону про Державний бюджет України\".\n\n24. Доповнити статтею 33 -1 такого змісту:\n\n\" Стаття 33 -1 . Державні капітальні вкладення на розроблення та реалізацію державних інвестиційних проектів\n\n1. Для цілей цієї статті, частини п’ятнадцятої статті 23, частини п’ятої статті 28, пункту 7 частини дев’ятої статті 33, пункту 4 -1 частини першої статті 38 та пункту 15 -1 частини другої статті 61 цього Кодексу під державними інвестиційними проектами розуміються проекти, визначені пунктом 20 -1 частини першої статті 2 цього Кодексу, крім проектів, що реалізуються із залученням державою кредитів (позик) від іноземних держав, іноземних фінансових установ і міжнародних фінансових організацій, та проектів, що реалізуються за рахунок коштів державного фонду регіонального розвитку.\n\n2. Обсяг державних капітальних вкладень на розроблення та реалізацію державних інвестиційних проектів на середньостроковий період визначається Бюджетною декларацією в межах загальних граничних показників видатків державного бюджету та надання кредитів з державного бюджету.\n\n3. Центральний орган виконавчої влади, що забезпечує формування державної політики у сфері економічного і соціального розвитку, за участю Комітету Верховної Ради України з питань бюджету у тритижневий строк після схвалення Бюджетної декларації Кабінетом Міністрів України готує пропозиції щодо розподілу обсягу державних капітальних вкладень на розроблення та реалізацію державних інвестиційних проектів на середньостроковий період між головними розпорядниками бюджетних коштів за результатами відбору державних інвестиційних проектів.\n\n4. Відбір державних інвестиційних проектів здійснюється Міжвідомчою комісією з питань державних інвестиційних проектів у порядку, встановленому Кабінетом Міністрів України.\n\n5. Міжвідомча комісія з питань державних інвестиційних проектів є колегіальним органом, положення і склад якого затверджуються Кабінетом Міністрів України. До складу Міжвідомчої комісії з питань державних інвестиційних проектів входять члени Кабінету Міністрів України, члени Комітету Верховної Ради України з питань бюджету за рішенням цього комітету (чисельністю не менше 50 відсотків складу такої комісії), представники центральних органів виконавчої влади та інших державних органів.\n\n6. Розподіл державних капітальних вкладень на реалізацію нових державних інвестиційних проектів здійснюється за умови, що в межах обсягу державних капітальних вкладень на плановий бюджетний період не менше 70 відсотків буде спрямовано на продовження (завершення) реалізації розпочатих державних інвестиційних проектів відповідно до планів їх реалізації та строків введення в експлуатацію основних засобів.\n\n7. Державні капітальні вкладення на розроблення та реалізацію державних інвестиційних проектів включаються до проекту закону про Державний бюджет України за результатами такого розподілу\".\n\n25. У статті 34 :\n\n1) у частині другій слова \"організаційні, фінансові та інші обмеження\" замінити словами \"фінансові обмеження, організаційні та інші вимоги\";\n\n2) частину четверту виключити.\n\n26. У статті 35 :\n\n1) частини першу і другу викласти в такій редакції:\n\n\"1. Головні розпорядники бюджетних коштів забезпечують складання бюджетних запитів для подання Міністерству фінансів України відповідно до Бюджетної декларації та вимог інструкцій з підготовки бюджетних запитів з урахуванням планів діяльності на середньостроковий період, звітів про виконання паспортів бюджетних програм, результатів оцінки ефективності бюджетних програм, висновків про результати контрольних заходів, проведених органами, уповноваженими на здійснення контролю за дотриманням бюджетного законодавства, рішень Кабінету Міністрів України за результатами огляду витрат державного бюджету у терміни та порядку, встановлені Міністерством фінансів України.\n\n2. Головні розпорядники бюджетних коштів включають до бюджетних запитів обсяги довгострокових зобов’язань за енергосервісом на відповідні бюджетні періоди, показники за бюджетними програмами, які забезпечують протягом декількох років виконання інвестиційних проектів, у разі їх схвалення або відбору у встановленому законодавством порядку та на підставі розрахунків обсягу витрат і вигод щодо реалізації таких інвестиційних проектів, та/або підписаного договору з іноземними державами, іноземними фінансовими установами, міжнародними фінансовими організаціями\";\n\n2) у частині третій слова \"індикативних прогнозних показників Державного бюджету України на наступні за плановим два бюджетні періоди\" замінити словами \"та загалом бюджетних показників на середньостроковий період\".\n\n27. У статті 36 :\n\n1) частину першу викласти в такій редакції:\n\n\"1. Міністерство фінансів України на будь-якому етапі складання і розгляду проекту Державного бюджету України проводить аналіз бюджетного запиту, поданого головним розпорядником бюджетних коштів, на предмет його відповідності Бюджетній декларації, а також ефективності використання бюджетних коштів, у тому числі на підставі звітів про виконання паспортів бюджетних програм, результатів оцінки ефективності бюджетних програм, висновків про результати контрольних заходів, проведених органами, уповноваженими на здійснення контролю за дотриманням бюджетного законодавства, рішень Кабінету Міністрів України за результатами огляду витрат державного бюджету.\n\nНа основі результатів аналізу Міністр фінансів України приймає рішення про включення бюджетного запиту до проекту Державного бюджету України перед поданням його на розгляд Кабінету Міністрів України\";\n\n2) частину третю після слів і цифр \"відповідно до статті 35 цього Кодексу\" доповнити словами і цифрами \"та з урахуванням положень та показників на плановий бюджетний період, визначених Бюджетною декларацією, схваленою у році, що передує плановому, і рекомендацій Верховної Ради України щодо бюджетної політики (якщо такі рекомендації схвалені відповідно до частини шостої статті 152 Регламенту Верховної Ради України)\".\n\n28. У частині третій статті 37 слова \"приймає постанову про схвалення проекту\" замінити словами \"схвалює проект\".\n\n29. У частині першій статті 38:\n\n1) у пункті 1 :\n\nу підпункті \"а\" слово \"наступний\" замінити словом \"плановий\";\n\nпідпункти \"б\" і \"в\" викласти в такій редакції:\n\n\"б) оцінку показників доходів проекту державного бюджету разом з детальними розрахунками таких показників у розрізі класифікації доходів бюджету (із зазначенням бази оподаткування, ставок податків і зборів, податкових пільг та податкового боргу);\n\nв) пояснення до основних положень проекту Державного бюджету України та проекту закону про Державний бюджет України, включаючи інформацію щодо показників доходів, фінансування, видатків та кредитування державного бюджету з деталізацією у розрізі бюджетної класифікації та порівнянням з відповідними фактичними показниками за попередній бюджетний період і плановими показниками на поточний бюджетний період\";\n\nу підпункті \"г\" слова \"Основних напрямів бюджетної політики на наступний бюджетний період\" замінити словами і цифрами \"Бюджетної декларації і рекомендацій Верховної Ради України щодо бюджетної політики (якщо такі рекомендації схвалені відповідно до частини шостої статті 152 Регламенту Верховної Ради України)\";\n\nпідпункт \"д\" викласти в такій редакції:\n\n\"д) пояснення щодо показників фінансування проекту державного бюджету (включаючи показники державних запозичень, надходжень від приватизації державного майна, погашення державного боргу), надання державних гарантій, стану і граничних обсягів державного боргу та гарантованого державою боргу\";\n\nу підпункті \"е\" слова \"очікувані результати\" замінити словами \"результативні показники\";\n\n2) у пункті 2 слова \"а також зведений баланс фінансових ресурсів України\" виключити;\n\n3) у пункті 4 -1 :\n\nслова \"(крім тих, що здійснюються із залученням державою кредитів (позик) від іноземних держав, банків і міжнародних фінансових організацій, а також із коштів державного фонду регіонального розвитку)\" виключити;\n\nслово \"видатків\" замінити словом \"витрат\";\n\nслова і цифри \"частини четвертої статті 32\" замінити словом і цифрами \"статті 33 -1 \";\n\n4) пункт 5 викласти в такій редакції:\n\n\"5) інформація щодо загального обсягу державного боргу та гарантованого державою боргу на кінець планового бюджетного періоду (у тому числі за типом боргового зобов’язання), а також витрат з виконання державних боргових і гарантійних зобов’язань на поточний та наступні бюджетні періоди до повного погашення таких зобов’язань (включаючи обсяг видатків на обслуговування державного боргу) і структури таких витрат\";\n\n5) пункт 7 виключити;\n\n6) доповнити пунктом 9 -1 такого змісту:\n\n\"9 -1 ) інформація про цілі державної політики у відповідній сфері діяльності, формування та/або реалізацію якої забезпечує головний розпорядник коштів державного бюджету, і показники їх досягнення за результатами попереднього бюджетного періоду, очікувані у поточному бюджетному періоді та прогнозні на середньостроковий період (подається до Комітету Верховної Ради України з питань бюджету)\";\n\n7) пункт 12 виключити;\n\n8) пункт 12 -1 викласти в такій редакції:\n\n\"12 -1 ) інформація про фіскальні ризики (включаючи умовні зобов’язання і квазіфіскальні операції) та їх вплив на показники державного бюджету у плановому бюджетному періоді\".\n\n30. У пункті 10 частини першої статті 40 слова \"іноземних держав, банків і міжнародних фінансових організацій\" замінити словами \"іноземних держав, іноземних фінансових установ і міжнародних фінансових організацій\".\n\n31. У статті 43 :\n\n1) у частині першій :\n\nу пункті 2 слово \"взятті\" замінити словами \"реєстрації взятих\";\n\nпункт 3 після слів \"національних положень (стандартів) бухгалтерського обліку\" доповнити словами \"в державному секторі\";\n\n2) у частині другій слова \"а також\" виключити, а після слів \"благодійні внески та гранти\" доповнити словами \"а також коштів бюджету, отриманих як надходження в рамках програм допомоги і грантів Європейського Союзу, урядів іноземних держав, міжнародних організацій, донорських установ та як кредити (позики), залучені державою від іноземних держав, іноземних фінансових установ і міжнародних фінансових організацій\".\n\n32. У частині першій статті 46:\n\nу пункті 2 слова \"(у разі застосування програмно-цільового методу у бюджетному процесі)\" виключити;\n\nу пункті 6 слово \"заходів\" замінити словом \"завдань\".\n\n33. У статті 48 :\n\n1) в абзаці другому частини другої слова \"іноземних держав, банків, міжнародних фінансових організацій\" замінити словами \"іноземних держав, іноземних фінансових установ і міжнародних фінансових організацій\";\n\n2) у частині п’ятій слова \"(у разі застосування програмно-цільового методу у бюджетному процесі)\" виключити.\n\n34. У пункті 2 частини другої статті 49 слова \"(у разі застосування програмно-цільового методу у бюджетному процесі)\" виключити.\n\n35. Перше речення частини восьмої статті 51 після слів \"бюджетної установи\" доповнити словами \"з урахуванням залишків бюджетних коштів на початок року\".\n\n36. Абзац другий частини другої статті 56 після слів \"національних положень (стандартів) бухгалтерського обліку\" доповнити словами \"в державному секторі\".\n\n37. Абзац другий частини першої статті 58 після слів \"національними положеннями (стандартами) бухгалтерського обліку\" доповнити словами \"в державному секторі\".\n\n38. У частині другій статті 61:\n\n1) пункт 15 викласти в такій редакції:\n\n\"15) інформацію про досягнення головними розпорядниками коштів державного бюджету запланованої мети, завдань та результативних показників бюджетних програм, а також цілей державної політики у відповідній сфері діяльності, формування та/або реалізацію якої забезпечує головний розпорядник коштів державного бюджету, з показниками їх досягнення за результатами звітного бюджетного періоду\";\n\n2) доповнити пунктами 15 -1 і 15 -2 такого змісту:\n\n\"15 -1 ) інформацію про виконання державних інвестиційних проектів із зазначенням загальної вартості кожного проекту, включаючи інформацію про стан реалізації проекту із зазначенням ступеня його готовності та обсягу витрат державного бюджету, необхідних для завершення проекту, за бюджетними програмами, а також обсяги таких витрат за звітний бюджетний період за бюджетними програмами. Підготовка таких матеріалів здійснюється центральним органом виконавчої влади, що забезпечує формування державної політики у сфері економічного і соціального розвитку;\n\n15 -2 ) інформацію про виконання інвестиційних проектів, що реалізуються із залученням державою кредитів (позик) від іноземних держав, іноземних фінансових установ і міжнародних фінансових організацій, із зазначенням загальної вартості кожного проекту, включаючи інформацію про стан реалізації проекту із зазначенням ступеня його готовності, обсягів відповідних кредитів (позик) і витрат державного бюджету, необхідних для завершення проекту, за бюджетними програмами, а також обсяги таких кредитів (позик) і витрат за звітний бюджетний період за бюджетними програмами\".\n\n39. У другому реченні частини п’ятої статті 71 слова \"індикативні\" і \"на наступні за плановим два бюджетні періоди\" виключити.\n\n40. У статті 75 :\n\n1) назву та частину першу викласти в такій редакції:\n\n\" Стаття 75 . Організаційні засади складання прогнозів місцевих бюджетів та проектів місцевих бюджетів\n\n1. Міністерство фінансів України доводить Раді міністрів Автономної Республіки Крим, місцевим державним адміністраціям, виконавчим органам відповідних місцевих рад особливості складання розрахунків до прогнозів місцевих бюджетів та проектів місцевих бюджетів.\n\nРада міністрів Автономної Республіки Крим, місцеві державні адміністрації, виконавчі органи місцевих рад складають прогнози місцевих бюджетів та проекти місцевих бюджетів.\n\nПроект місцевого бюджету на плановий бюджетний період ґрунтується на показниках, визначених у прогнозі місцевого бюджету, схваленому у році, що передує плановому\";\n\n2) у першому реченні частини дев’ятої слова \"Кабінет Міністрів України\" замінити словами \"Міністерство фінансів України\".\n\n41. Доповнити статтею 75 -1 такого змісту:\n\n\" Стаття 75 -1 . Складання та схвалення прогнозу місцевого бюджету\n\n1. Місцевий фінансовий орган щороку спільно з іншими головними розпорядниками бюджетних коштів відповідно до цілей та пріоритетів, визначених у прогнозних та програмних документах економічного і соціального розвитку України і відповідної території, та з урахуванням Бюджетної декларації складає прогноз місцевого бюджету - документ середньострокового бюджетного планування, що визначає показники місцевого бюджету на середньостроковий період і є основою для складання проекту місцевого бюджету.\n\nОрганізаційно-методологічні засади складання прогнозу місцевого бюджету (включаючи типову форму прогнозу місцевого бюджету) визначаються Міністерством фінансів України.\n\n2. Показники прогнозу місцевого бюджету визначаються з урахуванням положень та показників, визначених на відповідні бюджетні періоди Бюджетною декларацією та прогнозом місцевого бюджету, схваленим у попередньому бюджетному періоді.\n\nПри цьому показники прогнозу місцевого бюджету можуть відрізнятися від показників, визначених на відповідні бюджетні періоди прогнозом місцевого бюджету, схваленим у попередньому бюджетному періоді, у разі:\n\n1) відхилення оцінки основних прогнозних макропоказників економічного і соціального розвитку України та основних прогнозних показників економічного і соціального розвитку відповідної території від прогнозу, врахованого при складанні прогнозу місцевого бюджету, схваленого у попередньому бюджетному періоді;\n\n2) відхилення бюджетних показників, визначених рішенням про місцевий бюджет, від аналогічних показників, визначених у прогнозі місцевого бюджету, схваленому у попередньому бюджетному періоді;\n\n3) прийняття нових законодавчих та інших нормативно-правових актів, рішень Автономної Республіки Крим, місцевих державних адміністрацій, органів місцевого самоврядування, що впливають на показники місцевого бюджету у середньостроковому періоді.\n\n3. Місцевий фінансовий орган на підставі основних прогнозних макропоказників економічного і соціального розвитку України та основних прогнозних показників економічного і соціального розвитку відповідної території на середньостроковий період та аналізу виконання місцевого бюджету у попередніх та поточному бюджетних періодах прогнозує обсяги доходів місцевого бюджету, визначає обсяги фінансування місцевого бюджету, повернення кредитів до місцевого бюджету та орієнтовні граничні показники видатків місцевого бюджету та надання кредитів з місцевого бюджету на середньостроковий період.\n\n4. Місцевий фінансовий орган розробляє та у визначені ним терміни доводить до головних розпорядників бюджетних коштів інструкції з підготовки пропозицій до прогнозу місцевого бюджету та орієнтовні граничні показники видатків місцевого бюджету та надання кредитів з місцевого бюджету на середньостроковий період.\n\nІнструкції з підготовки пропозицій до прогнозу місцевого бюджету можуть запроваджувати додаткові фінансові обмеження, організаційні та інші вимоги, яких зобов’язані дотримуватися всі розпорядники бюджетних коштів у процесі підготовки пропозицій до прогнозу місцевого бюджету.\n\nМісцевий фінансовий орган здійснює аналіз поданих головними розпорядниками бюджетних коштів пропозицій до прогнозу місцевого бюджету на відповідність доведеним орієнтовним граничним показникам видатків місцевого бюджету та надання кредитів з місцевого бюджету і вимогам доведених інструкцій.\n\nНа основі такого аналізу керівник місцевого фінансового органу приймає рішення про включення пропозицій головних розпорядників бюджетних коштів до прогнозу місцевого бюджету.\n\n5. Місцеві фінансові органи до 15 серпня року, що передує плановому, подають до Ради міністрів Автономної Республіки Крим, місцевих державних адміністрацій, виконавчих органів відповідних місцевих рад прогнози відповідних місцевих бюджетів.\n\n6. Рада міністрів Автономної Республіки Крим, місцеві державні адміністрації, виконавчі органи відповідних місцевих рад не пізніше 1 вересня року, що передує плановому, розглядають та схвалюють прогнози відповідних місцевих бюджетів і у п’ятиденний строк подають їх разом із фінансово-економічним обґрунтуванням до Верховної Ради Автономної Республіки Крим, відповідних місцевих рад для розгляду у порядку, визначеному відповідними радами.\n\n7. Прогноз місцевого бюджету містить:\n\n1) основні прогнозні показники економічного і соціального розвитку відповідної території, враховані під час розроблення прогнозу місцевого бюджету;\n\n2) загальні показники доходів і фінансування місцевого бюджету, повернення кредитів до місцевого бюджету, загальні граничні показники видатків місцевого бюджету та надання кредитів з місцевого бюджету (з розподілом на загальний та спеціальний фонди);\n\n3) показники за основними видами доходів місцевого бюджету (з розподілом на загальний та спеціальний фонди);\n\n4) показники дефіциту (профіциту) місцевого бюджету, показники за основними джерелами фінансування місцевого бюджету (з розподілом на загальний та спеціальний фонди), а також показники місцевого боргу, гарантованого Автономною Республікою Крим, обласною радою чи територіальною громадою міста боргу і надання місцевих гарантій;\n\n5) граничні показники видатків місцевого бюджету та надання кредитів з місцевого бюджету головним розпорядникам бюджетних коштів (з розподілом на загальний та спеціальний фонди);\n\n6) обсяги капітальних вкладень у розрізі інвестиційних проектів, визначені в межах загальних граничних показників видатків місцевого бюджету та надання кредитів з місцевого бюджету;\n\n7) інші показники і положення, необхідні для складання проекту рішення про місцевий бюджет\".\n\n42. У частині першій статті 76:\n\nпункт 2 виключити;\n\nу пункті 5 слова \"плановий бюджетний період та наступні за плановим два бюджетні періоди\" замінити словами \"середньостроковий період\".\n\n43. У частині першій статті 86, частині п’ятій статті 93, частині другій статті 94 та частині першій статті 95 слова \"гарантовані послуги\" в усіх відмінках замінити словами \"публічні послуги\" у відповідному відмінку.\n\n44. У пункті 4 частини першої статті 105 слова \"державних цільових програм, прогнозу бюджету на наступні за плановим два бюджетні періоди\" замінити словами \"прогнозу місцевого бюджету\".\n\n45. У статті 109 :\n\n1) у частині першій :\n\nпункт 1 викласти в такій редакції:\n\n\"1) розгляду Бюджетної декларації\";\n\nу пункті 6 слова \"іноземних держав, банків і міжнародних фінансових організацій\" замінити словами \"іноземних держав, іноземних фінансових установ і міжнародних фінансових організацій\";\n\n2) у пункті 1 частини другої та частині третій слова \"Основних напрямів бюджетної політики на наступний бюджетний період\" замінити словами \"Бюджетної декларації\".\n\n46. В абзаці другому частини першої статті 111 слова \"визначає основні організаційно-методичні засади та дає оцінку функціонуванню систем внутрішнього контролю і внутрішнього аудиту\" виключити.\n\n47. У пункті 4 частини першої статті 112 слова \"(у разі застосування програмно-цільового методу у бюджетному процесі)\" виключити.\n\n48. У частині першій статті 113:\n\nу пункті 1 слова \"цільовим та ефективним\" замінити словами \"цільовим, ефективним та результативним\";\n\nу пунктах 4 і 5 слова \"(у разі застосування програмно-цільового методу у бюджетному процесі)\" виключити.\n\n49. У частині першій статті 116:\n\nпункт 10 викласти в такій редакції:\n\n\"10) зарахування надходжень бюджету на будь-які рахунки, крім єдиного казначейського рахунка (з урахуванням особливостей, визначених частиною дев’ятою статті 13 цього Кодексу), а також акумулювання їх на рахунках органів, що контролюють справляння надходжень бюджету\";\n\nу пунктах 17 і 36 слова \"(у разі застосування програмно-цільового методу у бюджетному процесі)\" виключити.\n\n50. В абзаці третьому частини першої статті 119 слова \"(у разі застосування програмно-цільового методу у бюджетному процесі)\" виключити.\n\n51. У розділі VI \"Прикінцеві та перехідні положення\":\n\n1) у пункті 28 :\n\nабзаци другий і третій виключити;\n\nдоповнити абзацами четвертим і п’ятим такого змісту:\n\n\"положення абзаців п’ятого - п’ятнадцятого частини третьої статті 2, абзацу п’ятого частини першої статті 8, статей 12 -1 , 13, 15 і 17 Закону України \"Про інвестиційну діяльність\" до інвестиційних проектів, що реалізуються із залученням державою кредитів (позик) від іноземних держав, іноземних фінансових установ і міжнародних фінансових організацій, не застосовуються;\n\nпорядок підготовки, реалізації інвестиційних проектів, що реалізуються із залученням державою кредитів (позик) від іноземних держав, іноземних фінансових установ і міжнародних фінансових організацій, визначається Кабінетом Міністрів України з урахуванням положень законів України, що регулюють порядок укладення, виконання та припинення дії міжнародних договорів України\";\n\n2) доповнити пунктами 48 і 49 такого змісту:\n\n\"48. Установити, що заходи впливу, встановлені пунктом 2 частини першої статті 117 цього Кодексу, за допущені у 2017-2018 роках порушення бюджетного законодавства, визначені пунктами 33 і 35 частини першої статті 116 цього Кодексу, не застосовуються до учасників бюджетного процесу у зв’язку із запровадженням з 1 січня 2017 року національних положень (стандартів) бухгалтерського обліку в державному секторі для складення фінансової звітності та нового плану рахунків бухгалтерського обліку в державному секторі.\n\n49. Установити, що:\n\n1) положення статті 75 (в частині складання прогнозу місцевого бюджету) та статті 75 -1 цього Кодексу застосовуються з 1 січня 2020 року;\n\n2) у 2019 році:\n\nРада міністрів Автономної Республіки Крим, місцеві державні адміністрації, виконавчі органи відповідних місцевих рад складають та схвалюють прогнози відповідних місцевих бюджетів на 2021 і 2022 роки відповідно до прогнозних та програмних документів економічного і соціального розвитку України та відповідної території, а також з урахуванням Бюджетної декларації, схваленої у 2019 році;\n\nпрогноз місцевого бюджету на 2021 і 2022 роки включає індикативні прогнозні показники місцевого бюджету за основними видами доходів, фінансування, видатків і кредитування, індикативні прогнозні показники місцевого боргу та гарантованого Автономною Республікою Крим, обласною радою чи територіальною громадою міста боргу, а також індикативні прогнозні показники за бюджетними програмами, які забезпечують протягом декількох років виконання інвестиційних проектів;\n\nпрогноз місцевого бюджету на 2021 і 2022 роки подається до Верховної Ради Автономної Республіки Крим, відповідних місцевих рад разом з проектом рішення про місцевий бюджет на 2020 рік\".\n\nII. Прикінцеві положення\n\n1. Цей Закон набирає чинності з 1 січня 2019 року.\n\n2. Внести зміни до таких законодавчих актів України:\n\n1) у Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\nа) доповнити статтею 164 -19 такого змісту:\n\n\" Стаття 164 -19 . Порушення порядку надання інформації, необхідної для здійснення оцінки фіскальних ризиків, та невжиття заходів у сфері управління фіскальними ризиками\n\nНенадання, несвоєчасне надання посадовими особами центральних і місцевих органів виконавчої влади, фондів загальнообов’язкового державного соціального і пенсійного страхування, фінансових установ, суб’єктів господарювання державного сектору економіки та господарських товариств, 50 і більше відсотків акцій (часток) яких належать господарським товариствам, частка держави в яких становить 100 відсотків, інформації, необхідної для здійснення оцінки фіскальних ризиків, або надання завідомо недостовірної інформації центральному органу виконавчої влади, що забезпечує формування та реалізує державну фінансову і бюджетну політику, -\n\nтягне за собою накладення штрафу на посадових осіб у розмірі двохсот неоподатковуваних мінімумів доходів громадян.\n\nНевжиття особами, зазначеними у частині першій цієї статті, передбачених законодавством заходів у сфері управління фіскальними ризиками, -\n\nтягне за собою накладення штрафу на посадових осіб у розмірі трьохсот неоподатковуваних мінімумів доходів громадян\";\n\nб) у статті 221 цифри \"164 -5 -164 -18 \" замінити цифрами \"164 -5 -164 -19 \";\n\nв) главу 17 доповнити статтею 244 -23 такого змісту:\n\n\" Стаття 244 -23 . Центральний орган виконавчої влади, що забезпечує формування та реалізує державну фінансову і бюджетну політику\n\nЦентральний орган виконавчої влади, що забезпечує формування та реалізує державну фінансову і бюджетну політику, розглядає справи про адміністративні правопорушення, пов’язані з порушенням порядку надання інформації, необхідної для здійснення оцінки фіскальних ризиків, та невжиттям передбачених законодавством заходів у сфері управління фіскальними ризиками (стаття 164 -19 ).\n\nВід імені центрального органу виконавчої влади, що забезпечує формування та реалізує державну фінансову і бюджетну політику, розглядати справи про адміністративні правопорушення та накладати адміністративні стягнення мають право керівник центрального органу виконавчої влади, що забезпечує формування та реалізує державну фінансову і бюджетну політику, та уповноважені керівником посадові особи цього органу\";\n\nг ) абзац перший частини другої статті 255 після цифр \"222-244 -21 \" доповнити цифрами \"244 -23 \";\n\n2) у Законі України \"Про місцеве самоврядування в Україні\" (Відомості Верховної Ради України, 1997 р., № 24, ст. 170 із наступними змінами):\n\nа) у пункті 23 частини першої статті 26 слова \"затвердження місцевого бюджету\" замінити словами \"розгляд прогнозу місцевого бюджету, затвердження місцевого бюджету\";\n\nб) у підпункті 1 пункту \"а\" частини першої статті 28 слова \"складання проекту місцевого бюджету\" замінити словами \"складання, схвалення та подання на розгляд відповідної ради прогнозу місцевого бюджету, складання проекту місцевого бюджету\";\n\nв) у пункті 17 частини першої статті 43 слова \"затвердження відповідно районних, обласних бюджетів\" замінити словами \"розгляд прогнозів відповідно районних, обласних бюджетів, затвердження таких бюджетів\";\n\nг) у пункті 1 частини другої статті 52 після слова \"розглядає\" доповнити словами \"та схвалює\", а слова \"місцевого бюджету\" замінити словами \"прогноз місцевого бюджету, проект місцевого бюджету\";\n\nґ) у статті 61 :\n\nчастину першу після слова \"самостійно\" доповнити словами \"складають та схвалюють прогнози відповідних місцевих бюджетів\";\n\nу частині третій слова \"Складання і виконання районних і обласних бюджетів\" замінити словами \"Складання і схвалення прогнозів районних і обласних бюджетів, складання і виконання відповідних бюджетів\";\n\n3) у Законі України \"Про Раду національної безпеки і оборони України\" (Відомості Верховної Ради України, 1998 р., № 35, ст. 237; 2015 р., № 4, ст. 14):\n\nа) абзац п’ятий пункту 1 частини першої статті 4 після слів \"Державний бюджет України\" доповнити словами \"та пропозицій до Бюджетної декларації\";\n\nб) пункт 12 частини першої статті 13 після слів \"Державний бюджет України\" доповнити словами \"та пропозиції до Бюджетної декларації\";\n\n4) у Законі України \"Про місцеві державні адміністрації\" (Відомості Верховної Ради України, 1999 р., № 20-21, ст. 190 із наступними змінами):\n\nа) у пункті 4 частини першої статті 2 слова \"підготовку та виконання\" замінити словами \"підготовку та схвалення прогнозів відповідних бюджетів, підготовку та виконання\";\n\nб) у пункті 1 частини першої статті 18 слово \"складає\" замінити словами \"складає, схвалює і подає на розгляд ради прогноз відповідного бюджету, складає\";\n\n5) у Законі України \"Про Національний банк України\" (Відомості Верховної Ради України, 1999 р., № 29, ст. 238 із наступними змінами):\n\nа) у частині першій статті 9:\n\nу пункті 4 слово \"вересня\" замінити словом \"листопада\", а слово \"витрат\" - словами \"адміністративних витрат\";\n\nпункт 5 виключити;\n\nб) абзаци другий - четвертий частини п’ятої статті 51 викласти в такій редакції:\n\n\"до 1 березня поточного року - орієнтовну інформацію про розрахунок частини прогнозованого прибутку до розподілу, яка підлягатиме перерахуванню до державного бюджету, на три наступні роки;\n\nдо 15 березня поточного року - прогнозні монетарні показники і показники валютно-курсової політики (у тому числі обмінний курс гривні у середньому за рік та на кінець року) на три наступні роки;\n\nдо 15 квітня поточного року - уточнену інформацію про розрахунок частини прогнозованого прибутку до розподілу, яка підлягатиме перерахуванню до державного бюджету, на три наступні роки\";\n\n6) у підпункті 1 частини першої статті 27 Закону України \"Про комітети Верховної Ради України\" (Відомості Верховної Ради України, 2006 р., № 17, ст. 146; 2010 р., № 48, ст. 564) слова \"Основних напрямів бюджетної політики на наступний бюджетний період\" замінити словами \"бюджетної політики з урахуванням Бюджетної декларації\";\n\n7) у частині першій статті 20 Закону України \"Про асоціації органів місцевого самоврядування\" (Відомості Верховної Ради України, 2009 р., № 38, ст. 534) слова \"Декларації цілей та завдань бюджету на наступний бюджетний період\" замінити словами \"Бюджетної декларації\";\n\n8) у Регламенті Верховної Ради України , затвердженому Законом України \"Про Регламент Верховної Ради України\" (Відомості Верховної Ради України, 2010 р., №№ 14-17, ст. 133 із наступними змінами):\n\nа) у пункті 6 частини четвертої статті 20 слова \"проект Основних напрямів бюджетної політики на наступний бюджетний період\" замінити словами \"Бюджетна декларація\";\n\nб) статтю 152 викласти в такій редакції:\n\n\" Стаття 152 . Розгляд Бюджетної декларації\n\n1. Бюджетна декларація схвалюється Кабінетом Міністрів України не пізніше 1 червня року, що передує плановому, та у триденний строк подається разом з фінансово-економічним обґрунтуванням до Верховної Ради.\n\n2. Процес розгляду Бюджетної декларації у Верховній Раді здійснюється з урахуванням поданого Кабінетом Міністрів України річного звіту про виконання закону про Державний бюджет України за попередній бюджетний період.\n\n3. Народні депутати, комітети розробляють свої пропозиції щодо бюджетної політики з урахуванням Бюджетної декларації і подають їх до комітету, до предмета відання якого належать питання бюджету, у десятиденний строк з дня надходження Бюджетної декларації до Верховної Ради.\n\n4. Комітет, до предмета відання якого належать питання бюджету, розглядає Бюджетну декларацію і пропозиції, що надійшли, готує та подає на розгляд Верховної Ради проект постанови Верховної Ради щодо Бюджетної декларації, що надається народним депутатам не пізніш як за два дні до розгляду зазначеного питання на пленарному засіданні Верховної Ради.\n\n5. Верховна Рада розглядає питання щодо Бюджетної декларації у порядку, визначеному статтею 30 цього Регламенту, не пізніше 15 липня року, що передує плановому. З доповіддю виступає Прем’єр-міністр України або за його дорученням член Кабінету Міністрів України, відповідальний за формування та реалізацію державної фінансової і бюджетної політики, та голова комітету, до предмета відання якого належать питання бюджету.\n\nНа такому пленарному засіданні за процедурним рішенням Верховної Ради можуть бути заслухані головні розпорядники коштів державного бюджету щодо цілей державної політики у відповідній сфері діяльності, формування та/або реалізацію якої забезпечує головний розпорядник коштів державного бюджету, та показників їх досягнення у середньостроковому періоді, передбачених у Бюджетній декларації.\n\n6. За результатами розгляду цього питання Верховна Рада може прийняти проект постанови щодо Бюджетної декларації, яким взяти до відома Бюджетну декларацію та/або схвалити рекомендації Верховної Ради щодо бюджетної політики. Якщо Верховною Радою в установлені частиною п’ятою цієї статті строки не розглянуто питання щодо Бюджетної декларації або не прийнято рішення щодо нього, таке питання у подальшому не потребує розгляду.\n\n7. У разі порушення Кабінетом Міністрів України строків подання до Верховної Ради Бюджетної декларації строки розгляду Верховною Радою Бюджетної декларації обчислюються з дня її фактичного подання Кабінетом Міністрів України\";\n\nв) у частині третій статті 153 слова \"Основних напрямів бюджетної політики на наступний бюджетний період\" замінити словами і цифрами \"має ґрунтуватися на Бюджетній декларації з урахуванням рекомендацій Верховної Ради щодо бюджетної політики (якщо такі рекомендації схвалені відповідно до частини шостої статті 152 цього Регламенту)\";\n\nг) у статті 154 :\n\nу другому реченні частини першої слова \"очікуваних результатів виконання\" замінити словами \"результативних показників\";\n\nу частині другій слова \"Основним напрямам бюджетної політики на наступний бюджетний період та\" виключити;\n\nу частині четвертій слова \"та/або Основним напрямам бюджетної політики на наступний бюджетний період\" виключити;\n\nґ) у статті 156 :\n\nу пункті 1 частини першої слова \"Основними напрямами бюджетної політики на наступний бюджетний період\" замінити словами і цифрами \"Бюджетною декларацією з урахуванням рекомендацій Верховної Ради щодо бюджетної політики (якщо такі рекомендації схвалені відповідно до частини шостої статті 152 цього Регламенту)\";\n\nу частині третій слова \"за дорученням Верховної Ради\" виключити;\n\nд) у статті 158 :\n\nу частині першій слова \"і порівняльну таблицю\" замінити словами \"разом з порівняльною таблицею\" та доповнити словами \"а також з порівняльною таблицею і поясненнями щодо відмінностей положень і показників такого проекту закону порівняно з редакцією, що подавалася Кабінетом Міністрів України на перше читання\";\n\nу частині другій слова \"і порівняльна таблиця щодо їх урахування\" замінити словами \"разом із супровідними документами до нього, зазначеними у частині першій цієї статті\";\n\nе) статтю 159 доповнити частиною сьомою такого змісту:\n\n\"7. Закон про Державний бюджет України, прийнятий Верховною Радою відповідно до статті 158 або статті 159 цього Регламенту, оформлюється в установленому порядку (стаття 130 цього Регламенту) з урахуванням таких особливостей: додатки до закону про Державний бюджет України, які є його невід’ємною частиною, оформлюються (з відповідним візуванням) центральним органом виконавчої влади, що забезпечує формування державної фінансової політики, за участю уповноважених представників комітету, до предмета відання якого належать питання бюджету\";\n\nє) у другому реченні частини третьої статті 162 слова \"результатів виконання бюджетних програм за звітний період\" замінити словами \"досягнення головними розпорядниками коштів державного бюджету запланованої мети, завдань та результативних показників бюджетних програм, а також цілей державної політики у відповідній сфері діяльності, формування та/або реалізацію якої забезпечує головний розпорядник коштів державного бюджету, з показниками їх досягнення за результатами звітного періоду\";\n\n9) у Законі України \"Про Кабінет Міністрів України\" (Відомості Верховної Ради України, 2014 р., № 13, ст. 222 із наступними змінами):\n\nа) частину третю статті 4 доповнити словами \"а також визначає порядок розроблення, виконання та моніторингу виконання програмних документів Кабінету Міністрів України\";\n\nб) в абзаці чотирнадцятому пункту 1 частини першої статті 20 слова \"розробляє проекти законів\" замінити словами \"розробляє та схвалює Бюджетну декларацію, розробляє проекти законів\";\n\nв) у статті 29 :\n\nназву та частину першу викласти в такій редакції:\n\n\" Стаття 29 . Повноваження Кабінету Міністрів України щодо розроблення та схвалення Бюджетної декларації, розроблення і забезпечення виконання державного бюджету\n\n1. Кабінет Міністрів України не пізніше 1 червня року, що передує плановому, розглядає та схвалює Бюджетну декларацію і у триденний строк подає її разом з фінансово-економічним обґрунтуванням до Верховної Ради України для розгляду за спеціальною процедурою, визначеною Регламентом Верховної Ради України \";\n\nперше речення частини другої викласти в такій редакції:\n\n\"2. Кабінет Міністрів України складає проект закону про Державний бюджет України, який ґрунтується на Бюджетній декларації з урахуванням рекомендацій Верховної Ради щодо бюджетної політики (якщо такі рекомендації схвалені відповідно до частини шостої статті 152 Регламенту Верховної Ради України), та подає його Верховній Раді України та Президенту України не пізніше 15 вересня року, що передує плановому\";\n\n10) пункт 16 частини першої статті 3 Закону України \"Про Вищу раду правосуддя\" (Відомості Верховної Ради України, 2017 р., № 7-8, ст. 50, № 48, ст. 436) доповнити словами \"відповідно до Бюджетного кодексу України \".\n\n3. Кабінету Міністрів України у двомісячний строк з дня опублікування цього Закону:\n\nпідготувати та подати на розгляд Верховної Ради України пропозиції щодо приведення законодавчих актів України у відповідність із цим Законом;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n6 грудня 2018 року\n\n№ 2646-VIII\n\nПро внесення змін до Бюджетного кодексу України щодо запровадження середньострокового бюджетного планування\nЗакон України від 06.12.2018 № 2646-VIII\n\nПрийняття від 06.12.2018\nПостійна адреса:\nhttps://zakon.rada.gov.ua/go/2646-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}