{
  "id": "ua-law-356-14",
  "type": "statute",
  "title": "Закон України (356-14)",
  "title_en": "",
  "short_name": "356-14",
  "status": "in_force",
  "issued_date": "1998-12-24",
  "url": "https://zakon.rada.gov.ua/laws/show/356-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються в такому значенні:\nтериторія пріоритетного розвитку - це територія в межах\nміста, району, на якій склалися несприятливі соціально-економічні\nумови та на якій запроваджується спеціальний режим інвестиційної\nдіяльності з метою створення нових робочих місць;\n( Абзац третій частини першої статті 1 виключено на підставі\nЗакону N 2505-IV ( 2505-15 ) від 25.03.2005 )\nреструктуризація підприємств - це здійснення\nорганізаційно-економічних, правових, технічних заходів,\nспрямованих на зміну структури підприємства, його управління,\nформи власності, організаційно-правової форми, з метою фінансового\nоздоровлення підприємства, збільшення обсягів випуску\nконкурентоспроможної продукції, підвищення ефективності\nвиробництва;\nперепрофілювання підприємства - зміна технології виробничого\nпроцесу для випуску нової продукції (виконання робіт, надання\nпослуг) або модернізація виробництва продукції, яка раніше\nвироблялася на цьому підприємстві.\nСтаття 2. Мета створення спеціальних економічних зон і\nзапровадження на територіях пріоритетного розвитку\nспеціального режиму інвестиційної діяльності\nМетою створення в Донецькій області спеціальних економічних\nзон та запровадження на територіях пріоритетного розвитку\nспеціального режиму інвестиційної діяльності є залучення\nінвестицій у пріоритетні галузі виробництва для створення нових\nробочих місць та працевлаштування працівників, що вивільняються у\nзв'язку із закриттям, реструктуризацією гірничодобувних та інших\nпідприємств, впровадження нових технологій, модернізація діючих\nвиробництв, розвиток зовнішньоекономічних зв'язків, збільшення\nпоставок на внутрішній ринок високоякісних товарів та послуг,\nстворення сучасної виробничої, транспортної та ринкової\nінфраструктури, ефективне використання природних ресурсів.\nСтаття 3. Створення спеціальних економічних зон та\nзапровадження на територіях пріоритетного\nрозвитку спеціального режиму інвестиційної\nдіяльності\nСпеціальна економічна зона \"Донецьк\" та спеціальна економічна\nзона \"Азов\" створюються на строк 60 років у межах таких територій:\nспеціальна економічна зона \"Донецьк\" знаходиться на півдні\nміста Донецька і займає площу 466 гектарів;\nспеціальна економічна зона \"Азов\" знаходиться на півдні міста\nМаріуполя Донецької області і займає площу 314,8 гектара.\nКарта територій спеціальних економічних зон є невід'ємною\nчастиною цього Закону. Оригінал карти зберігається у Донецькій\nобласній раді.\nСпеціальний режим інвестиційної діяльності запроваджується на\nтериторіях пріоритетного розвитку на строк 30 років і діє у\nпріоритетних видах економічної діяльності, перелік яких визначає\nКабінет Міністрів України.\nДо територій пріоритетного розвитку належать у своїх\nадміністративно-територіальних межах міста Артемівськ, Вугледар,\nГорлівка, Дзержинськ, Димитров, Добропілля, Донецьк, Дружківка,\nЄнакієве, Жданівка, Зугрес, Іловайськ, Кіровське, Костянтинівка,\nКраматорськ, Красноармійськ, Красний Лиман, Макіївка, Маріуполь,\nНовогродівка, Селидове, Слов'янськ, Сніжне, Торез, Харцизьк,\nШахтарськ, а також Амвросіївський, Волноваський, Костянтинівський,\nМар'їнський, Слов'янський, Старобешівський та Шахтарський райони.\n( Частина четверта статті 3 в редакції Законів N 984-XIV\n( 984-14 ) від 15.07.99, N 1097-XIV ( 1097-14 ) від 22.09.99,\nN 3036-III ( 3036-14 ) від 07.02.2002 )\nСпеціальні економічні зони \"Донецьк\" та \"Азов\" не включаються\nдо територій пріоритетного розвитку.\nІнвестиційні проекти, що реалізуються на територіях\nпріоритетного розвитку, є пріоритетними для залучення кредитів,\nякі надаються під державні гарантії іноземними державами,\nміжнародними фінансовими організаціями, іноземними банками, іншими\nфінансово-кредитними установами.\n( Частину сьому статті 3 виключено на підставі Закону\nN 2505-IV ( 2505-15 ) від 25.03.2005 )\n( Статтю 4 виключено на підставі Закону N 2505-IV ( 2505-15 )\nвід 25.03.2005 )\nСтаття 5. Органи управління спеціальними економічними зонами\nі територіями пріоритетного розвитку\nОрганами управління спеціальними економічними зонами і\nтериторіями пріоритетного розвитку є:\nРада з питань спеціальних економічних зон та спеціального\nрежиму інвестиційної діяльності в Донецькій області (далі - Рада);\nоргани місцевого самоврядування та місцеві державні\nадміністрації;\nоргани господарського розвитку спеціальних економічних зон.\nСтаття 6. Повноваження органів місцевого самоврядування і\nмісцевих державних адміністрацій щодо управління\nспеціальними економічними зонами і територіями\nпріоритетного розвитку\nОргани місцевого самоврядування та місцеві державні\nадміністрації територій, на яких знаходиться спеціальна економічна\nзона або запроваджується спеціальний режим інвестиційної\nдіяльності, здійснюють свої повноваження відповідно до\nзаконодавства України з урахуванням особливостей, визначених цим\nЗаконом.\nКрім того, до повноважень органу місцевого самоврядування\nтакож належить:\nукладення контракту з інвестором (інвесторами) про реалізацію\nінвестиційного проекту, схваленого Радою;\nприйняття рішення про надання в користування органу\nгосподарського розвитку спеціальної економічної зони земельних\nділянок, об'єктів інфраструктури, розташованих на відповідній\nтериторії, та природних ресурсів місцевого значення.\nСтаття 7. Повноваження Ради з питань спеціальних економічних\nзон та спеціального режиму інвестиційної діяльності\nв Донецькій області\nРада є спеціально уповноваженим органом управління\nспеціальними економічними зонами та спеціальним режимом\nінвестиційної діяльності, що запроваджується на територіях\nпріоритетного розвитку.\nРада створюється Донецькою обласною радою.\nДо повноважень Ради належить:\nрозроблення та забезпечення реалізації стратегії та поточних\nпрограм розвитку спеціальних економічних зон, що затверджуються\nвідповідними місцевими радами;\nрозгляд і схвалення інвестиційних проектів;\nрозроблення та здійснення комплексу організаційних заходів\nщодо забезпечення залучення фінансових ресурсів, у тому числі\nвласних коштів підприємств та організацій (включаючи іноземні),\nбюджетних коштів, коштів позабюджетних фондів, а також благодійних\nфондів, громадських організацій і фізичних осіб;\nорганізація підготовки та перепідготовки кадрів;\nпроведення міжнародних тендерів для відбору інвестиційних\nпроектів та їх учасників;\nвидача суб'єктам підприємницької діяльності дозволу на\nпровадження діяльності на території спеціальної економічної зони\nбез створення юридичної особи;\nвидача дозволу на проведення державної реєстрації суб'єкта\nпідприємницької діяльності на території спеціальної економічної\nзони;\nвидача свідоцтва про схвалення інвестиційного проекту;\nздійснення відповідного контролю за інвестиційною діяльністю\nсуб'єктів підприємницької діяльності спеціальних економічних зон\nта територій пріоритетного розвитку в межах своїх повноважень\nзгідно з цим Законом;\nпідготовка пропозицій відповідним радам щодо ставок орендної\nплати, плати за комунальні послуги, тарифів та інших платежів;\nрозгляд у досудовому порядку спорів, що виникають між органом\nгосподарського розвитку спеціальної економічної зони, суб'єктами\nпідприємницької діяльності та органами місцевого самоврядування;\nрегулювання залучення до роботи у спеціальних економічних\nзонах іноземних працівників;\nприйняття у межах своєї компетенції рішень, обов'язкових до\nвиконання на територіях спеціальних економічних зон, а також на\nтериторіях пріоритетного розвитку при реалізації інвестиційних\nпроектів;\nреалізація інших повноважень, передбачених цим Законом.\nПоложення про Раду затверджується Донецькою обласною радою.\nПорядок розгляду та схвалення інвестиційних проектів, видачі\nсуб'єкту підприємницької діяльності дозволу на провадження\nдіяльності на території спеціальної економічної зони і свідоцтва\nпро схвалення інвестиційного проекту на території пріоритетного\nрозвитку визначається Кабінетом Міністрів України.\nСтаття 8. Орган господарського розвитку спеціальної\nекономічної зони\nОрганом господарського розвитку спеціальної економічної зони\nє юридична особа, уповноважена або спеціально створена Донецькою\nобласною державною адміністрацією спільно з відповідними органами\nмісцевого самоврядування.\nДо повноважень органу господарського розвитку спеціальної\nекономічної зони належить:\nоблаштування території спеціальної економічної зони;\nбудівництво об'єктів виробничої та невиробничої\nінфраструктури;\nрозвиток мережі комунікаційних зв'язків;\nукладення договорів про виконання підрядних робіт щодо\nоблаштування території спеціальної економічної зони, будівництва\nоб'єктів виробничої та невиробничої інфраструктури, розвитку\nмережі комунікаційних зв'язків;\nукладення договорів про експлуатацію об'єктів інфраструктури;\nукладення у межах повноважень, наданих органами місцевого\nсамоврядування, договорів із суб'єктами підприємницької діяльності\nпро надання в оренду земельних ділянок, використання природних\nресурсів місцевого значення та об'єктів інфраструктури у\nспеціальній економічній зоні;\nучасть у реалізації інвестиційних проектів;\nпровадження іншої, визначеної в статуті, діяльності та\nвиконання функцій, переданих органу господарського розвитку іншими\nорганами управління.\nСтаття 9. Особливості провадження підприємницької діяльності\nна територіях спеціальних економічних зон і\nтериторіях пріоритетного розвитку\nНа територіях спеціальних економічних зон всі види\nпідприємницької діяльності, крім прямо заборонених законодавством\nУкраїни, провадяться відповідно до цього Закону.\nСуб'єкти підприємницької діяльності на територіях спеціальних\nекономічних зон провадять підприємницьку діяльність на підставі\nвідповідного дозволу Ради.\nНа території спеціальної економічної зони \"Донецьк\"\nрозміщуються підприємства, які застосовують новітні технології з\nметою виробництва товарів для експорту та поставок їх на\nвнутрішній ринок.\nНа території спеціальної економічної зони \"Азов\" розміщуються\nпідприємства, які здійснюють операції з обслуговування транзитних\nвантажів, їх зберігання, дороблення, сортування, пакування,\nнадання транспортно-агентських та експедиторських послуг,\nторгівлі, а також підприємства, які застосовують новітні\nтехнології з метою виробництва товарів для експорту та частково\nна внутрішній ринок.\nНа територіях спеціальних економічних зон можуть\nрозміщуватися об'єкти виробничої та невиробничої інфраструктури, у\nтому числі офісні будівлі, готелі, жилі будинки тощо.\nНа територіях спеціальних економічних зон забороняється\nстворення казино, гральних домів та інших місць грального бізнесу.\nСвідоцтво Ради про схвалення інвестиційного проекту є\nпідставою для укладення органом місцевого самоврядування\nконтракту з інвестором та державної реєстрації суб'єкта\nпідприємницької діяльності, укладення органом господарського\nрозвитку спеціальної економічної зони договорів оренди землі,\nприміщень тощо. Порядок укладення контракту визначається Радою.\nУ разі провадження суб'єктом підприємницької діяльності\nдіяльності, яка підлягає ліцензуванню, відповідні ліцензії\nвидаються згідно із законодавством. ( Частина восьма статті 9 із\nзмінами, внесеними згідно із Законом N 3370-IV ( 3370-15 ) від\n19.01.2006 )\nСтворення на територіях спеціальних економічних зон\nбанківських установ, страхових, фондових та інших фінансових\nорганізацій, діяльність яких підлягає ліцензуванню, здійснюється у\nвстановленому порядку після попереднього погодження з Радою.\n( Частина дев'ята статті 9 із змінами, внесеними згідно із Законом\nN 3370-IV ( 3370-15 ) від 19.01.2006 )\nСуб'єкти підприємницької діяльності (інвестори), які\nпровадять свою діяльність на територіях спеціальних економічних\nзон без створення юридичної особи через філії, відділення, інші\nвідокремлені підрозділи, а також реалізують інвестиційні проекти у\nпріоритетних видах економічної діяльності, складають відокремлений\nбаланс фінансово-господарської діяльності у порядку, встановленому\nДержавною податковою адміністрацією України.\nЗа державну реєстрацію суб'єкта підприємницької діяльності,\nза винятком банківських установ, на території спеціальної\nекономічної зони та видачу дозволу на провадження підприємницької\nдіяльності без створення юридичної особи справляється плата,\nрозмір якої встановлюється Радою за погодженням з Міністерством\nфінансів України. Розмір зазначеної плати є однаковим для всіх\nсуб'єктів підприємницької діяльності одного виду діяльності. Кошти\nвід внесення плати спрямовуються на розвиток інфраструктури\nвідповідної спеціальної економічної зони у порядку, визначеному\nРадою за погодженням з Міністерством фінансів України.\nУ разі порушення суб'єктами підприємницької діяльності\n(інвесторами) законодавства України та установчих документів, умов\nконтракту, укладеного з органом місцевого самоврядування, Рада має\nправо скасувати виданий дозвіл на провадження підприємницької\nдіяльності на території спеціальної економічної зони або свідоцтво\nпро схвалення інвестиційного проекту на території пріоритетного\nрозвитку.\nСкасування державної реєстрації суб'єкта підприємницької\nдіяльності, його ліквідація та анулювання ліцензії на провадження\nокремих видів підприємницької діяльності здійснюється в\nустановленому законодавством порядку. ( Частина тринадцята статті\n9 із змінами, внесеними згідно із Законом N 3370-IV ( 3370-15 )\nвід 19.01.2006 )"
    },
    {
      "provision_ref": "art10",
      "section": "10",
      "title": "Стаття 10. Ресурсний потенціал спеціальних економічних зон",
      "content": "Органи місцевого самоврядування можуть передавати органу\nгосподарського розвитку спеціальної економічної зони у\nкористування земельні ділянки, об'єкти інфраструктури та природні\nресурси місцевого значення за укладеною між ними угодою.\nПідставою для передачі у користування органу господарського\nрозвитку спеціальної економічної зони земельних ділянок є\nсхвалений Радою інвестиційний проект.\nОрган господарського розвитку спеціальної економічної зони\nможе передавати ці земельні ділянки в оренду на строк до 60 років,\nале не більше ніж до кінця строку існування спеціальної\nекономічної зони.\n( Статтю 11 виключено на підставі Закону N 2505-IV\n( 2505-15 ) від 25.03.2005 )\n( Статтю 12 виключено на підставі Закону N 2505-IV\n( 2505-15 ) від 25.03.2005 )\n( Статтю 13 виключено на підставі Закону N 2505-IV\n( 2505-15 ) від 25.03.2005 )\n( Статтю 14 виключено на підставі Закону N 2505-IV\n( 2505-15 ) від 25.03.2005 )\nСтаття 15. Порядок в'їзду до спеціальних економічних зон та\nвиїзду з них\nКабінет Міністрів України може встановлювати спеціальний\nпорядок перетинання кордону України іноземцями та особами без\nгромадянства, які прямують у спеціальну економічну зону, а також\nспеціальний порядок в'їзду у спеціальну економічну зону і виїзду з\nнеї громадян України, іноземців та осіб без громадянства.\nСтаття 16. Відповідальність інвестора та суб'єкта\nпідприємницької діяльності у разі невиконання умов\nконтракту (договору), укладеного з органами\nуправління спеціальними економічними зонами та\nтериторіями пріоритетного розвитку\nУ разі неналежного виконання або невиконання інвестором чи\nсуб'єктом підприємницької діяльності умов контракту (договору),\nукладеного з органом місцевого самоврядування, органом\nгосподарського розвитку спеціальної економічної зони, такий\nінвестор чи суб'єкт підприємницької діяльності несе майнову та\nіншу відповідальність, передбачену законодавством України та\nвідповідним контрактом (договором).\nСтаття 17. Дострокова ліквідація підприємства у спеціальній\nекономічній зоні та на території пріоритетного\nрозвитку\nУ разі ліквідації підприємства, створеного на території\nспеціальної економічної зони та на території пріоритетного\nрозвитку, або його реорганізації (за рішенням власника або\nуповноваженого ним органу) до строку, зазначеного у контракті між\nінвестором та органом місцевого самоврядування, інвестор\n(уповноважена ним особа) зобов'язаний у десятиденний строк після\nприйняття відповідного рішення повідомити органи управління\nспеціальної економічної зони і території пріоритетного розвитку\nпро причини ліквідації (реорганізації) підприємства."
    },
    {
      "provision_ref": "art18",
      "section": "18",
      "title": "Стаття 18. Порядок ліквідації спеціальної економічної зони",
      "content": "Спеціальна економічна зона вважається ліквідованою з моменту\nзакінчення строку, на який її було створено, якщо його не буде\nпродовжено законом України.\nСпеціальна економічна зона може бути ліквідована законом\nУкраїни до закінчення строку, на який її було створено, відповідно\nдо Закону України \"Про загальні засади створення і функціонування\nспеціальних (вільних) економічних зон\" ( 2673-12 ).\nСтаття 19. Гарантії забезпечення інтересів інвесторів та\nсуб'єктів підприємницької діяльності у разі\nліквідації спеціальної економічної зони чи\nтериторії пріоритетного розвитку\nДержава відповідно до законодавства України у разі ліквідації\nспеціальної економічної зони чи території пріоритетного розвитку\nгарантує збереження у повному обсязі всіх майнових і немайнових\nправ інвесторів та суб'єктів підприємницької діяльності, що діють\nу спеціальній економічній зоні та на території пріоритетного\nрозвитку.\nСпори між органами управління спеціальними економічними\nзонами та територіями пріоритетного розвитку, суб'єктами\nпідприємницької діяльності, які діють у спеціальній економічній\nзоні чи на території пріоритетного розвитку, інвесторами та\nліквідаційною комісією, що можуть виникнути у зв'язку з\nліквідацією спеціальної економічної зони чи території\nпріоритетного розвитку, підлягають розгляду судами України, а\nспори за участю іноземного суб'єкта господарської діяльності - в\nсудах за погодженням сторін, у тому числі за кордоном."
    },
    {
      "provision_ref": "art20",
      "section": "20",
      "title": "Стаття 20. Прикінцеві положення",
      "content": "1. Цей Закон набирає чинності з дня його опублікування, крім\nчастини четвертої статті 3 цього Закону в частині віднесення до\nтериторій пріоритетного розвитку у своїх\nадміністративно-територіальних межах міст Дружківка, Зугрес,\nІловайськ, Харцизьк, Старобешівського та Шахтарського районів, а\nтакож пункту \"б\" частини другої статті 14 в частині розміру\nінвестиції для малих підприємств, які набирають чинності з 1 січня\n2003 року. ( Пункт 1 статті 20 із змінами, внесеними згідно із\nЗаконом N 3036-III ( 3036-14 ) від 07.02.2002 )\n2. Кабінету Міністрів України:\nу місячний строк забезпечити розробку і впровадження системи\nконтролю за цільовим використанням сировини, матеріалів,\nпредметів, устаткування та обладнання, що ввозяться в Україну для\nреалізації інвестиційних проектів на територіях пріоритетного\nрозвитку в Донецькій області;\nу місячний строк розробити форму типового контракту між\nорганом місцевого самоврядування та інвестором щодо реалізації\nінвестиційних проектів у пріоритетних видах економічної діяльності\nна територіях пріоритетного розвитку в Донецькій області,\nпередбачивши зобов'язання інвестора стосовно реінвестування\nзвільненої від оподаткування частини доходів нерезидентів та\nдивідендів, що сплачуються інвесторам суб'єктами підприємницької\nдіяльності, які реалізують інвестиційні проекти, у розвиток\nвиробництва або соціальної інфраструктури території пріоритетного\nрозвитку;\nу тримісячний строк подати пропозиції щодо приведення\nзаконодавчих актів України у відповідність із цим Законом;\nпривести свої нормативно-правові акти у відповідність із цим\nЗаконом."
    }
  ],
  "definitions": []
}