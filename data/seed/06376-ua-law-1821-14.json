{
  "id": "ua-law-1821-14",
  "type": "statute",
  "title": "Закон України (1821-14)",
  "title_en": "",
  "short_name": "1821-14",
  "status": "in_force",
  "issued_date": "2000-06-22",
  "url": "https://zakon.rada.gov.ua/laws/show/1821-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\nПро внесення змін до Закону України\n\"Про електроенергетику\"\n( Відомості Верховної Ради України (ВВР), 2000, N 38, ст.321 )\n{ Щодо визнання неконституційними окремих положень див.\nРішення Конституційного Суду\nN 3-рп/2002 ( v003p710-02 ) від 12.02.2002 }\n\nЗ метою врегулювання відносин на оптовому ринку електричної\nенергії, забезпечення енергетичної безпеки та сталої роботи\nоб'єднаної енергетичної системи України Верховна Рада України\nп о с т а н о в л я є :\nI. Внести зміни до Закону України \"Про електроенергетику\"\n( 575/97-ВР ) (Відомості Верховної Ради України, 1998 р.,\nN 1, ст. 1):\n1. Статтю 1 доповнити абзацами такого змісту:\n\"розподільчі рахунки оптового ринку електричної енергії (далі\n- розподільчі рахунки) - рахунки суб'єктів підприємницької\nдіяльності, що здійснюють постачання електричної енергії на\nзакріпленій території та оптове постачання електричної енергії,\nвідкриті в уповноваженому банку і призначені виключно для\nнакопичення коштів, отриманих за електричну енергію від\nспоживачів, та розрахунків з учасниками оптового ринку електричної\nенергії;\nалгоритм оптового ринку електричної енергії - порядок\nрозподілу уповноваженим банком коштів з розподільчих рахунків без\nплатіжних доручень, який встановлюється Національною комісією\nрегулювання електроенергетики України;\nоптове постачання електричної енергії - купівля електричної\nенергії, формування її оптової ціни та продаж електричної енергії\nза оптовою ціною енергопостачальникам;\nуповноважений банк - визначена Кабінетом Міністрів України\nразом з Національним банком України банківська установа, яка\nобслуговує розподільчі рахунки учасників оптового ринку\nелектричної енергії\".\n2. Частину першу статті 11 викласти в такій редакції:\n\"Державне регулювання діяльності в електроенергетиці\nпровадиться шляхом надання ліцензій на здійснення окремих видів\nдіяльності в електроенергетиці, формування тарифної політики,\nвстановлення порядку здійснення контролю за діяльністю суб'єктів\nелектроенергетики, інших учасників оптового ринку електричної\nенергії та відповідальності за порушення ними умов і правил\nздійснення діяльності на оптовому ринку електричної енергії\".\n3. У статті 12:\nабзац дев'ятий частини першої викласти в такій редакції:\n\"контроль за додержанням ліцензіатами умов та правил\nздійснення ліцензованої діяльності і застосування до них\nвідповідних санкцій за їх порушення\";\nабзац шостий частини другої викласти в такій редакції:\n\"застосовує адміністративні стягнення до посадових осіб та\nмайнові санкції до суб'єктів електроенергетики, інших учасників\nоптового ринку електричної енергії з урахуванням активних\nвпорядкованих дій щодо забезпечення стабільного фінансового\nстановища електроенергетики та захисту прав споживачів\".\n4. У статті 15:\nчастину третю доповнити абзацом такого змісту:\n\"оптовим постачанням електричної енергії\";\nчастину шосту доповнити абзацом такого змісту:\n\"всі учасники оптового ринку електричної енергії укладають\nдоговори купівлі-продажу електричної енергії з суб'єктом\nпідприємницької діяльності, який здійснює оптове постачання\nелектричної енергії відповідно до договору, на підставі якого\nстворюється оптовий ринок електричної енергії\".\n5. Доповнити Закон статтею 15-1 такого змісту:\n\" Стаття 15-1. Порядок проведення розрахунків на оптовому\nринку електричної енергії\nДля проведення розрахунків за закуплену на оптовому ринку\nелектричної енергії України та спожиту електричну енергію\nенергопостачальники, що здійснюють підприємницьку діяльність з\nпостачання електричної енергії на закріпленій території, їх\nвідокремлені підрозділи та оптовий постачальник електричної\nенергії відкривають в установах уповноваженого банку розподільчі\nрахунки. Перелік розподільчих рахунків в уповноваженому банку для\nзарахування коштів за електричну енергію затверджується та\nдоводиться до відома споживачів Національною комісією регулювання\nелектроенергетики України.\nСпоживачі, які купують електричну енергію у\nенергопостачальників, що здійснюють підприємницьку діяльність з\nпостачання електричної енергії на закріпленій території, вносять\nплату за поставлену їм електричну енергію виключно на розподільчий\nрахунок енергопостачальника в уповноваженому банку. У разі\nперерахування споживачами коштів за електричну енергію на інші\nрахунки отримувачі повинні повернути ці кошти за заявою споживача\nабо за власною ініціативою в триденний термін з моменту їх\nотримання. У разі неповернення споживачу у цей термін коштів,\nсплачених на інші, не на розподільчі рахунки, ці суми підлягають\nвилученню до Державного бюджету України як санкція за вчинене\nправопорушення і не зараховуються як оплата електричної енергії.\nЗарахування коштів до Державного бюджету України не звільняє їх\nотримувача від повернення цих коштів споживачу електричної\nенергії.\nКошти з розподільчих рахунків енергопостачальників, що\nздійснюють підприємницьку діяльність з постачання електричної\nенергії на закріпленій території, перераховуються згідно з\nалгоритмом оптового ринку електричної енергії виключно на:\nрозподільчий рахунок оптового постачальника електричної\nенергії;\nпоточний рахунок підприємства, яке здійснює передачу\nелектричної енергії місцевими (локальними) електричними мережами;\nпоточний рахунок енергопостачальника.\nКошти за електричну енергію, закуплену на оптовому ринку\nелектричної енергії, всіма енергопостачальниками перераховуються\nвиключно на розподільчий рахунок оптового постачальника\nелектричної енергії.\nЗ розподільчого рахунку оптового постачальника електричної\nенергії зазначені кошти спрямовуються виключно:\nенергогенеруючим компаніям та іншим суб'єктам підприємницької\nдіяльності, які провадять продаж електричної енергії оптовому\nпостачальнику електричної енергії;\nпідприємству, яке здійснює диспетчерське управління\nоб'єднаною енергетичною системою та передачу електричної енергії\nмагістральними електричними мережами;\nна поточний рахунок оптового постачальника електричної\nенергії;\nіншим особам, які мають право на отримання коштів з\nінвестиційної складової оптового тарифу на електричну енергію,\nзатвердженої Національною комісією регулювання електроенергетики\nУкраїни, в тому числі на спільне фінансування розвитку\nнетрадиційних джерел електричної енергії.\nУмови про оплату електричної енергії коштами та про відкриття\nрозподільчого рахунку оптового постачальника електричної енергії\n(енергопостачальника, що здійснює підприємницьку діяльність з\nпостачання електричної енергії на закріпленій території) є\nобов'язковими умовами договору купівлі-продажу електричної енергії\nміж оптовим постачальником електричної енергії та\nенергопостачальником (договору на постачання електричної енергії\nміж енергопостачальником, що здійснює підприємницьку діяльність з\nпостачання електричної енергії на закріпленій території, та\nспоживачем).\nОптовий постачальник електричної енергії зобов'язаний\nзабезпечити щоденне інформування учасників оптового ринку\nелектричної енергії і органів виконавчої влади про стан проведення\nрозрахунків на оптовому ринку електричної енергії.\nНа розподільчі рахунки не може бути звернено стягнення за\nзобов'язаннями учасників оптового ринку електричної енергії.\nОперації на розподільчих рахунках не підлягають\nпризупиненню\".\n6. У статті 24:\nчастини другу та четверту викласти в такій редакції:\n\"Енергопостачальники, що здійснюють постачання електричної\nенергії на закріпленій території, не мають права відмовити\nспоживачу, який розташований на цій території, в укладенні\nдоговору на постачання електричної енергії\";\n\"Енергопостачальники, що здійснюють постачання електричної\nенергії на закріпленій території, несуть відповідальність за\nпорушення умов та правил здійснення ліцензованої діяльності з\nурахуванням неналежного проведення розрахунків з оптовим\nпостачальником електричної енергії, а також із суб'єктом\nпідприємницької діяльності, що здійснює передачу належної\nенергопостачальнику електричної енергії, у разі, коли електрична\nенергія поставляється мережами, які не є його власністю\";\nдоповнити статтю частиною такого змісту:\n\"У разі порушення енергопостачальником, який здійснює\nпостачання електричної енергії на закріпленій території, умов і\nправил здійснення ліцензованої діяльності з постачання електричної\nенергії та інших обов'язків, передбачених цим Законом, враховуючи\nзобов'язання щодо забезпечення захисту прав споживачів електричної\nенергії та проведення розрахунків за закуплену\nенергопостачальником електричну енергію, а також із суб'єктом\nпідприємницької діяльності, який здійснює передачу належної\nенергопостачальнику електричної енергії, Національна комісія\nрегулювання електроенергетики України застосовує до такого\nенергопостачальника такі санкції:\nзастереження;\nштраф;\nпризначення тимчасового керуючого (адміністрації);\nзупинення дії ліцензії на здійснення підприємницької\nдіяльності з постачання електричної енергії на відповідній\nтериторії;\nанулювання ліцензії на здійснення підприємницької діяльності\nз постачання електричної енергії на відповідній території\".\n7. Статтю 26 доповнити частиною такого змісту:\n\"Споживач, якому електрична енергія постачається\nенергопостачальником, що здійснює підприємницьку діяльність з\nпостачання електричної енергії на закріпленій території,\nзобов'язаний оплачувати її вартість виключно коштами шляхом їх\nперерахування на розподільчий рахунок енергопостачальника. У разі\nпроведення споживачем розрахунків в інших формах та/або сплати\nкоштів на інші рахунки такі кошти не враховуються як оплата\nспожитої електричної енергії\".\n8. Частину сьому статті 27 викласти в такій редакції:\n\"Санкції, передбачені частиною восьмою статті 24, частинами\nтретьою, четвертою і п'ятою статті 26 та частиною третьою цієї\nстатті, застосовуються в порядку, встановленому Кабінетом\nМіністрів України\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України:\nзатвердити порядок застосування санкцій за порушення\nзаконодавства про електроенергетику;\nзабезпечити перегляд і скасування міністерствами та іншими\nцентральними органами виконавчої влади відомчих\nнормативно-правових актів, що суперечать цьому Закону.\n3. Кабінету Міністрів України та Національному банку України\nзатвердити:\nпорядок визначення уповноваженого банку, в якому\nвідкриваються розподільчі рахунки для зарахування коштів за\nелектричну енергію;\nпорядок та терміни відкриття розподільчих рахунків для\nзарахування коштів за електричну енергію;\nположення про порядок проведення розрахунків за електричну\nенергію.\n{ Пункт 4 розділу II втратив чинність, як такий, що є\nнеконституційним, на підставі Рішення Конституційного Суду\nN 3-рп/2002 ( v003p710-02 ) від 12.02.2002 } 4. Контроль за розрахунками за електричну енергію через\nрегіональні розподільчі рахунки та консолідований рахунок оптового\nринку здійснює Рахункова палата.\n\nПрезидент України Л.КУЧМА\n\nм. Київ, 22 червня 2000 року\nN 1821-III\n\nПро внесення змін до Закону України \"Про електроенергетику\"\nЗакон України від 22.06.2000 № 1821-III\n\nВтрата чинності від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/1821-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}