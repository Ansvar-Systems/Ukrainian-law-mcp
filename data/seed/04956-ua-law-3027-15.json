{
  "id": "ua-law-3027-15",
  "type": "statute",
  "title": "Закон України (3027-15)",
  "title_en": "",
  "short_name": "3027-15",
  "status": "in_force",
  "issued_date": "2005-11-01",
  "url": "https://zakon.rada.gov.ua/laws/show/3027-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України \"Про\nзахист національного товаровиробника від\nдемпінгового імпорту\" щодо процедурних питань\nантидемпінгового розслідування\n( Відомості Верховної Ради України (ВВР), 2006, N 4, ст.54 )\n\nВерховна Рада України п о с т а н о в л я є :\nI. Внести до Закону України \"Про захист національного\nтоваровиробника від демпінгового імпорту\" ( 330-14 ) (Відомості\nВерховної Ради України, 1999 р., N 9-10, ст. 65; 2000 р., N 24,\nст. 186; 2003 р., N 37, ст. 300) такі зміни:\n1. Статтю 1 після пункту 13 доповнити новим пунктом такого\nзмісту:\n\"14) країна імпорту - Україна\".\nУ зв'язку з цим пункти 14-27 вважати пунктами 15-28.\n2. Частину першу статті 5 після абзацу першого доповнити\nновим абзацом такого змісту:\n\"Членами Комісії є Голова Комісії, його перший заступник,\nзаступники та посадові особи органів виконавчої влади\".\nУ зв'язку з цим абзац другий вважати абзацом третім.\n3. У статті 7:\nчастину третю викласти в такій редакції:\n\"3. Ціни, що встановлюються між асоційованими сторонами (між\nконтролюючою стороною і підконтрольною їй) або сторонами, які\nуклали компенсаційну угоду, можуть не вважатися цінами, що\nпрактикуються у звичайних торговельних операціях, і можуть не\nвикористовуватися для визначення нормальної вартості тільки у\nразі, якщо не встановлюється, що такі ціни не впливають на\nвзаємовідносини сторін\";\nу пункті 2 частини восьмої слова \"вищими за питомі витрати\"\nзамінити словами \"нижчими за питомі витрати\".\n4. У статті 9:\nу пункті 2 частини восьмої слово \"реальну\" замінити словом\n\"фактичну\";\nдоповнити частиною десятою такого змісту:\n\"10. У разі якщо товар імпортується в країну імпорту не з\nкраїни походження, а з країни експорту, експортна ціна цього\nтовару може порівнюватись з ціною на внутрішньому ринку цієї\nкраїни експорту. Однак у разі якщо товар перевозиться транзитом\nчерез країну або такий товар не виробляється у країні експорту,\nабо для нього відсутня порівняльна ціна в країні експорту,\nпорівняння може здійснюватись із ціною в країні походження\nтовару\".\n5. У статті 10:\nчастину третю викласти в такій редакції:\n\"3. Щодо обсягу демпінгового імпорту розглядається, чи мало\nмісце значне зростання демпінгового імпорту чи то в абсолютних\nпоказниках, чи відносно виробництва або споживання відповідних\nтоварів в Україні.\nЩодо впливу демпінгового імпорту на ціни подібного товару\nрозглядається:\n1) чи були ціни на товар, що є об'єктом демпінгового імпорту,\nнижче цін на подібний товар;\n2) чи призвів демпінговий імпорт до зниження цін на подібний\nтовар;\n3) чи перешкоджав демпінговий імпорт зростанню цін на\nподібний товар, яке мало б місце за умови відсутності демпінгового\nімпорту.\nПри дослідженні питання, зазначеного в пункті 1 частини\nдругої цієї статті, розглядається більше ніж один фактор із\nзазначених у цій частині\";\nабзац десятий частини п'ятої викласти в такій редакції:\n\"При дослідженні питання, зазначеного в пункті 2 частини\nдругої цієї статті, розглядається більше ніж один фактор із\nзазначених у частині п'ятій цієї статті\";\nв абзаці першому частини десятої слово \"існування\" замінити\nсловом \"наявності\";\nчастину одинадцяту викласти в такій редакції:\n\"11. При винесенні висновку про те, що подальший демпінговий\nімпорт у країну імпорту з країни експорту (країн експорту) є\nнеминучим та заподіюватиме істотну шкоду, якщо не буде застосовано\nзаходів для запобігання цьому, всі фактори, зазначені у частині\nдесятій цієї статті, повинні розглядатися сукупно\".\n6. Частини дев'яту і десяту статті 12 викласти в такій\nредакції:\n\"9. У процесі антидемпінгової процедури Міністерство водночас\nрозглядає докази наявності демпінгу та шкоди, які містяться у\nскарзі, оцінює їх достатність та обґрунтованість з метою прийняття\nрішення про порушення антидемпінгового розслідування або про\nвідмову в його порушенні.\nУ разі, якщо у процесі антидемпінгової процедури Міністерство\nвстановлює, що докази наявності демпінгу або шкоди або\nпричинно-наслідкового зв'язку між ними не є достатніми для\nпорушення антидемпінгового розслідування, зокрема, що фактичний чи\nпотенційний обсяг демпінгового імпорту з країни експорту є\nнезначним або демпінгова маржа вважається мінімальною,\nМіністерство рекомендує Комісії не порушувати антидемпінгове\nрозслідування та відхилити скаргу, що подається заявником\nвідповідно до частин першої - третьої цієї статті.\nДемпінгова маржа вважається мінімальною, якщо її величина\nстановить менше двох відсотків експортної ціни.\nФактичний чи потенційний обсяг демпінгового імпорту з країни\nекспорту, як правило, вважається незначним, якщо він становить\nменше трьох відсотків імпорту товару, що є об'єктом розслідування,\nв країну імпорту, якщо тільки обсяги демпінгового імпорту з країн\nекспорту, обсяги імпорту кожної з яких становлять менше трьох\nвідсотків імпорту товару, що є об'єктом розслідування, в країну\nімпорту, разом не становлять більше семи відсотків.\n10. Скарга може бути відкликана заявником під час проведення\nантидемпінгової процедури до порушення антидемпінгового\nрозслідування. У цьому разі антидемпінгова процедура припиняється,\nа скарга вважається такою, що не подавалась, крім випадків, якщо\nприпинення антидемпінгової процедури суперечить національним\nінтересам\".\n7. У частині десятій статті 13:\nабзац перший викласти в такій редакції:\n\"10. Строк проведення антидемпінгового розслідування не\nповинен перевищувати одного року з дня набрання чинності рішенням\nпро його порушення\";\nв абзаці другому цифри \"15\" замінити цифрами \"18\".\n8. В абзаці першому частини одинадцятої статті 14 слова \"та\nповинен\" замінити словами \"та може\".\n9. У статті 16:\nназву викласти в такій редакції:\n\" Стаття 16. Порядок припинення антидемпінгової\nпроцедури або антидемпінгового розслідування\nбез застосування антидемпінгових заходів.\nЗастосування остаточних антидемпінгових\nзаходів\";\nчастину першу виключити;\nчастину четверту викласти в такій редакції:\n\"4. У разі, якщо у процесі антидемпінгового розслідування\nробиться висновок, що докази наявності демпінгу або шкоди або\nпричинно-наслідкового зв'язку між ними не є достатніми для\nобґрунтування продовження антидемпінгового розслідування, зокрема,\nщо фактичний чи потенційний обсяг демпінгового імпорту є незначним\nабо демпінгова маржа вважається мінімальною, Комісія за поданням\nМіністерства приймає рішення про припинення антидемпінгового\nрозслідування без застосування антидемпінгових заходів.\nДемпінгова маржа вважається мінімальною, якщо її величина\nстановить менше двох відсотків експортної ціни.\nФактичний чи потенційний обсяг демпінгового імпорту з країни\nекспорту, як правило, вважається незначним, якщо він становить\nменше трьох відсотків імпорту товару, що є об'єктом розслідування,\nв країну імпорту, якщо тільки обсяги демпінгового імпорту з країн\nекспорту, обсяги імпорту кожної з яких становлять менше трьох\nвідсотків імпорту товару, що є об'єктом розслідування, в країну\nімпорту, разом не становлять більше семи відсотків.\nУ разі, якщо у процесі антидемпінгового розслідування\nМіністерство встановлює, що в окремих експортерів величина\nдемпінгової маржі становить менше двох відсотків експортної ціни,\nантидемпінгове розслідування припиняється Комісією за поданням\nМіністерства без застосування антидемпінгових заходів стосовно цих\nекспортерів. Ці експортери залишаються суб'єктами антидемпінгової\nпроцедури та можуть стати суб'єктами нового антидемпінгового\nрозслідування в процесі наступного перегляду антидемпінгових\nзаходів, що здійснюється відповідно до розділу V цього Закону\";\nу пункті 3 частини п'ятої слова \"та повинен\" замінити словами\n\"та може\".\n10. Абзац перший частини другої статті 17 викласти в такій\nредакції:\n\"2. У разі, якщо вже запроваджено справляння попереднього\nантидемпінгового мита та якщо Міністерством остаточно встановлені\nфакти наявності демпінгу та шкоди, Комісія за пропозицією\nМіністерства, незалежно від того, чи буде прийматися рішення про\nзастосовування остаточного антидемпінгового мита, може приймати\nрішення про уточнення розміру ставки попереднього антидемпінгового\nмита\".\n11. У частині першій статті 22 слово \"співробітництва\"\nзамінити словом \"співпраці\".\n12. Частину третю статті 23 викласти в такій редакції:\n\"3. У разі, якщо під час поновленого розслідування\nМіністерство встановлює, що величина демпінгової маржі\nзбільшилася, Комісія за пропозицією Міністерства простою більшістю\nголосів приймає рішення про внесення поправок до попереднього\nрішення щодо застосування нової ставки антидемпінгового мита у\nзв'язку з визначенням нових експортних цін. Пропозиція схвалюється\nКомісією, якщо вона не вирішує простою більшістю її відхилити, у\nмежах одного місяця після її подання Міністерством. Ставка\nантидемпінгового мита, установлена відповідно до цієї статті, не\nможе перевищувати удвічі ставку мита, встановлену Комісією в її\nпервісному рішенні\".\n13. У статті 28:\nу частині третій:\nабзац перший після слів \"може бути\" доповнити словами \"за\nпропозицією Міністерства\";\nу пункті 1 слова \"тимчасово змінюються таким чином\" замінити\nсловами \"на ринку України тимчасово змінилися таким чином\";\nу пункті 3 слова \"товаровиробником, були розглянуті\" замінити\nсловами \"товаровиробником до Міністерства, були враховані\";\nв абзаці п'ятому слово \"необґрунтованим\" замінити словом\n\"невиправданим\";\nдоповнити частиною сьомою такого змісту:\n\"7. Без шкоди частині шостій цієї статті Міністерство може\nвимагати від органів виконавчої влади в Україні у кожній справі\nподавати інформацію, необхідну відповідно до цієї статті для\nефективного контролю за застосуванням антидемпінгових заходів і за\nдіяльністю імпортерів, продавців та українських виробників. У\nцьому разі повинні застосовуватися положення частин четвертої і\nп'ятої статті 13. Будь-які дані, подані органами виконавчої влади\nвідповідно до цієї статті, використовуються згідно з вимогами,\nвстановленими частиною шостою статті 32\".\n14. У частині третій статті 30 слова \"рішення щодо\" замінити\nсловами \"рішення про\".\n15. Частину шосту статті 32 викласти в такій редакції:\n\"6. Інформація, що одержується відповідно до цього Закону,\nвикористовується виключно в цілях, для яких вимагається її\nнадання. Це положення не виключає використання інформації, що\nодержується в процесі одного антидемпінгового розслідування, для\nцілей порушення інших антидемпінгових розслідувань у межах того ж\nсамого антидемпінгового розслідування щодо товару, що є об'єктом\nрозгляду\".\n16. Доповнити статтею 36-1 такого змісту:\n\" Стаття 36-1. Застосування антидемпінгових заходів щодо\nімпорту в Україну з країн, що розвиваються\nта є членами СОТ\nПри розгляді скарг про застосування антидемпінгових заходів\nщодо імпорту товару з країн - членів СОТ, які розвиваються,\nприділяється особлива увага стану таких країн. При цьому перед\nзастосуванням антидемпінгового мита, яке стосується інтересів\nкраїни, що розвивається, - члена СОТ, повинні бути розглянуті інші\nможливості вжиття конструктивних заходів правового захисту,\nпередбаченого законодавством України\".\n17. У тексті Закону ( 330-14 ), крім частини другої статті 2,\nстатті 3, статті 4, статті 5, частини одинадцятої статті 12,\nчастини чотирнадцятої статті 14, абзацу другого частини другої,\nчастин четвертої, п'ятої статті 24, частини п'ятої статті 28,\nстатті 34, статті 38, слово \"Україна\" в усіх відмінках замінити\nсловами \"країна імпорту\" у відповідному відмінку.\nII. Цей Закон набирає чинності через 30 днів з дня його\nопублікування, крім пункту 16 розділу I, що набирає чинності з дня\nвступу України до Світової організації торгівлі.\n\nПрезидент України В.ЮЩЕНКО\n\nм. Київ, 1 листопада 2005 року\nN 3027-IV\n\nПро внесення змін до Закону України \"Про захист національного товаровиробника від демпінгового імпорту\" щодо процедурних питань антидемпінгового розслідування\nЗакон України від 01.11.2005 № 3027-IV\n\nПрийняття від 01.11.2005\nПостійна адреса:\nhttps://zakon.rada.gov.ua/go/3027-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}