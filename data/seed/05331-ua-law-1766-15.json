{
  "id": "ua-law-1766-15",
  "type": "statute",
  "title": "Закон України (1766-15)",
  "title_en": "",
  "short_name": "1766-15",
  "status": "in_force",
  "issued_date": "2004-06-15",
  "url": "https://zakon.rada.gov.ua/laws/show/1766-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо державної підтримки\nсуднобудівної промисловості України\n( Відомості Верховної Ради України (ВВР), 2005, N 3, ст.77 )\n{ Із змінами, внесеними згідно з Кодексами\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nN 4495-VI ( 4495-17 ) від 13.03.2012, ВВР,\n2012, N 44-45, N 46-47, N 48, ст.552\nЗаконом\nN 2473-VIII ( 2473-19 ) від 21.06.2018, ВВР, 2018, N 30, ст.239 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Законі України \"Про заходи щодо державної підтримки\nсуднобудівної промисловості в Україні\" ( 1242-14 ) (Відомості\nВерховної Ради України, 2000 р., N 3, ст. 20; 2002 р., N 14,\nст. 95):\n1) преамбулу викласти у такій редакції:\n\"Цей Закон спрямований на ефективне використання виробничого,\nнауково-технічного та експортного потенціалу і підвищення\nконкурентоспроможності вітчизняного суднобудування, в тому числі\nмалотоннажного, створення сприятливих умов для залучення\nінвестицій, зокрема іноземних, зниження витрат на будівництво\nсуден і поповнення обігових коштів суднобудівних підприємств\";\n2) у статті 1:\nа) у частині першій:\nабзаци перший та другий викласти у такій редакції:\n\" Стаття 1. На період з 1 січня 2000 року до 1 січня 2012 року\nвпроваджуються такі заходи державної підтримки суднобудівної\nпромисловості:\nсуми авансових платежів та попередньої оплати за контрактами\nпідприємств суднобудівної промисловості, визначених згідно із\nчастиною другою цієї статті, отримані від замовників морських,\nрічкових суден та інших плавучих засобів, а також кошти у вигляді\nкредитів, які отримують ці підприємства з метою спрямування\nкредитних коштів на фінансування будівництва морських, річкових\nсуден та інших плавучих засобів за контрактами, зараховуються на\nокремі рахунки цих підприємств. Ці суми не підлягають безспірному\n(примусовому) списанню та використовуються лише за цільовим\nпризначенням відповідно до контрактних зобов'язань зазначених\nпідприємств. Суми авансових платежів та попередньої оплати з метою\nвизначення прибутку, що підлягає оподаткуванню згідно з Законом\nУкраїни \"Про оподаткування прибутку підприємств\" ( 334/94-ВР ),\nвключаються до складу валових доходів таких підприємств у тому\nподатковому періоді, в якому здійснюється здача морських, річкових\nсуден та інших плавучих засобів замовнику, а витрати зазначених\nпідприємств суднобудівної промисловості, здійснені ними за рахунок\nавансових платежів та попередньої оплати відповідно до їх\nцільового призначення, включаються до складу валових витрат у\nподатковому періоді, на який припадає дата збільшення валових\nдоходів на суму зазначених платежів\";\nабзаци третій і четвертий виключити;\nб) частину другу викласти у такій редакції:\n\"Перелік суднобудівних підприємств, для яких запроваджуються\nзазначені заходи, затверджується Кабінетом Міністрів України за\nнаслідками їх діяльності за попередній період, у порядку,\nвизначеному Кабінетом Міністрів України\";\nв) доповнити статтею 2-1 такого змісту:\n\" Стаття 2-1. На період з 1 січня 2005 року до 1 січня\n2012 року запроваджується державна фінансова підтримка будівництва\nморських, річкових суден та інших плавучих засобів і реконструкції\nосновних виробничих фондів підприємств суднобудівної промисловості\nчерез механізм здешевлення кредитів шляхом визначення часткової\nкомпенсації ставки за кредитами комерційних банків.\nКошти на здійснення такої фінансової підтримки суднобудівної\nгалузі щорічно, з урахуванням вимог Бюджетного кодексу України\n( 2542-14 ), передбачаються у законі про державний бюджет та\nвиділяються підприємствам, визначеним відповідно до статті 1\nЗакону України \"Про заходи щодо державної підтримки суднобудівної\nпромисловості в Україні\".\nПорядок використання зазначених коштів державного бюджету\nщорічно визначається Кабінетом Міністрів України\".\n\n{ Пункт 2 розділу I втратив чинність на підставі Кодексу\nN 4495-VI ( 4495-17 ) від 13.03.2012 }\n\n{ Пункт 3 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 4 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 5 розділу I втратив чинність на підставі Кодексу\nN 4495-VI ( 4495-17 ) від 13.03.2012 }\n\n{ Пункт 6 розділу I втратив чинність на підставі Закону\nN 2473-VIII ( 2473-19 ) від 21.06.2018 }\n\nII. Прикінцеві положення\n1. Цей Закон набирає чинності з 1 січня 2005 року, крім\nстатті 2-1 Закону України \"Про заходи щодо державної підтримки\nсуднобудівної промисловості в Україні\" ( 1242-14 ), яка набирає\nчинності з дня опублікування цього Закону.\n2. Кабінету Міністрів України протягом трьох місяців з дня\nопублікування цього Закону забезпечити приведення своїх\nнормативно-правових актів, а також нормативно-правових актів\nміністерств та інших центральних органів виконавчої влади у\nвідповідність з нормами цього Закону.\n\nПрезидент України Л.КУЧМА\n\nм. Київ, 15 червня 2004 року\nN 1766-IV\n\nПро внесення змін до деяких законодавчих актів України щодо державної підтримки суднобудівної промисловості України\nЗакон України від 15.06.2004 № 1766-IV\n\nРедакція від 07.02.2019 , підстава — 2473-VIII\nПостійна адреса:\nhttps://zakon.rada.gov.ua/go/1766-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}