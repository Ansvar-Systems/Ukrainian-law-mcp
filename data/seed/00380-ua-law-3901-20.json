{
  "id": "ua-law-3901-20",
  "type": "statute",
  "title": "Закон України (3901-20)",
  "title_en": "",
  "short_name": "3901-20",
  "status": "in_force",
  "issued_date": "2024-08-20",
  "url": "https://zakon.rada.gov.ua/laws/show/3901-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про правовий статус осіб, зниклих безвісти за особливих обставин\" щодо деяких питань, пов’язаних із розшуком осіб, зниклих безвісти за особливих обставин, зокрема під час дії в Україні воєнного стану\n\n(Відомості Верховної Ради (ВВР), 2024, № 49, ст.292)\n\nВерховна Рада України постановляє:\n\nІ. Внести до Закону України \"Про правовий статус осіб, зниклих безвісти за особливих обставин\" (Відомості Верховної Ради України, 2018 р., № 38, ст. 280 із наступними змінами) такі зміни:\n\n1. У частині першій статті 11:\n\nпункт 8 викласти в такій редакції:\n\n\"8) утворення за погодженням з Національною поліцією України, Службою безпеки України, центральним органом виконавчої влади, що реалізує державну політику у сфері цивільного захисту, захисту населення і територій від надзвичайних ситуацій та запобігання їх виникненню, Генеральним штабом Збройних Сил України та координація роботи пошукових груп (гуманітарних місій), діяльність яких спрямована на пошук осіб, зниклих безвісти за особливих обставин, їх останків, розшук і фіксацію місць поховання таких осіб, проведення вилучення тіл (останків) померлих (загиблих) осіб та вивезення їх останків, здійснення пошукових дій в районах проведення заходів, необхідних для забезпечення оборони України, захисту безпеки населення та інтересів держави у зв’язку зі збройною агресією Російської Федерації проти України, та на тимчасово окупованих територіях України\";\n\nу пункті 9 слова \"тимчасово окупованих територіях у Донецькій та Луганській областях, Автономній Республіці Крим та місті Севастополі, інших тимчасово окупованих територіях України\" замінити словами \"тимчасово окупованих територіях України\";\n\nдоповнити пунктом 13 такого змісту:\n\n\"13) здійснення комунікації з метою отримання інформації, що може сприяти розшуку особи, зниклої безвісти за особливих обставин, з особами, які можуть володіти такою інформацією, з отриманням за їхньою згодою письмових або усних пояснень\".\n\n2. Розділ IX \"Прикінцеві та перехідні положення\" доповнити пунктом 1 -2 такого змісту:\n\n\"1 -2 . Установити, що протягом дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року з дня його припинення чи скасування:\n\n1) повноваження Уповноваженого, визначені пунктами 8 і 9 частини першої статті 11 цього Закону, здійснюються органами, визначеними Кабінетом Міністрів України;\n\n2) утворення пошукових груп (гуманітарних місій), передбачене пунктом 8 частини першої статті 11 цього Закону, здійснюється за погодженням з Національною поліцією України, Службою безпеки України, центральним органом виконавчої влади, що реалізує державну політику у сфері цивільного захисту, захисту населення і територій від надзвичайних ситуацій та запобігання їх виникненню, Генеральним штабом Збройних Сил України та Уповноваженим\".\n\nII. Прикінцеві положення\n\n1. Цей Закон набирає чинності через один місяць з дня його опублікування, крім пункту 2 цього розділу, який набирає чинності з дня, наступного за днем опублікування цього Закону.\n\n2. Кабінету Міністрів України протягом одного місяця з дня опублікування цього Закону:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n20 серпня 2024 року\n\n№ 3901-IX\n\nПро внесення змін до Закону України \"Про правовий статус осіб, зниклих безвісти за особливих обставин\" щодо деяких питань, пов'язаних із розшуком осіб, зниклих безвісти за особливих обставин, зокрема під час дії в Україні воєнного стану\nЗакон України від 20.08.2024 № 3901-IX\n\nПрийняття від 20.08.2024\nПостійна адреса:\nhttps://zakon.rada.gov.ua/go/3901-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}