{
  "id": "ua-law-3134-17",
  "type": "statute",
  "title": "Закон України (3134-17)",
  "title_en": "",
  "short_name": "3134-17",
  "status": "in_force",
  "issued_date": "2011-03-15",
  "url": "https://zakon.rada.gov.ua/laws/show/3134-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\nПро внесення змін до Закону України\n\"Про електроенергетику\"\n( Відомості Верховної Ради України (ВВР), 2011, N 39, ст.390 )\n{ Із змінами, внесеними згідно із Законом\nN 3830-VI ( 3830-17 ) від 06.10.2011, ВВР, 2012, N 22, ст.210 }\n\nВерховна Рада України п о с т а н о в л я є :\n1. Внести до Закону України \"Про електроенергетику\"\n( 575/97-ВР ) (Відомості Верховної Ради України, 1998 р., N 1,\nст. 1 із наступними змінами) такі зміни:\n1) статтю 1 після абзацу четвертого доповнити новим абзацом\nтакого змісту: { Абзац перший підпункту 1 пункту 1 із змінами,\nвнесеними згідно із Законом N 3830-VI ( 3830-17 ) від 06.10.2011 }\n\"електроустановка - комплекс взаємопов'язаних устаткування і\nспоруд, що призначаються для виробництва або перетворення,\nпередачі, розподілу чи споживання електричної енергії\".\nУ зв'язку з цим абзаци п'ятий - тридцять четвертий вважати\nвідповідно абзацами шостим - тридцять п'ятим; { Абзац третій\nпідпункту 1 пункту 1 із змінами, внесеними згідно із Законом\nN 3830-VI ( 3830-17 ) від 06.10.2011 }\n2) у статті 24:\nу частині одинадцятій слова \"користування електричною\nенергією\" замінити словами \"постачання електричної енергії\";\n{ Абзац другий підпункту 2 пункту 1 із змінами, внесеними згідно\nіз Законом N 3830-VI ( 3830-17 ) від 06.10.2011 }\nчастину дванадцяту викласти в такій редакції: { Абзац третій\nпідпункту 2 пункту 1 із змінами, внесеними згідно із Законом\nN 3830-VI ( 3830-17 ) від 06.10.2011 }\n\"У разі відпуску електричної енергії, параметри якості якої\nвнаслідок дій або бездіяльності енергопостачальника виходять за\nмежі показників, визначених у договорі на постачання електричної\nенергії, енергопостачальник несе відповідальність у вигляді штрафу\nв розмірі двадцяти п'яти відсотків вартості такої електроенергії\";\nпісля частини дванадцятої доповнити новою частиною такого\nзмісту: { Абзац п'ятий підпункту 2 пункту 1 із змінами, внесеними\nзгідно із Законом N 3830-VI ( 3830-17 ) від 06.10.2011 }\n\"Енергопостачальник не несе відповідальності перед споживачем\nелектричної енергії у разі переривання постачання електричної\nенергії, якщо на момент настання цієї події схема живлення\nспоживача електроенергії з вини споживача не відповідала вимогам\nнормативно-технічних документів\".\nУ зв'язку з цим частини тринадцяту і чотирнадцяту вважати\nвідповідно частинами чотирнадцятою і п'ятнадцятою; { Абзац сьомий\nпідпункту 2 пункту 1 в редакції Закону N 3830-VI ( 3830-17 ) від\n06.10.2011 }\n3) доповнити статтею 24-1 такого змісту:\n\" Стаття 24-1. Відповідальність суб'єктів електроенергетики за\nзбитки, завдані при виробництві, передачі та\nпостачанні електричної енергії\nВідповідальність за збитки, завдані внаслідок переривання\nпроцесу виробництва, передачі та постачання електричної енергії\nта/або внаслідок виробництва, передачі та постачання електричної\nенергії, параметри якості якої виходять за межі показників,\nвизначених державними стандартами України, несе суб'єкт\nелектроенергетики, в мережах якого сталися події, що призвели до\nтаких збитків.\nВеличина збитків, передбачених частиною першою цієї статті,\nвизначається за методикою, затвердженою Національною комісією\nрегулювання електроенергетики України.\nУмови відшкодування збитків, завданих унаслідок переривання\nпроцесу виробництва, передачі та постачання електроенергії та/або\nвнаслідок виробництва, передачі та постачання електроенергії,\nпараметри якості якої виходять за межі показників, визначених\nдержавними стандартами України, зазначаються у відповідних\nдоговорах між суб'єктами електроенергетики, що здійснюють\nвиробництво, передачу та постачання електроенергії\";\n4) статтю 26 після частини четвертої доповнити новою частиною\nтакого змісту:\n\"Споживач енергії несе відповідальність за шкоду, заподіяну\nенергопостачальнику внаслідок невідповідності технічного стану\nелектроустановок споживача та/або схеми живлення споживача вимогам\nнормативно-технічних документів, згідно з умовами договору\".\nУ зв'язку з цим частини п'яту - дев'яту вважати відповідно\nчастинами шостою - десятою.\n2. Цей Закон набирає чинності з 1 січня 2012 року.\n\nПрезидент України В.ЯНУКОВИЧ\n\nм. Київ, 15 березня 2011 року\nN 3134-VI\n\nПро внесення змін до Закону України \"Про електроенергетику\"\nЗакон України від 15.03.2011 № 3134-VI\n\nВтрата чинності від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/3134-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}