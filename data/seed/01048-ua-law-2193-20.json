{
  "id": "ua-law-2193-20",
  "type": "statute",
  "title": "Закон України (2193-20)",
  "title_en": "",
  "short_name": "2193-20",
  "status": "in_force",
  "issued_date": "2022-04-14",
  "url": "https://zakon.rada.gov.ua/laws/show/2193-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо надання соціальних послуг у разі введення надзвичайного або воєнного стану в Україні або окремих її місцевостях\n\nВерховна Рада України постановляє:\n\nI. Внести зміни до таких законів України:\n\n1. Пункт 15 частини другої статті 15 Закону України \"Про правовий режим воєнного стану\" (Відомості Верховної Ради України, 2015 р., № 28, ст. 250; із змінами, внесеними Законом України від 15 березня 2022 року № 2126-IX) викласти в такій редакції:\n\n\"15) управління закладами освіти, установами освіти, закладами охорони здоров’я, культури, фізичної культури і спорту, надавачами соціальних послуг, які належать територіальним громадам або передані їм, молодіжними, підлітковими закладами за місцем проживання; організації їх матеріально-технічного та фінансового забезпечення; організації надання ними послуг, у тому числі соціальних\".\n\n2. У Законі України \"Про соціальні послуги\" (Відомості Верховної Ради України, 2019 р., № 18, ст. 73):\n\n1) у пункті 5 частини першої статті 1:\n\nу першому реченні слова \"за останніх шість календарних місяців, що передують місяцю звернення\" замінити словами \"за один квартал, який передує місяцю, що є попереднім до місяця звернення\";\n\nдруге речення викласти в такій редакції: \"Середньомісячний сукупний дохід особи визначається шляхом автоматизованого обміну наявними даними між інформаційно-телекомунікаційними системами органів влади, підприємств, установ, організацій та обчислюється шляхом ділення середньомісячного сукупного доходу її сім’ї на кількість членів сім’ї, які включаються до її складу\";\n\n2) у статті 11 :\n\nчастину третю доповнити пунктом 12 -1 такого змісту:\n\n\"12 -1 ) визначення особливостей порядку організації надання соціальних послуг на території відповідної адміністративно-територіальної одиниці (або на регіональному рівні) у разі введення надзвичайного або воєнного стану в Україні або окремих її місцевостях\";\n\nчастину четверту доповнити пунктом 5 -1 такого змісту:\n\n\"5 -1 ) визначення особливостей надання соціальних послуг на території відповідної адміністративно-територіальної одиниці/територіальної громади у разі введення надзвичайного або воєнного стану в Україні або окремих її місцевостях\";\n\n3) у частині сьомій статті 13:\n\nу абзаці другому:\n\nу першому реченні слова \"за попередніх шість місяців, що передують місяцю подання заяви\" замінити словами \"за один квартал, який передує місяцю, що є попереднім до місяця звернення із заявою\";\n\nдруге речення викласти в такій редакції: \"Середньомісячний сукупний дохід фізичної особи - надавача соціальної послуги визначається шляхом автоматизованого обміну наявними даними між інформаційно-телекомунікаційними системами органів влади, підприємств, установ, організацій та обчислюється шляхом ділення середньомісячного сукупного доходу її сім’ї на кількість членів сім’ї, які включаються до її складу\";\n\nпісля абзацу шостого доповнити новим абзацом такого змісту:\n\n\"У разі введення надзвичайного або воєнного стану в Україні або окремих її місцевостях компенсація за догляд, передбачена цією частиною, особам із числа внутрішньо переміщених осіб за новим місцем їх проживання/перебування разом із особами, за якими вони здійснюють догляд, призначається і виплачується в порядку, встановленому Кабінетом Міністрів України\".\n\nУ зв’язку з цим абзац сьомий вважати абзацом восьмим;\n\n4) частину першу статті 21 доповнити абзацом другим такого змісту:\n\n\"У разі введення надзвичайного або воєнного стану в Україні або окремих її місцевостях для невідкладного надання соціальних послуг структурний підрозділ з питань соціального захисту населення уповноважених органів системи надання соціальних послуг, передбачених пунктами 2 і 3 частини першої статті 11 цього Закону, може надати право надавачам соціальних послуг державної/комунальної власності приймати рішення про надання соціальних послуг екстрено (кризово) (консультування, надання притулку, догляд, підтримане проживання, короткотермінове проживання, натуральна допомога, транспортні послуги тощо) особам/сім’ям, які опинилися у складних життєвих обставинах через шкоду, завдану пожежею, стихійним лихом, катастрофою, бойовими діями, терористичним актом, збройним конфліктом, тимчасовою окупацією\";\n\n5) у статті 23 :\n\nчастину першу викласти в такій редакції:\n\n\"1. Соціальні послуги надаються екстрено (кризово) (консультування, надання притулку, догляд, підтримане проживання, короткотермінове проживання, натуральна допомога, транспортні послуги тощо) у разі наявності загрози життю чи здоров’ю особи та у разі введення надзвичайного або воєнного стану в Україні або окремих її місцевостях\";\n\nчастину другу доповнити абзацом четвертим такого змісту:\n\n\"У разі прийняття відповідно до абзацу другого частини першої статті 21 цього Закону рішення про надання соціальних послуг екстрено (кризово) підтвердні акти про надання соціальних послуг, передбачені абзацом першим цієї частини, надсилаються надавачами соціальних послуг до відповідного структурного підрозділу з питань соціального захисту населення уповноважених органів системи надання соціальних послуг, передбачених пунктами 2 і 3 частини першої статті 11 цього Закону, протягом одного місяця з дня надання соціальної послуги\";\n\n6) у статті 28 :\n\nабзац другий підпункту \"а\" пункту 1 частини другої після слів і цифр \"статті 13 цього Закону\" доповнити словами \"особам, яким завдано шкоди пожежею, стихійним лихом, катастрофою, бойовими діями, терористичним актом, збройним конфліктом, тимчасовою окупацією\";\n\nперше речення частини п’ятої викласти в такій редакції:\n\n\"5. Середньомісячний сукупний дохід отримувача соціальних послуг для визначення права на отримання соціальних послуг за рахунок бюджетних коштів або з установленням диференційованої плати визначається шляхом автоматизованого обміну наявними даними між інформаційно-телекомунікаційними системами органів влади, підприємств, установ, організацій за один квартал, який передує місяцю, що є попереднім до місяця звернення, та обчислюється шляхом ділення середньомісячного сукупного доходу його сім’ї на кількість членів сім’ї, які включаються до її складу\";\n\nу частині сьомій:\n\nпісля слів \"мають право приймати рішення\" доповнити словами \"у тому числі у разі введення надзвичайного або воєнного стану в Україні або окремих її місцевостях\";\n\nдоповнити абзацом другим такого змісту:\n\n\"Надані соціальні послуги під час дії воєнного стану в Україні або окремих її місцевостях надавачами соціальних послуг державної/комунальної форми власності (надання притулку, догляд, підтримане проживання, натуральна допомога, транспортні послуги тощо) особам із числа внутрішньо переміщених осіб за новим місцем їх проживання/перебування, які опинилися у складних життєвих обставинах через шкоду, завдану бойовими діями, терористичним актом, збройним конфліктом, тимчасовою окупацією, фінансуються у порядку, встановленому Кабінетом Міністрів України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тижневий строк з дня набрання чинності цим Законом:\n\nпривести свої нормативно-правові акти у відповідність із цим Законом, у тому числі щодо використання гуманітарної допомоги, що надійшла у вигляді коштів у національній та іноземній валюті від фізичних та юридичних осіб, на цілі, визначені цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n14 квітня 2022 року\n\n№ 2193-IX\n\nПро внесення змін до деяких законів України щодо надання соціальних послуг у разі введення надзвичайного або воєнного стану в Україні або окремих її місцевостях\nЗакон України від 14.04.2022 № 2193-IX\n\nПрийняття від 14.04.2022\nПостійна адреса:\nhttps://zakon.rada.gov.ua/go/2193-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}