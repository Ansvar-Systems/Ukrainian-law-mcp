{
  "id": "ua-law-4094-17",
  "type": "statute",
  "title": "Закон України (4094-17)",
  "title_en": "",
  "short_name": "4094-17",
  "status": "in_force",
  "issued_date": "2011-12-09",
  "url": "https://zakon.rada.gov.ua/laws/show/4094-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про судоустрій і статус суддів\"\nщодо удосконалення положень про статус членів\nВищої кваліфікаційної комісії суддів України\n( Відомості Верховної Ради України (ВВР), 2012, N 27, ст.286 )\n\nВерховна Рада України п о с т а н о в л я є :\n1. Внести до Закону України \"Про судоустрій і статус суддів\"\n( 2453-17 ) (Відомості Верховної Ради України, 2010 р., NN 41-45,\nст. 529; 2011 р., N 18, ст. 124, N 23, ст. 160, N 29, ст. 272,\nN 33, ст. 333; із змінами, внесеними законами України від 8 липня\n2011 року N 3668-VI ( 3668-17 ) та від 20 жовтня 2011 року\nN 3932-VI) ( 3932-17 ) такі зміни:\n1) у частині другій статті 92:\nслова \"три роки з дня призначення\" замінити словами \"шість\nроків з дня набуття повноважень\";\nдруге речення виключити;\n2) доповнити статтею 93-1 такого змісту:\n\" Стаття 93-1. Припинення повноважень члена Вищої\nкваліфікаційної комісії суддів України\n1. Повноваження члена Вищої кваліфікаційної комісії суддів\nУкраїни припиняються у разі:\n1) закінчення строку, на який його призначено;\n2) подання ним заяви про припинення повноважень за власним\nбажанням;\n3) неможливості виконувати свої повноваження за станом\nздоров'я;\n4) набрання законної сили обвинувальним вироком щодо нього;\n5) припинення його громадянства;\n6) визнання його безвісно відсутнім або оголошення померлим;\n7) його смерті.\n2. Рішення про припинення повноважень члена Вищої\nкваліфікаційної комісії суддів України приймає Вища кваліфікаційна\nкомісія суддів України\";\n3) друге речення частини п'ятої статті 98 доповнити словами\n\"а у разі припинення повноважень на цій посаді - виходячи з окладу\nза посадою, з якої вони були відряджені\".\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 9 грудня 2011 року\nN 4094-VI\n\nПро внесення змін до Закону України \"Про судоустрій і статус суддів\" щодо удосконалення положень про статус членів Вищої кваліфікаційної комісії суддів України\nЗакон України від 09.12.2011 № 4094-VI\n\nПрийняття від 09.12.2011\nПостійна адреса:\nhttps://zakon.rada.gov.ua/go/4094-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}