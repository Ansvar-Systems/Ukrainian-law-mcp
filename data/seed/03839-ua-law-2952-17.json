{
  "id": "ua-law-2952-17",
  "type": "statute",
  "title": "Закон України (2952-17)",
  "title_en": "",
  "short_name": "2952-17",
  "status": "in_force",
  "issued_date": "2011-02-01",
  "url": "https://zakon.rada.gov.ua/laws/show/2952-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Конституції України\nщодо проведення чергових виборів\nнародних депутатів України, Президента України,\nдепутатів Верховної Ради Автономної Республіки Крим,\nмісцевих рад та сільських, селищних, міських голів\n( Відомості Верховної Ради України (ВВР), 2011, N 10, ст.68 )\n\nВерховна Рада України п о с т а н о в л я є :\n1. Внести до Конституції України ( 254к/96-ВР ) (Відомості\nВерховної Ради України, 1996 р., N 30, ст. 141) такі зміни:\n1) частину першу статті 76 викласти в такій редакції:\n\" Стаття 76. Конституційний склад Верховної Ради України -\nчотириста п'ятдесят народних депутатів України, які обираються на\nоснові загального, рівного і прямого виборчого права шляхом\nтаємного голосування строком на п'ять років\";\n2) частину першу статті 77 викласти в такій редакції:\n\" Стаття 77. Чергові вибори до Верховної Ради України\nвідбуваються в останню неділю жовтня п'ятого року повноважень\nВерховної Ради України\";\n3) частину п'яту статті 103 викласти в такій редакції:\n\"Чергові вибори Президента України проводяться в останню\nнеділю березня п'ятого року повноважень Президента України. У разі\nдострокового припинення повноважень Президента України вибори\nПрезидента України проводяться в період дев'яноста днів з дня\nприпинення повноважень\";\n4) у статті 136:\nа) частину першу викласти в такій редакції:\n\" Стаття 136. Представницьким органом Автономної Республіки\nКрим є Верховна Рада Автономної Республіки Крим, депутати якої\nобираються на основі загального, рівного, прямого виборчого права\nшляхом таємного голосування. Строк повноважень Верховної Ради\nАвтономної Республіки Крим, депутати якої обрані на чергових\nвиборах, становить п'ять років. Припинення повноважень Верховної\nРади Автономної Республіки Крим має наслідком припинення\nповноважень її депутатів\";\nб) після частини першої доповнити новою частиною такого\nзмісту:\n\"Чергові вибори до Верховної Ради Автономної Республіки Крим\nвідбуваються в останню неділю жовтня п'ятого року повноважень\nВерховної Ради Автономної Республіки Крим, обраної на чергових\nвиборах\".\nУ зв'язку з цим частини другу - п'яту вважати відповідно\nчастинами третьою - шостою;\n5) у статті 141:\nа) частини першу та другу викласти у такій редакції:\n\" Стаття 141. До складу сільської, селищної, міської,\nрайонної, обласної ради входять депутати, які обираються жителями\nсела, селища, міста, району, області на основі загального,\nрівного, прямого виборчого права шляхом таємного голосування.\nСтрок повноважень сільської, селищної, міської, районної, обласної\nради, депутати якої обрані на чергових виборах, становить п'ять\nроків. Припинення повноважень сільської, селищної, міської,\nрайонної, обласної ради має наслідком припинення повноважень\nдепутатів відповідної ради.\nТериторіальні громади на основі загального, рівного, прямого\nвиборчого права обирають шляхом таємного голосування відповідно\nсільського, селищного, міського голову, який очолює виконавчий\nорган ради та головує на її засіданнях. Строк повноважень\nсільського, селищного, міського голови, обраного на чергових\nвиборах, становить п'ять років\";\nб) після частини другої доповнити новою частиною такого\nзмісту:\n\"Чергові вибори сільських, селищних, міських, районних,\nобласних рад, сільських, селищних, міських голів відбуваються в\nостанню неділю жовтня п'ятого року повноважень відповідної ради чи\nвідповідного голови, обраних на чергових виборах\".\nУ зв'язку з цим частини третю та четверту вважати відповідно\nчастинами четвертою та п'ятою;\n6) розділ XV \"Перехідні положення\" доповнити пунктами 15 і 16\nтакого змісту:\n\"15. Чергові вибори до Верховної Ради України після\nвідновлення положень Конституції України в редакції від 28 червня\n1996 року за Рішенням Конституційного Суду України від 30 вересня\n2010 року N 20-рп/2010 ( v020p710-10 ) у справі про додержання\nпроцедури внесення змін до Конституції України проводяться в\nостанню неділю жовтня 2012 року.\n16. Чергові вибори Президента України після відновлення\nположень Конституції України в редакції від 28 червня 1996 року за\nРішенням Конституційного Суду України від 30 вересня 2010 року\nN 20-рп/2010 ( v020p710-10 ) у справі про додержання процедури\nвнесення змін до Конституції України проводяться в останню неділю\nберезня 2015 року\".\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nПопередньо схвалений\nВерховною Радою України\n19 листопада 2010 року\n\nм. Київ, 1 лютого 2011 року\nN 2952-VI\n\nПро внесення змін до Конституції України щодо проведення чергових виборів народних депутатів України, Президента України, депутатів Верховної Ради Автономної Республіки Крим, місцевих рад та сільських, селищних, міських голів\nЗакон України від 01.02.2011 № 2952-VI\n\nПрийняття від 01.02.2011\nПостійна адреса:\nhttps://zakon.rada.gov.ua/go/2952-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}