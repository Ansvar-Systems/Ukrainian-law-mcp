{
  "id": "ua-law-1673-18",
  "type": "statute",
  "title": "Закон України (1673-18)",
  "title_en": "",
  "short_name": "1673-18",
  "status": "in_force",
  "issued_date": "2014-09-02",
  "url": "https://zakon.rada.gov.ua/laws/show/1673-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо переведення садових і дачних будинків у жилі будинки та реєстрації в них місця проживання\n\n(Відомості Верховної Ради (ВВР), 2014, № 43, ст.2037)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Житловому кодексі Української РСР (Відомості Верховної Ради УРСР, 1983 р., додаток до № 28, ст. 573):\n\n1) перше речення статті 6 після слів \"для постійного\" доповнити словами \"або тимчасового\";\n\n2) доповнити статтею 8 -1 такого змісту:\n\n\" Стаття 8 -1 . Переведення у жилі будинки садових і дачних будинків\n\nГромадяни відповідно до закону мають право на переведення дачних і садових будинків, що відповідають державним будівельним нормам, у жилі будинки в порядку, визначеному Кабінетом Міністрів України.\n\nРішення про переведення дачних і садових будинків у жилі будинки приймається відповідними органами місцевого самоврядування\".\n\n2. У Цивільному кодексі України (Відомості Верховної Ради України, 2003 р., №№ 40-44, ст. 356):\n\n1) частину першу статті 29 викласти в такій редакції:\n\n\"1. Місцем проживання фізичної особи є житло, в якому вона проживає постійно або тимчасово\";\n\n2) у статті 379 слова \"інше приміщення\" замінити словами \"інше жиле приміщення\", а після слова \"постійного\" доповнити словами \"або тимчасового\".\n\n3. Абзаци п’ятий і сьомий статті 3 Закону України \"Про свободу пересування та вільний вибір місця проживання в Україні\" (Відомості Верховної Ради України, 2004 р., № 15, ст. 232; 2013 р., № 30, ст. 343, № 51, ст. 716) викласти в такій редакції:\n\n\"місце проживання - житло, розташоване на території адміністративно-територіальної одиниці, в якому особа проживає постійно або тимчасово\";\n\n\"реєстрація - внесення інформації до Єдиного державного демографічного реєстру та до паспортного документа про місце проживання або місце перебування особи із зазначенням адреси житла\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Тимчасово, до проведення реформи адміністративно-територіального устрою, дачні поселення та садівницькі товариства у приміських зонах обліковуються за тими населеними пунктами, з якими вони зв’язані адміністративно або територіально.\n\nТимчасово, до проведення реформи адміністративно-територіального устрою, до жителів, об’єднаних постійним проживанням у межах села, селища, міста, що є самостійними адміністративно-територіальними одиницями, також відносяться жителі, які проживають постійно за межами цих адміністративно-територіальних одиниць, але житло яких віднесено до відповідного села, селища чи міста.\n\n3. Кабінету Міністрів України у двомісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n2 вересня 2014 року\n\n№ 1673-VII\n\nПро внесення змін до деяких законодавчих актів України щодо переведення садових і дачних будинків у жилі будинки та реєстрації в них місця проживання\nЗакон України від 02.09.2014 № 1673-VII\n\nПрийняття від 02.09.2014\nПостійна адреса:\nhttps://zakon.rada.gov.ua/go/1673-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}