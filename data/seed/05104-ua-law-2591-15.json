{
  "id": "ua-law-2591-15",
  "type": "statute",
  "title": "Про амністію",
  "title_en": "",
  "short_name": "2591-15",
  "status": "in_force",
  "issued_date": "2005-05-31",
  "url": "https://zakon.rada.gov.ua/laws/show/2591-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art7",
      "section": "7",
      "title": "Стаття 7. Амністія не застосовується до осіб:",
      "content": "а) які відбувають покарання у виді довічного позбавлення волі\nта яким у порядку помилування смертну кару чи довічне позбавлення\nволі замінено на позбавлення волі на певний строк;\nб) які мають дві і більше судимостей (у тому числі ту, за\nякою особа відбуває покарання) за вчинення тяжких злочинів згідно\nз Кримінальним кодексом України 1960 року ( 2001-05 ) (далі - КК\nУкраїни 1960 р.), вчинення тяжких, особливо тяжких умисних\nзлочинів згідно з Кримінальним кодексом України 2001 року\n( 2341-14 ) (далі - КК України 2001 р.);\nв) яких засуджено згідно з КК України 1960 р. за вчинення\nтяжкого злочину чи яких засуджено згідно з КК України 2001 р. за\nвчинення тяжкого або особливо тяжкого умисного злочину, які\nвідбули менше половини строку основного покарання;\nг) до яких застосовувалися умовне засудження, відстрочка\nвиконання вироку чи відстрочка відбування покарання вагітним\nжінкам і жінкам, які мають дітей віком до трьох років (статті 45,\n46-1 і 46-2 КК України 1960 р.), чи до яких застосовувалося\nзвільнення від відбування покарання з випробуванням (статті 75, 79\nі 104 КК України 2001 р.) і які під час іспитового строку чи\nвідстрочки виконання вироку вчинили умисний злочин;\nґ) які після постановлення вироку, але до повного відбуття\nпокарання знову вчинили умисний злочин;\nд) які раніше звільнялися з місць позбавлення волі\nумовно-достроково і знову вчинили умисний злочин протягом\nневідбутої частини покарання;\nе) які мають неповнолітніх дітей або дітей-інвалідів і\nвчинили злочини, що посягають на життя, здоров'я, честь, гідність\nчи інші охоронювані законом права та інтереси цих дітей;\nє) які мають батьків віком понад 70 років, а також батьків -\nінвалідів першої групи і вчинили злочини, що посягають на життя,\nздоров'я, честь, гідність чи інші охоронювані законом права та\nінтереси цих батьків;\nж) до яких протягом 1995-2005 років було застосовано амністію\nабо помилування незалежно від зняття чи погашення судимості та які\nзнову вчинили умисний злочин;\nз) які вчинили злочин або злочини, що спричинили загибель\nдвох і більше осіб;\nи) які злісно порушують режим у період відбування покарання;\nі) яких притягнуто до кримінальної відповідальності чи\nзасуджено за злочини проти основ національної безпеки України\n(статті 109-114 КК України 2001 р.; статті 56-60, 62 і 63 КК\nУкраїни 1960 р.); умисне вбивство (стаття 115 КК України 2001 р.;\nстатті 93 і 94 КК України 1960 р.); доведення до самогубства\n(стаття 120 КК України 2001 р.; частина друга статті 99 КК України\n1960 р.); умисне тяжке тілесне ушкодження при обтяжуючих\nобставинах (частина друга статті 121 КК України 2001 р.; частини\nдруга і третя статті 101 КК України 1960 р.); катування\n(стаття 127 КК України 2001 р.); порушення прав пацієнта\n(стаття 141 КК України 2001 р.); незаконне проведення дослідів над\nлюдиною при обтяжуючих обставинах (частина друга статті 142 КК\nУкраїни 2001 р.); порушення встановленого законом порядку\nтрансплантації органів або тканин людини при обтяжуючих обставинах\n(частини четверта та п'ята статті 143 КК України 2001 р.);\nнезаконне позбавлення волі або викрадення людини (стаття 146 КК\nУкраїни 2001 р.; статті 123, 124 КК України 1960 р.); захоплення\nзаручників (стаття 147 КК України 2001 р.; стаття 123-1 КК України\n1960 р.); торгівлю людьми або іншу незаконну угоду щодо передачі\nлюдини (стаття 149 КК України 2001 р.; стаття 124-1 КК України\n1960 р.); незаконне поміщення в психіатричний заклад, що\nспричинило тяжкі наслідки (частина друга статті 151 КК України\n2001 р.); зґвалтування при обтяжуючих обставинах (частини третя і\nчетверта статті 152 КК України 2001 р.; частини третя і четверта\nстатті 117 КК України 1960 р.); насильницьке задоволення статевої\nпристрасті неприродним способом при обтяжуючих обставинах\n(частини друга і третя статті 153 КК України 2001 р.;\nчастина друга статті 118, частина друга статті 122 КК України\n1960 р.); грабіж при обтяжуючих обставинах (частини третя,\nчетверта і п'ята статті 186 КК України 2001 р.; частини друга,\nтретя, четверта статті 141 КК України 1960 р.); розбій (стаття 187\nКК України 2001 р.; статті 86, 86-1 і 142 КК України 1960 р.);\nвимагання при обтяжуючих обставинах (частини друга, третя,\nчетверта статті 189 КК України 2001 р.; частини друга і третя\nстатті 86-2, частини друга і третя статті 144 КК України 1960 р.);\nпривласнення, розтрату майна або заволодіння ним шляхом\nзловживання службовим становищем при обтяжуючих обставинах\n(частини четверта і п'ята статті 191 КК України 2001 р.;\nчастина четверта статті 84 КК України 1960 р.); виготовлення,\nзберігання, придбання, перевезення, пересилання, ввезення в\nУкраїну з метою збуту або збут підроблених грошей, державних\nцінних паперів чи білетів державної лотереї (стаття 199 КК України\n2001 р.; стаття 79 КК України 1960 р.); контрабанду при обтяжуючих\nобставинах (частина друга статті 201 КК України 2001 р.;\nчастина друга статті 70 КК України 1960 р.); незаконне\nвиготовлення, а так само збут підакцизних товарів при обтяжуючих\nобставинах (частина третя статті 204 КК України 2001 р.); протидію\nзаконній господарській діяльності при обтяжуючих обставинах\n(частини друга і третя статті 206 КК України 2001 р.); легалізацію\n(відмивання) доходів, одержаних злочинним шляхом (стаття 209 КК\nУкраїни 2001 р.); ухилення від сплати податків, зборів, інших\nобов'язкових платежів (частина третя статті 212 КК України\n2001 р.; частина третя статті 148-2 КК України 1960 р.); створення\nзлочинної організації (стаття 255 КК України 2001 р.); бандитизм\n(стаття 257 КК України 2001 р.; стаття 69 КК України 1960 р.);\nтерористичний акт (стаття 258 КК України 2001 р.); викрадення,\nпривласнення, вимагання вогнепальної зброї, бойових припасів,\nвибухових речовин чи радіоактивних матеріалів або заволодіння ними\nшляхом шахрайства або зловживання службовим становищем (стаття 262\nКК України 2001 р.; стаття 223 КК України 1960 р.); угон або\nзахоплення залізничного рухомого складу, повітряного, морського чи\nрічкового судна (стаття 278 КК України 2001 р.; стаття 217-2 КК\nУкраїни 1960 р.); блокування транспортних комунікацій, а також\nзахоплення транспортного підприємства при обтяжуючих обставинах\n(частина третя статті 279 КК України 2001 р.; частина третя\nстатті 217-3 КК України 1960 р.); незаконне заволодіння\nтранспортним засобом при обтяжуючих обставинах (частини друга і\nтретя статті 289 КК України 2001 р.; частини друга і третя\nстатті 215-3 КК України 1960 р.); пошкодження об'єктів\nмагістральних нафто-, газо- та нафтопродуктопроводів (стаття 292\nКК України 2001 р.); контрабанду наркотичних засобів, психотропних\nречовин, їх аналогів або прекурсорів (стаття 305 КК України 2001\nр.; стаття 70-1 КК України 1960 р.); використання коштів, здобутих\nвід незаконного обігу наркотичних засобів, психотропних речовин,\nїх аналогів або прекурсорів (стаття 306 КК України 2001 р.; стаття\n229-12 КК України 1960 р.); незаконне виробництво, виготовлення,\nпридбання, зберігання, перевезення, пересилання чи збут\nнаркотичних засобів, психотропних речовин або їх аналогів (стаття\n307 КК України 2001 р.; стаття 229-1 КК України 1960 р.);\nвикрадення, привласнення, вимагання наркотичних засобів,\nпсихотропних речовин або їх аналогів чи заволодіння ними шляхом\nшахрайства або зловживання службовим становищем (стаття 308 КК\nУкраїни 2001 р.; стаття 229-2 КК України 1960 р.); незаконне\nвиробництво, виготовлення, придбання, зберігання, перевезення чи\nпересилання прекурсорів (стаття 311 КК України 2001 р.; стаття\n229-20 КК України 1960 р.); викрадення, привласнення, вимагання\nпрекурсорів або заволодіння ними шляхом шахрайства або зловживання\nслужбовим становищем (стаття 312 КК України 2001 р.; стаття 229-19\nКК України 1960 р.); організацію або утримання місць для\nнезаконного вживання, виробництва чи виготовлення наркотичних\nзасобів, психотропних речовин або їх аналогів (стаття 317 КК\nУкраїни 2001 р.; стаття 229-4 КК України 1960 р.); погрозу або\nнасильство щодо працівника правоохоронного органу (частина друга\nстатті 345 КК України 2001 р.); посягання на життя працівника\nправоохоронного органу, члена громадського формування з охорони\nгромадського порядку і державного кордону або військовослужбовця\n(стаття 348 КК України 2001 р.; стаття 190-1 КК України 1960 р.);\nзахоплення представника влади або працівника правоохоронного\nоргану як заручника (стаття 349 КК України 2001 р.); примушування\nдо виконання чи невиконання цивільно-правових зобов'язань при\nобтяжуючих обставинах (частина третя статті 355 КК України\n2001 р.; частина третя статті 198-2 КК України 1960 р.);\nзловживання владою або службовим становищем при обтяжуючих\nобставинах (частини друга і третя статті 364 КК України 2001 р.;\nчастина друга статті 165 КК України 1960 р.); перевищення влади\nабо службових повноважень при обтяжуючих обставинах (частини друга\nі третя статті 365 КК України 2001 р.; частини друга і третя\nстатті 166 КК України 1960 р.); одержання хабара при обтяжуючих\nобставинах (частини друга і третя статті 368 КК України 2001 р.;\nчастини друга і третя статті 168 КК України 1960 р.); погрозу або\nнасильство щодо судді, народного засідателя чи присяжного при\nобтяжуючих обставинах (частина друга статті 377 КК України 2001\nр.); посягання на життя судді, народного засідателя чи присяжного\nу зв'язку з їх діяльністю, пов'язаною із здійсненням правосуддя\n(стаття 379 КК України 2001 р.; стаття 190-1 КК України 1960 р.);\nдії, що дезорганізують роботу виправних установ (стаття 392 КК\nУкраїни 2001 р.; стаття 69-1 КК України 1960 р.); втечу з місця\nпозбавлення волі або з-під варти (стаття 393 КК України 2001 р.;\nстаття 183 КК України 1960 р.), а також за злочини проти\nвстановленого порядку несення військової служби (військові\nзлочини) при обтяжуючих обставинах, передбачені частинами другою і\nчетвертою статті 404 КК України 2001 р. (пунктами \"б\" і \"в\" статті\n234 КК України 1960 р.); частинами другою і третьою статті 405 КК\nУкраїни 2001 р. (статтею 236 КК України 1960 р.); частиною третьою\nстатті 406 КК України 2001 р. (пунктом \"в\" статті 238 КК України\n1960 р.); частиною другою статті 408 КК України 2001 р. (пунктом\n\"в\" статті 241 КК України 1960 р.); частиною третьою статті 420 КК\nУкраїни 2001 р. (пунктом \"г\" статті 251 КК України 1960 р.);\nчастиною третьою статті 423 КК України 2001 р. (пунктом \"в\" статті\n254 КК України 1960 р.); частинами другою і третьою статті 424 КК\nУкраїни 2001 р. (пунктами \"б\" і \"в\" статті 254-2 КК України 1960\nр.); частиною другою статті 426 КК України 2001 р. (пунктом \"б\"\nстатті 254-3 КК України 1960 р.); статтею 447 КК України 2001 р.\n(статтею 63-1 КК України 1960 р.)."
    },
    {
      "provision_ref": "art8",
      "section": "8",
      "title": "Стаття 8. Виконання цього Закону покладається на суди.",
      "content": "Питання про застосування амністії суд вирішує за власною\nініціативою, за ініціативою прокурора, органів дізнання та\nдосудового слідства, органу або установи виконання покарань, а\nтакож за ініціативою обвинуваченого, підсудного чи засудженого, їх\nзахисників чи законних представників.\nЗастосування цього Закону здійснюється щодо:\nа) осіб, кримінальні справи та матеріали про злочини яких\nперебувають у провадженні органів дізнання та досудового слідства,\n- за поданням цих органів, погодженим з прокурором, або за заявою\nсамої особи, її захисника чи законного представника;\nб) осіб, виконання вироків яким відстрочено в порядку,\nпередбаченому законом, умовно засуджених, звільнених від\nвідбування покарання з випробуванням та яких засуджено до\nпокарань, не пов'язаних з позбавленням волі, - за поданням органу\nвиконання покарань, погодженим з органом внутрішніх справ, який\nздійснює контроль за поведінкою засудженого, або за заявою самої\nособи, її захисника чи законного представника;\nв) засуджених, які перебувають у місцях позбавлення волі або\nвідбувають покарання у виді арешту, обмеження волі чи тримання в\nдисциплінарному батальйоні військовослужбовців, - за поданням\nначальника кримінально-виконавчої установи, погодженим з\nвідповідною спостережною комісією або службою у справах\nнеповнолітніх, командування дисциплінарного батальйону, військової\nчастини, начальника гарнізону, органів управління Військової\nслужби правопорядку у Збройних Силах України або за заявою самого\nзасудженого, його захисника чи законного представника. До подання\nдодаються довідка про заохочення і стягнення, особова справа\nзасудженого та інші документи, необхідні для вирішення питання про\nзастосування амністії.\nПитання про застосування амністії щодо осіб, яких засуджено\nсудами іноземних держав і які відбувають покарання на території\nУкраїни, вирішують відповідні суди України.\nПід час розгляду судами справ про застосування амністії\nучасть прокурора в судовому засіданні є обов'язковою.\nЯкщо розглядається справа про застосування амністії щодо\nнеповнолітньої особи, в судовому засіданні у передбачених законом\nвипадках бере участь законний представник.\nЗа наявності належним чином оформлених повноважень у судовому\nзасіданні бере участь захисник.\nСтаття 9. Застосування амністії не допускається, якщо\nобвинувачений, підсудний або засуджений проти цього заперечує.\nОсоба, щодо якої вирішується питання про застосування\nамністії, дає свою згоду суду в усній чи письмовій формі з\nобов'язковим зазначенням цього у протоколі судового засідання.\nСтаття 10. Рішення про застосування або незастосування\nамністії приймається судом щодо кожної особи індивідуально після\nретельної перевірки матеріалів особової справи та відомостей про\nповедінку засудженого за час відбування покарання. Така особа\nвикликається в судове засідання і може давати пояснення. Неявка\nцієї особи не зупиняє розгляду справи.\nУ разі відсутності необхідних відомостей про особу, до якої\nзастосовується амністія, розгляд питання про застосування амністії\nвідкладається до їх одержання.\nСудам, а також органам та установам, на які покладено\nпідготовку матеріалів для вирішення питань, пов'язаних із\nзастосуванням цього Закону, надається право вимагати від\nвідповідних установ необхідні відомості. Такі вимоги повинні бути\nвиконані негайно.\nСтаття 11. Особам, яким скорочується невідбута частина\nпокарання, визначення нового строку покарання обчислюється з дня\nнабрання цим Законом чинності. Про дату закінчення відбування\nпокарання засудженому сповіщається протягом місяця від дня\nопублікування цього Закону.\nСтаття 12. Дія цього Закону поширюється на осіб, які вчинили\nзлочини до дня набрання ним чинності включно.\nПід дію статті 1 цього Закону підпадають:\nа) особи, яким на час вчинення злочину не виповнилося\n18 років;\nб) не позбавлені батьківських прав чоловіки та жінки, що\nмають дітей, яким не виповнилося 18 років на день набрання цим\nЗаконом чинності, або дітей-інвалідів незалежно від їхнього віку;\nв) вагітні на день набрання цим Законом чинності жінки;\nг) чоловіки та жінки, які на день набрання цим Законом\nчинності досягли відповідно 55-річного та 50-річного віку;\nґ) особи, які мають одного чи обох батьків, що досягли\n70-річного віку на день набрання цим Законом чинності; одного чи\nобох батьків, що визнані інвалідами першої групи до дня набрання\nцим Законом чинності;\nд) ветерани війни - учасники бойових дій, інваліди війни та\nучасники війни, які підпадають під дію Закону України \"Про статус\nветеранів війни, гарантії їх соціального захисту\" ( 3551-12 );\nе) інваліди першої, другої та третьої груп, хворі на активну\nформу туберкульозу (диспансерні категорії 1, 2, 3, 4), онкологічні\nзахворювання (III, IV стадії за міжнародною класифікацією TNM),\nхворі на СНІД (III, IV клінічні стадії за класифікацією ВООЗ) та\nінші тяжкі хвороби, що перешкоджають відбуванню покарання та\nпідпадають під визначення Переліку захворювань, які є підставою\nдля подання в суди матеріалів про звільнення засуджених від\nподальшого відбування покарання, затвердженого наказом Державного\nдепартаменту України з питань виконання покарань та Міністерства\nохорони здоров'я України від 18 січня 2000 року N 3/6 ( z0155-00 );\nє) учасники ліквідації наслідків аварії на Чорнобильській АЕС\nта потерпілі від Чорнобильської катастрофи - особи, які підпадають\nпід дію Закону України \"Про статус і соціальний захист громадян,\nякі постраждали внаслідок Чорнобильської катастрофи\" ( 796-12 ) та\nаналогічних законів інших держав - республік колишнього СРСР.\nСтаття 13. До осіб, яким строк покарання було скорочено в\nпорядку помилування або амністії, амністія застосовується виходячи\nіз строку покарання, встановленого відповідно до цих актів.\nСтаття 14. Особи, які згідно із цим Законом звільняються від\nпокарання, звільняються як від основного, так і від додаткових\nвидів покарань. Усі інші засуджені, які підпадають під дію цього\nЗакону, від додаткових видів покарання не звільняються.\nАмністія не звільняє від обов'язку відшкодувати заподіяну\nзлочином шкоду, який покладено на винну особу вироком або рішенням\nсуду.\nСтаття 15. З метою забезпечення своєчасного надання\nнеобхідної медичної допомоги звільненим із місць позбавлення волі,\nякі хворіють на активну форму туберкульозу, онкологічні\nзахворювання або СНІД, кримінально-виконавчі установи негайно\nповідомляють відповідні органи місцевого самоврядування та органи\nохорони здоров'я про звільнення зазначених осіб.\nСтаття 16. Кабінету Міністрів України, Раді міністрів\nАвтономної Республіки Крим, обласним, Київській та\nСевастопольській міським, районним, районним у містах Києві та\nСевастополі державним адміністраціям, виконавчим органам\nсільських, селищних, міських, районних у містах рад забезпечити:\nа) організацію своєчасного обліку звільнених відповідно до\nцього Закону осіб, здійснення стосовно них заходів соціального\nпатронажу відповідно до Закону України \"Про соціальну адаптацію\nосіб, які відбували покарання у виді обмеження волі або\nпозбавлення волі на певний строк\" ( 1104-15 ), контроль за\nповедінкою цих осіб;\nб) передачу звільнених згідно із цим Законом неповнолітніх\nпід нагляд батьків, направлення у необхідних випадках\nнеповнолітніх, яких позбавлено батьківського піклування, до\nшкіл-інтернатів або встановлення над ними опіки чи піклування;\nв) направлення звільнених відповідно до цього Закону\nінвалідів та непрацездатних осіб похилого віку, які не мають\nродичів, що могли б узяти їх на своє утримання, до спеціальних\nбудинків-інтернатів.\nСтаття 17. Цей Закон набирає чинності з дня його\nопублікування і підлягає виконанню протягом трьох місяців."
    }
  ],
  "definitions": []
}