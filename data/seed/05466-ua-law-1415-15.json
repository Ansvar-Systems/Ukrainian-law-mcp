{
  "id": "ua-law-1415-15",
  "type": "statute",
  "title": "Закон України (1415-15)",
  "title_en": "",
  "short_name": "1415-15",
  "status": "in_force",
  "issued_date": "2004-02-03",
  "url": "https://zakon.rada.gov.ua/laws/show/1415-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про передачу об'єктів права державної\nта комунальної власності\"\n( Відомості Верховної Ради України (ВВР), 2004, N 19, ст.255 )\n\nВерховна Рада України п о с т а н о в л я є :\nI. Внести до Закону України \"Про передачу об'єктів права\nдержавної та комунальної власності\" ( 147/98-ВР ) (Відомості\nВерховної Ради України, 1998 р., N 34, ст. 228; 2000 р., N 5,\nст. 35) такі зміни:\n1. Абзац третій частини третьої статті 4-1 виключити.\n2. Статтю 4-2 викласти у такій редакції:\n\" Стаття 4-2. Фінансування видатків, пов'язаних з передачею\nоб'єктів соціальної інфраструктури\n1. Видатки, пов'язані з капітальним ремонтом об'єктів\nсоціальної інфраструктури, що передаються в комунальну власність\n(крім видатків, пов'язаних з капітальним ремонтом об'єктів\nсоціальної інфраструктури, які передаються в комунальну власність\nвідповідно до Закону України \"Про відновлення платоспроможності\nборжника або визнання його банкрутом\" ( 2343-12 ), відшкодовуються\nз бюджету Автономної Республіки Крим, обласних, районних бюджетів,\nбюджетів міст Києва та Севастополя, бюджетів районів у містах та\nбюджетів місцевого самоврядування за рахунок коштів, передбачених\nу відповідних бюджетах на ці цілі, та пайової участі підприємств,\nгосподарських товариств, створених у процесі приватизації\n(корпоратизації), у розмірі по 50 відсотків суми витрат,\nнеобхідних для проведення капітального ремонту цих об'єктів. Обсяг\nвитрат визначається комісією з питань передачі об'єктів.\nПорядок залучення і використання коштів або інших\nматеріальних активів підприємств, господарських товариств,\nстворених у процесі приватизації (корпоратизації), що\nспрямовуються на капітальний ремонт об'єктів соціальної\nінфраструктури, визначається в договорах, які укладаються між\nпідприємствами, господарськими товариствами, створеними у процесі\nприватизації (корпоратизації), та відповідними органами місцевого\nсамоврядування.\n2. Видатки, пов'язані з утриманням об'єктів соціальної\nінфраструктури, відшкодовуються з відповідних місцевих бюджетів\nпочинаючи з бюджетного періоду, що настає за роком передачі їх у\nкомунальну власність, відповідно до законодавства\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 3 лютого 2004 року\nN 1415-IV\n\nПро внесення змін до Закону України \"Про передачу об'єктів права державної та комунальної власності\"\nЗакон України від 03.02.2004 № 1415-IV\n\nПрийняття від 03.02.2004\nПостійна адреса:\nhttps://zakon.rada.gov.ua/go/1415-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}