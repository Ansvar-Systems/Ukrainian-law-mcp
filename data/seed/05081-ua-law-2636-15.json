{
  "id": "ua-law-2636-15",
  "type": "statute",
  "title": "Закон України (2636-15)",
  "title_en": "",
  "short_name": "2636-15",
  "status": "in_force",
  "issued_date": "2005-06-02",
  "url": "https://zakon.rada.gov.ua/laws/show/2636-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України щодо\nзарахування до стажу роботи, який дає право на пенсію\nна пільгових умовах, часу проходження строкової\nвійськової служби\n( Відомості Верховної Ради України (ВВР), 2005, N 27, ст.361 )\n\nВерховна Рада України п о с т а н о в л я є :\nI. Внести зміни до таких законів України:\n1. Абзац другий пункту 1 статті 8 Закону України \"Про\nсоціальний і правовий захист військовослужбовців та членів їх\nсімей\" ( 2011-12 ) (Відомості Верховної Ради України, 1992 р.,\nN 15, ст. 190; 2004 р., N 36, ст. 446) доповнити двома реченнями\nтакого змісту: \"Час проходження строкової військової служби\nзараховується до стажу роботи, що дає право на призначення пенсії\nза віком на пільгових умовах, якщо на момент призову на строкову\nвійськову службу особа навчалася за фахом у професійно-технічному\nнавчальному закладі, працювала за професією або займала посаду, що\nпередбачала право на пенсію на пільгових умовах до введення в дію\nЗакону України \"Про пенсійне забезпечення\" ( 1788-12 ) або на\nпенсію за віком на пільгових умовах до набрання чинності Законом\nУкраїни \"Про загальнообов'язкове державне пенсійне страхування\"\n( 1058-15 ). Час навчання в професійно-технічному навчальному\nзакладі і час проходження строкової військової служби, які\nзараховуються до пільгового стажу, не повинні перевищувати\nнаявного стажу роботи, що дає право на пенсію на пільгових\nумовах\".\n2. Частину першу статті 2 Закону України \"Про загальний\nвійськовий обов'язок і військову службу\" ( 2232-12 ) (Відомості\nВерховної Ради України, 1999 р., N 33, ст. 270) доповнити абзацом\nдругим такого змісту:\n\"Час проходження строкової військової служби зараховується до\nстажу роботи, що дає право на призначення пенсії за віком на\nпільгових умовах, якщо на момент призову на строкову військову\nслужбу особа навчалася за фахом у професійно-технічному\nнавчальному закладі, працювала за професією або займала посаду, що\nпередбачала право на пенсію на пільгових умовах до введення в дію\nЗакону України \"Про пенсійне забезпечення\" ( 1788-12 ) або на\nпенсію за віком на пільгових умовах до набрання чинності Законом\nУкраїни \"Про загальнообов'язкове державне пенсійне страхування\"\n( 1058-15 ). Час навчання в професійно-технічному навчальному\nзакладі і час проходження строкової військової служби, які\nзараховуються до пільгового стажу, не повинні перевищувати\nнаявного стажу роботи, що дає право на пенсію на пільгових\nумовах\".\nII. Прикінцеві положення\n1. Цей Закон набирає чинності з 1 січня 2006 року.\n2. Встановити, що особи, яким раніше призначено пенсії\nвідповідно до Закону України \"Про пенсійне забезпечення\"\n( 1788-12 ), мають право на обчислення стажу з урахуванням\nположень цього Закону та відповідно на перерахунок пенсій.\n3. Кабінету Міністрів України:\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади нормативно-правових актів,\nщо суперечать цьому Закону.\n\nПрезидент України В.ЮЩЕНКО\n\nм. Київ, 2 червня 2005 року\nN 2636-IV\n\nПро внесення змін до деяких законів України щодо зарахування до стажу роботи, який дає право на пенсію на пільгових умовах, часу проходження строкової військової служби\nЗакон України від 02.06.2005 № 2636-IV\n\nПрийняття від 02.06.2005\nПостійна адреса:\nhttps://zakon.rada.gov.ua/go/2636-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}