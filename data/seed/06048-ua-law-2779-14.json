{
  "id": "ua-law-2779-14",
  "type": "statute",
  "title": "Закон України (2779-14)",
  "title_en": "",
  "short_name": "2779-14",
  "status": "in_force",
  "issued_date": "2001-11-15",
  "url": "https://zakon.rada.gov.ua/laws/show/2779-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо державної підтримки\nавтомобілебудівної промисловості\nУкраїни\n( Відомості Верховної Ради України (ВВР), 2002, N 9, ст.68 )\n{ Із змінами, внесеними згідно з Кодексами\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nN 4495-VI ( 4495-17 ) від 13.03.2012, ВВР, 2012, N 44-45,\nN 46-47, N 48, ст.552\nЗаконом\nN 584-VII ( 584-18 ) від 19.09.2013, ВВР, 2014, N 20-21, ст.740 }\n\nЗ метою ефективного використання виробничого,\nнауково-технічного та експортного потенціалу вітчизняного\nавтомобілебудування, яке визначається як пріоритетна галузь\nекономіки України, створення сприятливих умов для залучення\nінвестицій, у тому числі іноземних, а також забезпечення\nекономічних інтересів держави в нарощуванні обсягів виробництва\nукраїнських підприємств Верховна Рада України\nп о с т а н о в л я є :\nI. Внести зміни до таких законодавчих актів України:\n1. У Законі України \"Про стимулювання виробництва автомобілів\nв Україні\" ( 535/97-ВР ) (Відомості Верховної Ради України,\n1997 р., N 47, ст. 294; 2002 р., N 1, ст. 2):\n1) статтю 1 викласти у такій редакції:\n\" Стаття 1. У цьому Законі наведені нижче терміни вживаються у\nтакому значенні:\n1) інвестиція - інвестиція (у тому числі іноземна) виключно у\nгрошовій формі, що зареєстрована у встановленому законодавством\nпорядку та становить за офіційним валютним курсом Національного\nбанку України на день внесення такої інвестиції до статутного\nфонду зазначеного підприємства суму, еквівалентну:\nне менше 150 мільйонам доларів США, - при виробництві\nлегкових автомобілів;\nне менше 30 мільйонам доларів США, - при виробництві\nвантажних автомобілів і автобусів;\nне менше 10 мільйонам доларів США, - при виробництві\nкомплектуючих виробів до автомобілів і автобусів;\n2) офіційний виробник автомобільної марки (автомобільних\nмарок) - резидент України, юридична особа (підприємство по\nвиробництву автомобілів, автобусів і комплектуючих до них),\nосновним видом діяльності яких є виробництво автомобілів, що мають\nофіційно підтверджене право на виробництво певної марки\nавтомобілів на підставі належним чином зареєстрованого права\nвласності на знак для товарів і послуг (торговельної марки) або на\nпідставі чинного договору, що надає право на використання цього\nзнака для товарів і послуг (торговельної марки) при виробництві\nавтомобілів;\n3) інвестиційна програма підприємства - програма використання\nінвестиції та інших коштів, залучених для її виконання,\nзатверджена постановою Кабінету Міністрів України і яка містить\nкомплекс зобов'язань підприємства на період її виконання, зокрема:\nперелік об'єктів виробництва;\nконцепцію створення потужностей підприємства;\nджерела фінансування;\nтерміни виконання програми створення (завантаження) робочих\nмісць;\n4) програма створення (завантаження) робочих місць -\nвикористання інвестиції для створення (завантаження) робочих місць\nна підприємствах по виробництву автомобілів, автобусів і складових\nчастин до них на митній території України;\n5) робоче місце - забезпечення одного працюючого роботою\nповний робочий день (повне завантаження) протягом часу, який\nщорічно визначається законодавством про працю;\n6) підприємство по виробництву автомобілів, автобусів і\nкомплектуючих виробів до них з інвестицією - підприємство по\nвиробництву автомобілів, автобусів і комплектуючих виробів до них\nз інвестицією, в якому:\nінвестор (інвестори) не вимагає сплати авторської винагороди\nза надані підприємству конструкції автомобілів, автобусів і\nкомплектуючих виробів до них та технології їх виробництва;\nінвестори (у тому числі іноземні) - учасники таких\nпідприємств протягом пільгового періоду реінвестують прибуток,\nотриманий ними від діяльності цих підприємств, у розвиток\nвиробництва автомобілів, автобусів і комплектуючих виробів до них;\nчисельність працівників, яка зафіксована на момент внесення\nінвестицій, не зменшується протягом пільгового періоду шляхом\nскорочення чисельності працівників за ініціативою власника або\nуповноваженого ним органу.\nЯкщо таке підприємство не має виробничих потужностей для\nвиробництва автомобілів, автобусів і комплектуючих виробів до них,\nтакі потужності рівномірно створюються у перші три роки від дня\nвнесення (чи реєстрації) інвестиції за рахунок не менше 50\nвідсотків від загальної суми такої інвестиції;\n7) машинокомплект - повний або частковий набір компонентів та\nскладових частин, необхідних для виробництва одного автомобіля.\nОкремі компоненти та складові частини можуть бути з'єднані між\nсобою довільним чином, у тому числі з використанням технологічних\nдопоміжних деталей, а для зручності транспортування можуть бути\nзгруповані у партії залежно від виду упаковки. Одна упаковка може\nмістити декілька складових частин одного найменування з партії\nмашинокомплектів або складові частини різних найменувань по одній\nабо більше одиниць. Якщо машинокомплект включає кузов автомобіля,\nто на ньому повинні бути встановлені не більше двох із таких\nскладових компонентів:\nсиловий агрегат;\nпередня підвіска;\nзадня підвіска;\nбензобак;\nсистема запалювання;\nтрансмісія;\nсистема глушіння.\nЯкщо машинокомплект включає шасі автомобіля, то на ньому\nповинні бути встановлені не більше двох із таких складових\nкомпонентів:\nсиловий агрегат;\nбензобак;\nсистема запалювання;\nсистема глушіння;\n8) кузов автомобіля - каркасна конструкція закритого типу, що\nпризначена для монтажу на ній складових компонентів автомобіля, а\nтакож розміщення робочого місця водія та пасажирів або вантажу;\n9) шасі автомобіля - певна частина автомобіля, яка згідно з\nконструкцією включає такі складові компоненти:\nрама або напіврама;\nосі керовані та ведучі;\nсиловий агрегат (двигун з коробкою швидкостей у складеному\nстані);\nколеса;\nтрансмісія.\nВизначення \"шасі автомобіля\" не застосовується до автомобіля\nз кузовом несучого типу.\nЯкщо на кузові або шасі автомобіля встановлено три або більше\nіз зазначених у пунктах 7-9 частини першої цієї статті компонентів\nабо якщо на шасі встановлено кузов (кабіну), то такий кузов (шасі)\nавтомобіля вважається готовим автомобілем. При оподаткуванні\nоперацій з виробництва (ввезення) зазначених компонентів та\nскладових частин машинокомплектів застосовуються норми законів про\nоподаткування операцій з виробництва (ввезення) готових\nавтомобілів.\nДія цієї статті стосовно складових компонентів\nмашинокомплекту автомобіля поширюється на всі види автомобілів,\nякі завозяться на митну територію України\";\n2) статті 4, 5 і 6 викласти у такій редакції:\n\" Стаття 4. Установити, що законодавчі акти, прийняті після\nнабрання чинності цим Законом, які скасовують або скорочують\nпільги, визначені ним, не поширюються на підприємства по\nвиробництву автомобілів, автобусів і комплектуючих виробів до них,\nякі мають інвестицію (у тому числі іноземну) виключно в грошовій\nформі, що зареєстрована у встановленому законодавством порядку та\nстановить за офіційним валютним курсом Національного банку України\nна день внесення такої інвестиції до статутного фонду зазначеного\nпідприємства суму, еквівалентну:\nне менше 150 мільйонам доларів США, - при виробництві\nлегкових автомобілів;\nне менше 30 мільйонам доларів США, - при виробництві\nвантажних автомобілів і автобусів;\nне менше 10 мільйонам доларів США, - при виробництві\nкомплектуючих виробів до автомобілів і автобусів.\nСтаття 5. Пільги, передбачені цим Законом для підприємств по\nвиробництву автомобілів, автобусів і комплектуючих виробів до них,\nнабирають чинності після затвердження їх інвестиційних програм\nКабінетом Міністрів України та внесення до статутного фонду такого\nпідприємства інвестиції (у тому числі іноземної) виключно в\nгрошовій формі, що зареєстрована у встановленому законодавством\nпорядку та становить за офіційним валютним курсом Національного\nбанку України на день її внесення суму, еквівалентну:\nне менше 150 мільйонам доларів США, - при виробництві\nлегкових автомобілів;\nне менше 30 мільйонам доларів США, - при виробництві\nвантажних автомобілів і автобусів;\nне менше 10 мільйонам доларів США, - при виробництві\nкомплектуючих виробів до автомобілів і автобусів.\nСтаття 6. У разі невиконання інвестором (інвесторами) своїх\nзобов'язань згідно з інвестиційною програмою, затвердженою\nКабінетом Міністрів України, або порушення норм цього Закону з\nбоку інвестора (інвесторів), що вніс інвестицію в грошовій формі\n(у тому числі іноземну), що становить суму, еквівалентну не менше\n150 мільйонам доларів США, - при виробництві легкових автомобілів,\nсуму, еквівалентну не менше 30 мільйонам доларів США, - при\nвиробництві вантажних автомобілів і автобусів та суму,\nеквівалентну не менше 10 мільйонам доларів США, - при виробництві\nкомплектуючих виробів до них - за офіційним валютним курсом\nНаціонального банку України на день внесення такої інвестиції до\nїх статутного фонду, яка зареєстрована у встановленому законом\nпорядку, інвестор (інвестори) сплачує в повному обсязі всі\nподатки, збори (обов'язкові платежі), що не сплачувалися з дати\nвиявлення невиконання інвестиційної програми або порушення цього\nЗакону\".\n2. В абзаці першому частини першої статті 14 Закону України\n\"Про захист прав споживачів\" ( 1023-12 ) (Відомості Верховної Ради\nУкраїни, 1994 р., N 1, ст. 1) слова \"або інших термінів,\nустановлених обов'язковими для сторін правилами чи договором\"\nзамінити словами \"терміну в порядку та строки, встановлені\nзаконодавством, і на підставі обов'язкових для сторін правил чи\nдоговору\".\n\n{ Пункт 3 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 4 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 5 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 6 розділу I втратив чинність на підставі Кодексу\nN 4495-VI ( 4495-17 ) від 13.03.2012 }\n\n{ Пункт 7 розділу I втратив чинність на підставі Закону\nN 584-VII ( 584-18 ) від 19.09.2013 }\n\n8. Абзац другий статті 27 Декрету Кабінету Міністрів України\nвід 10 травня 1993 року N 46-93 ( 46-93 ) \"Про стандартизацію і\nсертифікацію\" (Відомості Верховної Ради України, 1993 р., N 27,\nст. 289; 2001 р., N 4, ст. 16) викласти у такій редакції:\n\"Нові і такі, що були у користуванні, транспортні засоби, а\nтакож вузли, агрегати та частини до них, що ввозяться на митну\nтериторію України суб'єктами підприємницької діяльності або\nфізичними особами, підлягають обов'язковій сертифікації відповідно\nдо чинного законодавства. При цьому кузови та шасі транспортних\nзасобів за кодами 87.06 та 87.07 згідно з Українською\nкласифікацією товарів зовнішньоекономічної діяльності підлягають\nсертифікації як зібрані транспортні засоби\".\n9. Пункт 2 розділу II \"Прикінцеві положення\" Закону України\n\"Про внесення змін до деяких законодавчих актів України щодо\nрегулювання ринку автомобілів в Україні\" ( 2134-14 ) (Відомості\nВерховної Ради України, 2001 р., N 4, ст. 16) викласти у такій\nредакції:\n\"Продаж автомобілів, ввезених в Україну і конфіскованих\n(примусово вилучених), у тому числі в рахунок погашення боргу або\nінших зобов'язань за цивільно-правовими угодами, договорами, у\nвипадках, передбачених законодавством, або визнаних\nбезгосподарними, здійснюється з нарахуванням податків та зборів,\nщо справляються при імпорті автомобілів відповідно до закону, у\nразі якщо такі податки та збори не були попередньо сплачені.\nАвтомобіль, що був попередньо ввезений в Україну без сплати\n(повної або часткової) передбачених законодавством податків та\nзборів, на підставі пільг, наданих законодавством, може бути\nвідчужений або переданий у володіння, або (та) у користування, або\n(та) у розпорядження тільки після сплати у повному обсязі всіх\nподатків та зборів, передбачених законодавством України на день\nввезення автомобіля на митну територію України.\nПри цьому особою, яка сплачує податки і збори до бюджету з\nпродажу конфіскованих у встановленому законодавством порядку, є\nособа, уповноважена Кабінетом Міністрів України на реалізацію цих\nавтомобілів.\nУ разі, якщо на підставі рішення суду, що набрало законної\nсили, податки та збори, що передбачені законодавством до сплати\nпри ввезенні автомобіля на митну територію України, та сплачені\nособою, що імпортує автомобіль на територію України, підлягають\nповерненню цій особі, відчуження, або передача такого автомобіля у\nволодіння, або (та) у користування, або (та) у розпорядження може\nбути здійснено тільки після сплати особою, що набуває право\nвласності на цей автомобіль, у повному обсязі всіх податків та\nзборів, передбачених законодавством України на день ввезення\nавтомобіля на митну територію України. Якщо відчуження такого\nавтомобіля відбулося до набрання рішенням суду законної сили,\nзобов'язання по сплаті податків та зборів, сума яких підлягає\nповерненню за рішенням суду, покладається на власника автомобіля.\nУ разі відмови власника від сплати передбачених цим пунктом\nплатежів автомобіль підлягає арешту до моменту сплати цих\nплатежів\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у місячний термін з дня\nнабрання чинності цим Законом розробити і привести свої\nнормативно-правові акти у відповідність із цим Законом.\n\nПрезидент України Л.КУЧМА\n\nм. Київ, 15 листопада 2001 року\nN 2779-III\n\nПро внесення змін до деяких законодавчих актів України щодо державної підтримки автомобілебудівної промисловості України\nЗакон України від 15.11.2001 № 2779-III\n\nРедакція від 01.01.2014 , підстава — 584-VII\nПостійна адреса:\nhttps://zakon.rada.gov.ua/go/2779-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}