{
  "id": "ua-law-3714-17",
  "type": "statute",
  "title": "Закон України (3714-17)",
  "title_en": "",
  "short_name": "3714-17",
  "status": "in_force",
  "issued_date": "2011-09-08",
  "url": "https://zakon.rada.gov.ua/laws/show/3714-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 848-VIII від 26.11.2015, ВВР, 2016, N 3, ст.25 }\nПро внесення змін до Закону України\n\"Про наукову і науково-технічну діяльність\"\n( Відомості Верховної Ради України (ВВР), 2012, N 15, ст.101 )\n\nВерховна Рада України п о с т а н о в л я є :\n1. Внести до Закону України \"Про наукову і науково-технічну\nдіяльність\" ( 1977-12 ) (Відомості Верховної Ради України,\n1999 р., N 2-3, ст. 20; 2000 р., N 28, ст. 223; 2003 р., N 24,\nст. 158; 2004 р., N 14, ст. 198; 2008 р., NN 5-8, ст. 78) такі\nзміни:\n1) у статті 1:\nабзац сьомий викласти в такій редакції:\n\"прикладні наукові дослідження - наукова діяльність,\nспрямована на одержання нових знань, що можуть бути використані\nдля практичних цілей\";\nдоповнити абзацами шістнадцятим - вісімнадцятим такого\nзмісту:\n\"науково-технічні (експериментальні) розробки -\nнауково-технічна діяльність, спрямована на створення нових\nматеріалів, продуктів, процесів, пристроїв, технологій, систем і\nнадання нових послуг або на істотне вдосконалення тих, що вже\nвиробляються (надаються) чи введені в дію;\nнаукова (науково-технічна) продукція - науковий та (або)\nнауково-прикладний результат, призначений для реалізації;\nгрант - фінансові чи інші ресурси, надані на безоплатній і\nбезповоротній основі юридичними, фізичними особами і міжнародними\nорганізаціями для проведення конкретних фундаментальних та (або)\nприкладних наукових досліджень за напрямами і на умовах,\nвизначених надавачами гранта\";\n2) у статті 34:\nдоповнити новою частиною першою такого змісту:\n\"Фінансове забезпечення наукової і науково-технічної\nдіяльності здійснюється за рахунок коштів Державного бюджету\nУкраїни, власних або залучених коштів підприємств, установ та\nорганізацій, коштів вітчизняних та іноземних замовників робіт,\nгрантів, інших джерел, не заборонених законом\".\nУ зв'язку з цим частини першу - восьму вважати відповідно\nчастинами другою - дев'ятою;\nчастину п'яту викласти в такій редакції:\n\"Бюджетне фінансування наукової і науково-технічної\nдіяльності здійснюється шляхом фінансування основної діяльності\nдержавних наукових установ, наукових досліджень вищих навчальних\nзакладів III-IV рівнів акредитації, фінансування окремих наукових\nі науково-технічних програм, проектів та надання грантів\";\nчастину восьму доповнити абзацами п'ятим - сьомим такого\nзмісту:\n\"підтримки фундаментальних наукових досліджень за грантами\nДержавного фонду фундаментальних досліджень та інших державних\nфондів, створених з метою підтримки наукової і науково-технічної\nдіяльності;\nрозроблення наукових засад державної політики у відповідних\nсферах, проведення наукової експертизи проектів\nнормативно-правових актів, державних програм;\nрозвитку матеріально-технічної бази наукової і\nнауково-технічної діяльності\";\nдоповнити частиною десятою такого змісту:\n\"Порядок формування і виконання замовлення на проведення\nфундаментальних наукових досліджень, прикладних наукових\nдосліджень та виконання науково-технічних (експериментальних)\nрозробок за рахунок коштів Державного бюджету України\nвстановлюється Кабінетом Міністрів України\".\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 8 вересня 2011 року\nN 3714-VI\n\nПро внесення змін до Закону України \"Про наукову і науково-технічну діяльність\"\nЗакон України від 08.09.2011 № 3714-VI\n\nВтрата чинності від 16.01.2016 , підстава — 848-VIII\nПостійна адреса:\nhttps://zakon.rada.gov.ua/go/3714-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}