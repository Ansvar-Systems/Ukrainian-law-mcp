{
  "id": "ua-law-2606-20",
  "type": "statute",
  "title": "Закон України (2606-20)",
  "title_en": "",
  "short_name": "2606-20",
  "status": "in_force",
  "issued_date": "2022-09-20",
  "url": "https://zakon.rada.gov.ua/laws/show/2606-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до підрозділу 10 розділу XX \"Перехідні положення\" Податкового кодексу України щодо особливостей оподаткування рентною платою за користування надрами для видобування природного газу\n\nВерховна Рада України постановляє:\n\n1. Внести до пункту 69 підрозділу 10 розділу XX \"Перехідні положення\" Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1) абзаци перший та четвертий підпункту 69.30 викласти в такій редакції:\n\n\"69.30. Установити, що обчислені відповідно до положень статті 252 та підпункту 69.31 пункту 69 підрозділу 10 розділу XX цього Кодексу податкові зобов’язання з рентної плати за користування надрами для видобування газу природного у податкових (звітних) періодах починаючи з 1 квітня 2022 року до останнього дня (включно) місяця, в якому буде припинено або скасовано воєнний стан на території України, тимчасово не сплачуються в частині обсягів газу природного видобутого, але не реалізованого у відповідних податкових (звітних) періодах, та зазначеного в актах платника податків про рух природного газу в газосховищах учасника ринку природного газу та Оператора газосховищ України за календарний місяць, що відповідає податковому (звітному) періоду, як такий, що закачаний до газосховищ у податковому (звітному) періоді відповідно до здійснених Оператором газосховищ України алокацій згідно з розділом IX Кодексу газосховищ (далі - закачаний газ природний). Нараховані та не сплачені податкові зобов’язання за обсяги закачаного газу природного у відповідному податковому (звітному) періоді, що припадають на період, зазначений у цьому абзаці, не вважаються податковим боргом та підлягають сплаті відповідно до положень цього підпункту\";\n\n\"Для цілей цього підпункту ефективна ставка рентної плати за користування надрами для видобування газу природного розраховується як питомі податкові зобов’язання з рентної плати за користування надрами для видобування газу природного (в розрахунку на 1000 метрів кубічних) відповідних категорій газу природного, видобутого у відповідному податковому (звітному) періоді, обчислені за фактичною ціною газу природного відповідно до правил, визначених статтею 252 цього Кодексу, та з урахуванням положень підпункту 69.31 пункту 69 підрозділу 10 розділу XX цього Кодексу\";\n\n2) доповнити підпунктом 69.31 такого змісту:\n\n\"69.31. Установити, що тимчасово, на період до останнього дня (включно) місяця, в якому Кабінетом Міністрів України повністю скасовано будь-які заборони на здійснення експорту (вивезення) газу природного за межі митної території України, положення розділів IX та XX цього Кодексу застосовуються з урахуванням особливостей, визначених цим підпунктом.\n\nДля цілей реалізації положень статті 252 цього Кодексу фактичною ціною реалізації для газу природного, видобутого в Україні з 1 серпня 2022 року, що видобувається платниками рентної плати за користування надрами для видобування природного газу, є максимальний показник нижченаведених величин:\n\nсередньозважена ціна природного газу, який буде переданий/поставлений платниками рентної плати за користування надрами для видобування природного газу у відповідному податковому (звітному) періоді, визначена у договорах купівлі-продажу природного газу з НАК \"Нафтогаз України\", укладених за результатом закупівлі природного газу власного видобутку на організованих товарних ринках без ПДВ, у гривнях за 1000 метрів кубічних. Організований товарний ринок, на якому відбулися торги з купівлі-продажу природного газу НАК \"Нафтогаз України\" за відповідний період та НАК \"Нафтогаз України\" за участю не менше ніж двох продавців за торговельну сесію, до 5 числа місяця, наступного за податковим (звітним) періодом, подають до центрального органу виконавчої влади, що реалізує державну податкову політику, та центрального органу виконавчої влади, що формує та реалізує державну політику економічного розвитку, завірені у визначеному законодавством порядку копії договорів, виконання яких повністю або частково (у разі якщо строк виконання договору перевищує один податковий (звітний) період) відбулося у податковому (звітному) періоді;\n\ncередньозважена ціна продажу природного газу, який буде переданий/поставлений платниками рентної плати за користування надрами для видобування природного газу у відповідному податковому (звітному) періоді, що склалася за результатами торгів на організованих товарних ринках, за період з першого по останній день місяця, що передує податковому (звітному) періоду, без ПДВ, у гривнях за 1000 метрів кубічних (крім НАК \"Нафтогаз України\"; юридичних осіб, єдиним засновником (акціонером, учасником) яких є НАК \"Нафтогаз України\"; юридичних осіб, контрольний пакет акцій яких належить НАК \"Нафтогаз України\" (частка НАК \"Нафтогаз України\" у статутному капіталі яких становить 50 або більше відсотків). Товарні біржі, що мають ліцензію відповідно до чинного законодавства, до 5 числа місяця, наступного за податковим (звітним) періодом, подають завірені у визначеному законодавством порядку відомості про укладені та виконані повністю або частково (у разі якщо строк виконання договору перевищує один податковий (звітний) період) договори у податковому (звітному) періоді до центрального органу виконавчої влади, що реалізує державну податкову політику, та центрального органу виконавчої влади, що формує та реалізує державну політику економічного розвитку, із зазначенням сторін, обсягу реалізації, ціни та строку дії кожного договору, укладеного у податковому (звітному) періоді;\n\nціна природного газу, визначена як середнє арифметичне значення таких величин:\n\nсередньоарифметична ціна UA VTP Gas price на умовах передоплати \"advanced payment\" (наступний місяць, MaH), що розраховується як середньоарифметичне значення між цінами \"Bid\" та \"Ask\", опублікованими у звіті Argus European Natural Gas під заголовком \"Ukraine Market Information and Prices\" за період з першого по останній день місяця, що передує податковому (звітному) періоду, без ПДВ, у гривнях за 1000 метрів кубічних (дані звіту Argus European Natural Gas НАК \"Нафтогаз України\" до 5 числа місяця, наступного за податковим (звітним) періодом, подає до центрального органу виконавчої влади, що реалізує державну податкову політику, та центрального органу виконавчої влади, що формує та реалізує державну політику економічного розвитку);\n\nсередньоарифметична ціна UA VTP Gas Price (наступний місяць, MaH), що розраховується як середньоарифметичне значення між цінами \"Bid\" та \"Ask\", опублікованими у звіті ICIS European Spot Gas Market під заголовком \"UA VTP Gas Price Assessment\" за період з першого по останній день місяця, що передує податковому (звітному) періоду, без ПДВ, у гривнях за 1000 метрів кубічних (дані звіту ICIS European Spot Gas Market НАК \"Нафтогаз України\" до 5 числа місяця, наступного за податковим (звітним) періодом, подає до центрального органу виконавчої влади, що реалізує державну податкову політику, та центрального органу виконавчої влади, що формує та реалізує державну політику економічного розвитку).\n\nЦентральний орган виконавчої влади, що формує та реалізує державну політику економічного розвитку, до 10 числа місяця, наступного за податковим (звітним) періодом, розміщує на своєму офіційному веб-сайті у спеціальному розділі показники, визначені цим підпунктом, та фактичну ціну реалізації природного газу, визначену за 1000 метрів кубічних у національній валюті України, і надає інформацію про таку фактичну ціну центральному органу виконавчої влади, що реалізує державну податкову політику.\n\nДля цілей застосування пункту 252.20 статті 252 цього Кодексу фактична ціна перераховується за офіційним курсом Національного банку України станом на 1 число місяця, наступного за податковим (звітним) періодом.\n\nНорми цього підпункту не поширюються на обсяги природного газу, визначені пунктом 252.24 статті 252 цього Кодексу.\n\nУ разі експорту (вивезення) за межі митної території України газу природного, видобутого у податкових (звітних) періодах починаючи з 1 квітня 2022 року, який засвідчено належно оформленою митною декларацією, яка до 5 числа місяця, наступного за місяцем митного оформлення, надається центральним митним органом контролюючому органу, у наступних за податковим (звітним) періодом, у якому такий газ був видобутий, платник рентної плати зобов’язаний після оформлення митної декларації у строк, визначений для місячного податкового (звітного) періоду, подати уточнюючу (уточнюючі) податкову декларацію, у якій збільшити суму податкових зобов’язань з рентної плати на суму перевищення податкових зобов’язань за обсяги експортованого газу природного, визначених відповідно до вимог пункту 252.8 статті 252 цього Кодексу, над сумою податкових зобов’язань за відповідний податковий (звітний) період, у якому такий газ був видобутий, без застосування штрафних санкцій та пені. Сума самостійно донарахованих платником рентної плати податкових зобов’язань підлягає сплаті у строки, визначені статтею 57 цього Кодексу\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n20 вересня 2022 року\n\n№ 2606-IX\n\nПро внесення змін до підрозділу 10 розділу XX \"Перехідні положення\" Податкового кодексу України щодо особливостей оподаткування рентною платою за користування надрами для видобування природного газу\nЗакон України від 20.09.2022 № 2606-IX\n\nПрийняття від 20.09.2022\nПостійна адреса:\nhttps://zakon.rada.gov.ua/go/2606-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}