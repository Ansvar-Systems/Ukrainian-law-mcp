{
  "id": "ua-law-2188-14",
  "type": "statute",
  "title": "Закон України (2188-14)",
  "title_en": "",
  "short_name": "2188-14",
  "status": "in_force",
  "issued_date": "2000-12-21",
  "url": "https://zakon.rada.gov.ua/laws/show/2188-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nз питань інтелектуальної власності\n( Відомості Верховної Ради України (ВВР), 2001, N 8, ст. 37 )\n\nВерховна Рада України п о с т а н о в л я є :\nI. Внести до Закону України \"Про охорону прав на винаходи і\nкорисні моделі\" ( 3687-12 ) (Відомості Верховної Ради України,\n1994 р., N 7, ст. 32; 2000 р., N 37, ст. 307) такі зміни:\n1. У статті 1:\nабзац другий викласти в такій редакції:\n\"Установа - центральний орган виконавчої влади з питань\nправової охорони інтелектуальної власності\";\nв абзаці двадцять другому слова \"на винаходи\" виключити;\nдоповнити статтю новими абзацами такого змісту:\n\"заклад експертизи - уповноважений Установою державний заклад\n(підприємство, організація) для розгляду і проведення експертизи\nзаявок;\nдержавна система правової охорони інтелектуальної власності -\nУстанова і сукупність експертних, наукових, освітніх,\nінформаційних та інших відповідної спеціалізації державних\nзакладів, що входять до сфери управління Установи\".\n2. У статті 3:\nчастину першу викласти в такій редакції:\n\"1. Установа забезпечує реалізацію державної політики у сфері\nохорони прав на винаходи і корисні моделі, для чого:\nорганізовує приймання заявок, проведення їх експертизи,\nприймає рішення щодо них;\nвидає патенти на винаходи і корисні моделі, забезпечує їх\nдержавну реєстрацію;\nзабезпечує опублікування офіційних відомостей про винаходи і\nкорисні моделі;\nздійснює міжнародне співробітництво у сфері правової охорони\nінтелектуальної власності і представляє інтереси України з питань\nохорони прав на винаходи і корисні моделі в міжнародних\nорганізаціях відповідно до чинного законодавства;\nприймає в установленому порядку нормативно-правові акти у\nмежах своїх повноважень;\nорганізовує інформаційну та видавничу діяльність у сфері\nправової охорони інтелектуальної власності;\nорганізовує науково-дослідні роботи з удосконалення\nзаконодавства та організації діяльності у сфері правової охорони\nінтелектуальної власності;\nорганізовує роботу щодо перепідготовки кадрів державної\nсистеми правової охорони інтелектуальної власності;\nдоручає закладам, що входять до державної системи правової\nохорони інтелектуальної власності, відповідно до їх спеціалізації,\nвиконувати окремі завдання, що визначені цим Законом, Положенням\nпро Установу, іншими нормативно-правовими актами у сфері правової\nохорони інтелектуальної власності;\nвиконує інші функції відповідно до Положення про неї,\nзатвердженого в установленому порядку\";\nчастину другу виключити.\nУ зв'язку з цим частину третю вважати частиною другою.\n3. Статтю 16 викласти в такій редакції:\n\" Стаття 16. Експертиза заявки\n1. Експертиза заявки проводиться закладом експертизи\nвідповідно до цього Закону і встановлених на його основі правил.\nПід час проведення експертизи заклад експертизи надсилає\nзаявнику повідомлення, запити та висновки. При цьому висновки\nзакладу експертизи набувають статусу рішення Установи після їх\nзатвердження Установою.\n2. Заявник має право з власної ініціативи чи на запрошення\nзакладу експертизи особисто або через свого представника брати\nучасть у встановленому порядку в розгляді питань, що виникли під\nчас проведення експертизи.\n3. Заявник має право з власної ініціативи вносити до заявки\nвиправлення і уточнення. Ці виправлення і уточнення не\nвраховуються, якщо вони надійшли до закладу експертизи після\nодержання заявником рішення про видачу патенту (деклараційного\nпатенту) або рішення про відмову у його видачі.\nПри публікації відомостей про заявку на видачу патенту на\nвинахід зазначені виправлення та уточнення враховуються, якщо вони\nнадійшли до закладу експертизи за 6 місяців до дати публікації.\nЗа подання клопотання про внесення з ініціативи заявника\nвиправлень і уточнень до заявки після одержання ним рішення про\nвстановлення дати подання заявки сплачується збір.\n4. Якщо заявником подано додаткові матеріали, то в процесі\nекспертизи з'ясовується, чи не виходять вони за межі розкритої у\nподаній заявці суті винаходу (корисної моделі).\nДодаткові матеріали виходять за межі розкритої у поданій\nзаявці суті винаходу (корисної моделі), якщо вони містять ознаки,\nякі необхідно включити до формули винаходу (корисної моделі).\nДодаткові матеріали в частині, що виходить за межі розкритої\nу поданій заявці суті винаходу (корисної моделі), не враховуються\nпід час розгляду заявки і можуть бути оформлені заявником як\nсамостійна заявка.\n5. До встановлення дати подання заявки здійснюється її\nпопередній розгляд. У ході попереднього розгляду заявка, яка не\nмістить пропозиції заявника щодо віднесення винаходу (корисної\nмоделі) до державної таємниці, розглядається на предмет наявності\nв ній матеріалів, які можуть бути віднесені згідно із Зводом\nвідомостей, що становлять державну таємницю, до державної\nтаємниці.\nУ разі наявності у заявці таких відомостей, а також якщо\nзаявка містить пропозицію заявника про віднесення\nвинаходу (корисної моделі) до державної таємниці, то визначається\nДержавний експерт з питань таємниць (далі - Державний експерт), до\nкомпетенції якого належить розгляд таких питань. Цьому експерту\nнадсилаються матеріали заявки для прийняття рішення щодо\nвіднесення винаходу (корисної моделі) до державної таємниці.\nДержавний експерт надсилає своє рішення разом з матеріалами\nзаявки до Установи протягом місяця від дати одержання ним\nматеріалів заявки.\nСтрок, протягом якого може діяти рішення про віднесення\nінформації, викладеної у заявці, до державної таємниці,\nвстановлюється Державним експертом з урахуванням ступеня\nсекретності інформації.\nЯкщо Державний експерт прийняв рішення про віднесення\nзаявленого винаходу (корисної моделі) до державної таємниці, він\nвизначає коло осіб, які можуть мати доступ до нього, і весь\nнаступний розгляд заявки в Установі здійснюється у режимі\nсекретності.\nПро рішення Державного експерта Установа повідомляє у\nмісячний строк заявника. Якщо у заявці не було пропозиції заявника\nпро віднесення винаходу (корисної моделі) до державної таємниці, а\nДержавний експерт відніс винахід (корисну модель) до державної\nтаємниці, то заявник, у разі незгоди, може подати до Установи\nмотивоване клопотання про розсекречування матеріалів заявки чи\nоскаржити рішення Державного експерта до суду.\n6. Розгляд заявки починається з дати її подання відповідно до\nстатті 13 цього Закону.\n7. Після подання заявки та за наявності документа про сплату\nзбору за її подання проводиться формальна експертиза заявки, під\nчас якої:\nа) визначається, чи належить об'єкт, що заявляється, до\nоб'єктів, зазначених у частині другій статті 6 цього Закону, і чи\nнемає його серед об'єктів, зазначених у частині третій статті 6\nцього Закону;\nб) заявка перевіряється на відповідність вимогам статті 12\nцього Закону.\nПерше повідомлення заявникові щодо формальної експертизи,\nяким може бути повідомлення про завершення формальної експертизи\nчи вимога про внесення змін до матеріалів заявки, повинно бути\nнадіслане не пізніше 6 місяців від встановленої дати подання\nзаявки.\n8. Якщо заявка не відповідає вимогам частин другої і третьої\nстатті 6 цього Закону, то Установа надсилає заявнику рішення про\nвідмову у видачі патенту (деклараційного патенту).\nЯкщо заявка не відповідає вимогам статті 12 цього Закону або\nдокумент про сплату збору за подання заявки не надійшов, то про це\nповідомляється заявнику у письмовій формі.\nПри порушенні вимоги єдиності винаходу (корисної моделі)\nзаявнику пропонується повідомити, який винахід (корисну модель)\nслід розглядати, і у разі необхідності внести уточнення до заявки.\nПри цьому інші винаходи (корисні моделі) можуть бути оформлені\nокремими заявками.\nДля внесення змін до матеріалів заявнику надається два\nмісяці від дати одержання ним повідомлення закладу експертизи.\nЯкщо за цей строк вимогу єдиності не буде виконано, то заклад\nекспертизи при проведенні формальної експертизи бере до уваги\nвинахід (корисну модель), зазначений у формулі першим. Якщо за\nцей же строк не будуть усунуті інші невідповідності і заявник не\nподасть клопотання про його продовження, заявнику надсилається\nрішення про відмову у видачі патенту.\n9. Якщо заявка на видачу патенту на винахід відповідає\nвимогам статті 12 цього Закону, заявнику надсилається, за\nнаявності документа про сплату збору за подання заявки,\nповідомлення про завершення формальної експертизи і про можливість\nпроведення кваліфікаційної експертизи заявки.\n10. Якщо заявка на видачу деклараційного патенту на винахід\nвідповідає вимогам статті 12 цього Закону, заклад експертизи, за\nнаявності документа про сплату відповідного збору за подання\nзаявки, розпочинає проведення експертизи заявки на локальну\nновизну.\nПри позитивному результаті експертизи заявки на локальну\nновизну Установа надсилає заявнику рішення про видачу\nдеклараційного патенту на винахід. У протилежному випадку заявнику\nнадсилається рішення про відмову у видачі деклараційного патенту.\n11. Якщо заявка на видачу деклараційного патенту на корисну\nмодель відповідає вимогам статті 12 цього Закону, за наявності\nдокумента про сплату збору за подання заявки, заявнику\nнадсилається рішення про видачу деклараційного патенту на корисну\nмодель.\n12. По закінченні 18 місяців від дати подання заявки на\nвидачу патенту на винахід, а якщо заявлено пріоритет, то від дати\nїї пріоритету, Установа публікує у своєму офіційному бюлетені\nвизначені нею відомості про заявку за умови, що вона не\nвідкликана, не вважається відкликаною або за нею не прийнято\nрішення про відмову у видачі патенту.\nЗа клопотанням заявника Установа публікує відомості про\nзаявку раніше зазначеного строку.\nПісля публікації відомостей про заявку будь-яка особа має\nправо ознайомитися з матеріалами заявки в установленому порядку.\nУ разі виявлення в опублікованих відомостях очевидних помилок\nзаявник має право подати клопотання про їх виправлення.\nВідомості про заявку на видачу деклараційного патенту на\nвинахід (корисну модель) не публікуються.\nВідомості про заявки, щодо яких Державний експерт прийняв\nрішення про віднесення їх до державної таємниці, не публікуються.\n13. За клопотанням будь-якої особи та за наявності документа\nпро сплату збору за проведення кваліфікаційної експертизи заявки\nна видачу патенту на винахід проводиться зазначена експертиза, під\nчас якої перевіряється відповідність заявленого винаходу умовам\nпатентоздатності відповідно до статті 7 цього Закону.\nЗаявник може подати зазначене клопотання протягом трьох років\nвід дати подання заявки. Якщо це клопотання не надійде до Установи\nу встановлений строк, заявка вважається відкликаною.\nІнша особа може подати зазначене клопотання після публікації\nвідомостей про заявку на винахід, але не пізніше трьох років від\nдати подання заявки. При цьому вона не бере участі у вирішенні\nпитань щодо заявки. Кваліфікаційна експертиза проводиться за умови\nсплати відповідного збору. Експертний висновок за результатами\nкваліфікаційної експертизи надсилається цій особі.\n14. Під час кваліфікаційної експертизи заявки на винахід\nзаклад експертизи має право зажадати від заявника додаткові\nматеріали, без яких проведення експертизи неможливе, а також\nзапропонувати змінити формулу винаходу.\nЗаявник має право протягом місяця від дати одержання ним\nзапиту закладу експертизи зажадати від нього копії патентних\nматеріалів, що протиставлені заявці. Копії таких матеріалів\nнадаються заявнику протягом місяця.\nДодаткові матеріали повинні бути подані заявником протягом\n2 місяців від дати одержання ним запиту або копій патентних\nматеріалів, що протиставлені заявці.\nЯкщо заявник у встановлений строк не подасть матеріали на\nзапит закладу експертизи або мотивоване клопотання щодо\nпродовження цього строку, заявка вважається відкликаною.\nНа додаткові матеріали в частині, що виходить за межі\nрозкритої у поданій заявці суті винаходу, поширюється порядок,\nвизначений частиною четвертою цієї статті.\n15. Якщо порушення вимоги єдиності винаходу було встановлено\nна стадії кваліфікаційної експертизи заявки, то експертиза\nпроводиться у порядку, встановленому частиною восьмою цієї статті\nщодо вимоги єдиності винаходу.\n16. Якщо за результатами кваліфікаційної експертизи заявки\nбуде визначено, що винахід, суть якого виражено у запропонованій\nзаявником формулі, відповідає умовам патентоздатності, заявнику\nнадсилається рішення про видачу патенту на винахід. У протилежному\nвипадку заявнику надсилається попереднє рішення про відмову в його\nвидачі.\nПротягом 2 місяців від дати одержання попереднього рішення\nпро відмову у видачі патенту заявник може внести зміни до\nматеріалів заявки, подати додаткові матеріали, які не виходять за\nмежі розкритої в заявці суті винаходу.\nЗ урахуванням змін і додаткових матеріалів, поданих у зв'язку\nз одержанням заявником попереднього рішення про відмову у видачі\nпатенту, заклад експертизи готує остаточний висновок про\nвідповідність заявленого об'єкта вимогам патентоздатності, і\nУстанова приймає рішення про видачу або про відмову у видачі\nпатенту.\nЯкщо протягом 2 місяців від дати одержання попереднього\nрішення про відмову у видачі патенту на винахід заявник не вніс\nзміни і не подав додаткові матеріали, Установа приймає рішення про\nвідмову у видачі патенту на винахід.\nРішення про видачу або про відмову у видачі патенту на\nвинахід надсилається заявнику.\n17. Заявник має право ознайомитися з усіма матеріалами,\nзазначеними в запиті закладу експертизи або рішенні Установи.\nКопії патентних матеріалів, що їх зажадав заявник, надсилаються\nпротягом місяця.\n18. Перше повідомлення заявникові щодо кваліфікаційної\nекспертизи, яким може бути рішення про видачу патенту, попереднє\nрішення про відмову у видачі патенту чи вимога про необхідність\nнадання додаткових матеріалів, без яких проведення експертизи\nнеможливе, повинно бути надіслане не пізніше 18 місяців від дати\nпочатку проведення кваліфікаційної експертизи. Датою початку\nпроведення кваліфікаційної експертизи вважається дата отримання\nзакладом експертизи клопотання про її проведення, а якщо це\nклопотання було отримане до завершення формальної експертизи, то\nдата завершення формальної експертизи.\n19. Строки, передбачені для заявників частинами восьмою,\nтринадцятою, чотирнадцятою і шістнадцятою цієї статті, можуть бути\nпродовжені в установленому порядку, але не більше ніж на 6\nмісяців. За подання клопотання про продовження строку сплачується\nзбір.\n20. Якщо заявник пропустив строк, передбачений частинами\nвосьмою, тринадцятою, чотирнадцятою, шістнадцятою цієї статті, він\nможе подати до закладу експертизи клопотання про поновлення\nпропущеного строку протягом 12 місяців від дати завершення\nпропущеного строку. Якщо заявник пропустив цей строк з поважних\nпричин, то такий строк може бути поновлено. За поновлення\nпропущених строків сплачується збір\".\n4. Статтю 22 викласти у такій редакції:\n\" Стаття 22. Реєстрація патенту\n1. На підставі рішення про видачу патенту здійснюється\nдержавна реєстрація патенту, для чого вносяться відповідні\nвідомості до Реєстру. Форма Реєстру та порядок його ведення\nвизначаються в установленому порядку.\n2. Державна реєстрація патенту (деклараційного патенту) на\nвинахід та деклараційного патенту на корисну модель здійснюється\nза наявності документа про сплату державного мита за його видачу.\nЦей документ має надійти до закладу експертизи протягом 3 місяців\nвід дати надходження до заявника рішення про видачу патенту.\nЗазначений строк може бути продовжений, але не більше ніж на 6\nмісяців. За подання клопотання про продовження строку сплачується\nзбір.\n3. Після внесення до Реєстру відомостей щодо патенту\n(деклараційного патенту) на винахід та деклараційного патенту на\nкорисну модель будь-яка особа має право ознайомитися з ними в\nустановленому законодавством порядку.\nОзнайомлення з відомостями, внесеними до Реєстру, щодо\nпатенту (деклараційного патенту) на секретний винахід та\nдеклараційного патенту на секретну корисну модель здійснюється з\nдотриманням вимог Закону України \"Про державну таємницю\"\n( 3855-12 ).\n4. Внесені до Реєстру відомості можуть бути виправлені і\n(або) уточнені за ініціативою власника патенту або Установи.\nДо Реєстру за ініціативою власника патенту можуть бути\nвнесені зміни згідно з установленим переліком можливих змін. За\nвнесення до Реєстру змін щодо патенту (деклараційного патенту) на\nвинахід чи деклараційного патенту на корисну модель сплачується\nзбір\".\n5. У статті 23:\nчастину першу викласти в такій редакції:\n\"1. Одночасно з державною реєстрацією патенту (деклараційного\nпатенту) на винахід чи деклараційного патенту на корисну модель\nУстанова публікує у своєму офіційному бюлетені визначені в\nустановленому порядку відомості про видачу патенту (деклараційного\nпатенту)\";\nчастину третю викласти в такій редакції:\n\"3. Після публікації відомостей про видачу патенту\n(деклараційного патенту) на винахід або деклараційного патенту на\nкорисну модель будь-яка особа має право ознайомитися з матеріалами\nзаявки в установленому порядку\".\n6. Статтю 24 викласти в такій редакції:\n\" Стаття 24. Оскарження рішення стосовно заявки\n1. Заявник має право оскаржити будь-яке рішення чи\nнеприйняття рішення Установою стосовно заявки до суду.\n2. Заявник може подати в установленому порядку до Апеляційної\nпалати заперечення на будь-яке рішення Установи стосовно заявки\nпротягом 6 місяців від дати одержання ним рішення Установи чи\nкопій патентних матеріалів, надісланих на його вимогу.\n3. За подання заявником до Апеляційної палати заперечення\nсплачується збір.\n4. Заперечення заявника проти рішення Установи розглядається\nАпеляційною палатою протягом 4 місяців від дати його надходження.\nЗа результатами розгляду заперечення Апеляційна палата\nприймає рішення, що затверджується наказом Установи та\nнадсилається заявнику.\nДо затвердження рішення Апеляційної палати, в місячний строк\nвід дати його прийняття, керівник Установи може внести протест на\nце рішення, який має бути розглянутий протягом місяця. Рішення\nАпеляційної палати, прийняте за протестом, є остаточним і може\nбути скасоване лише судом.\n5. Заявник може оскаржити затверджене Установою рішення\nАпеляційної палати у судовому порядку протягом 6 місяців від дати\nодержання рішення\".\n7. У статті 26:\nчастину першу викласти в такій редакції:\n\"Власник деклараційного патенту на винахід або його\nправонаступник з метою заміни деклараційного патенту на винахід на\nпатент на винахід може подати клопотання про проведення\nкваліфікаційної експертизи заявки, за якою видано деклараційний\nпатент. Таке клопотання повинно надійти до закладу експертизи не\nпізніше трьох років від дати подання заявки, за якою видано\nдеклараційний патент. За подання клопотання сплачується збір\";\nчастину другу виключити.\n8. Останнє речення частини третьої статті 27 після слова\n\"зборів\" доповнити словами \"та державного мита\".\n9. У статті 28:\nчастину восьму викласти в такій редакції:\n\"8. Договір про передачу права власності на винахід (корисну\nмодель) і ліцензійний договір вважаються дійсними, якщо вони\nукладені у письмовій формі і підписані сторонами.\nПередача права власності на винахід (корисну модель) та\nнадання ліцензії на використання винаходу (корисної моделі)\nвважаються дійсними для будь-якої іншої особи з дати публікації\nвідомостей про це в офіційному бюлетені та внесення їх до Реєстру.\nЗа внесення зазначених відомостей до Реєстру та змін до них за\nініціативою сторін договору сплачуються збори\";\nв абзаці першому частини дев'ятої слова \"на винахід,\nдеклараційного патенту на винахід\" виключити.\n10. Статтю 33 викласти в такій редакції:\n\" Стаття 33. Визнання патенту недійсним\n1. Патент може бути визнано у судовому порядку недійсним\nповністю або частково у разі:\nа) невідповідності запатентованого винаходу (корисної моделі)\nумовам патентоздатності, що визначені статтею 7 цього Закону;\nб) наявності у формулі винаходу (корисної моделі) ознак,\nяких не було у поданій заявці;\nв) порушення вимог частини другої статті 37 цього Закону.\n2. З метою визнання деклараційного патенту недійсним будь-яка\nособа може подати до Установи клопотання про проведення експертизи\nзапатентованого винаходу (корисної моделі) на відповідність умовам\nпатентоздатності. За подання клопотання сплачується збір.\n3. При визнанні патенту чи його частини недійсними Установа\nповідомляє про це у своєму офіційному бюлетені.\n4. Патент або його частина, визнані недійсними, вважаються\nтакими, що не набрали чинності, від дати публікації відомостей про\nвидачу патенту\".\n11. Статтю 36 викласти в такій редакції:\n\" Стаття 36. Державне мито і збори\nРозмір та порядок сплати державного мита за видачу патентів\nна винаходи (корисні моделі) визначаються законодавством.\nРозмір передбачених цим Законом зборів, строки і порядок їх\nсплати визначаються Кабінетом Міністрів України.\nКошти, одержані від сплати державного мита за видачу\nпатентів, зараховуються до Державного бюджету України.\nПередбачені цим Законом збори сплачуються на розрахункові\nрахунки уповноважених Установою закладів, що входять до державної\nсистеми правової охорони інтелектуальної власності і відповідно до\nїх спеціалізації виконують окремі завдання, що визначені цим\nЗаконом.\nНадходження від передбачених цим Законом зборів мають цільове\nпризначення і згідно з розпорядженнями Установи використовуються\nвиключно для забезпечення розвитку та функціонування державної\nсистеми охорони інтелектуальної власності, зокрема на виконання\nзавдань, визначених цим Законом, іншими нормативно-правовими\nактами у сфері інтелектуальної власності\".\n12. У розділі IX:\nу пункті 1 слова \"31 жовтня 1998 року, розглядаються\nУстановою як заявки на видачу деклараційних патентів на винаходи\"\nзамінити словами \"набрання чинності цим Законом, вважаються\nзаявками на видачу деклараційних патентів на винаходи та\nрозглядаються Установою без проведення експертизи на локальну\nновизну\";\nв абзаці першому пункту 2 слова \"31 жовтня 1998 року\"\nзамінити словами \"набрання чинності цим Законом\", слово \"збору\"\nзамінити словами \"державного мита\";\nдоповнити розділ пунктом 3 такого змісту:\n\"3. Чинні патенти на корисні моделі прирівнюються щодо\nправового режиму, у тому числі і строку їх дії, до деклараційних\nпатентів на корисні моделі\".\nII. Внести до Закону України \"Про охорону прав на промислові\nзразки\" ( 3688-12 ) (Відомості Верховної Ради України, 1994 р.,\nN 7, ст. 34) такі зміни:\n1. У статті 1:\nабзац другий викласти в такій редакції:\n\"Установа - центральний орган виконавчої влади з питань\nправової охорони інтелектуальної власності\";\nдоповнити статтю новими абзацами такого змісту:\n\"Апеляційна палата - колегіальний орган Установи для розгляду\nзаперечень проти рішень Установи щодо набуття прав на об'єкти\nінтелектуальної власності;\nзаклад експертизи - уповноважений Установою державний заклад\n(підприємство, організація) для розгляду і проведення експертизи\nзаявок;\nдержавна система правової охорони інтелектуальної власності -\nУстанова і сукупність експертних, наукових, освітніх,\nінформаційних та інших відповідної спеціалізації державних\nзакладів, що входять до сфери управління Установи\".\n2. Статтю 2 викласти в такій редакції:\n\" Стаття 2. Повноваження Установи у сфері охорони прав на\nпромислові зразки\n1. Установа забезпечує реалізацію державної політики у сфері\nохорони прав на промислові зразки, для чого:\nорганізовує приймання заявок, проведення їх експертизи,\nприймає рішення щодо них;\nвидає патенти на промислові зразки, забезпечує їх державну\nреєстрацію;\nзабезпечує опублікування офіційних відомостей про промислові\nзразки;\nздійснює міжнародне співробітництво у сфері правової охорони\nінтелектуальної власності і представляє інтереси України з питань\nохорони прав на промислові зразки в міжнародних організаціях\nвідповідно до чинного законодавства;\nприймає в установленому порядку нормативно-правові акти у\nмежах своїх повноважень;\nорганізовує інформаційну та видавничу діяльність у сфері\nправової охорони інтелектуальної власності;\nорганізовує науково-дослідні роботи з удосконалення\nзаконодавства та організації діяльності у сфері правової охорони\nінтелектуальної власності;\nорганізовує роботу щодо перепідготовки кадрів державної\nсистеми правової охорони інтелектуальної власності;\nдоручає закладам, що входять до державної системи правової\nохорони інтелектуальної власності, відповідно до їх спеціалізації,\nвиконувати окремі завдання, що визначені цим Законом, Положенням\nпро Установу, іншими нормативно-правовими актами у сфері правової\nохорони інтелектуальної власності;\nвиконує інші функції відповідно до Положення про неї,\nзатвердженого в установленому порядку.\n2. Фінансування діяльності Установи провадиться за рахунок\nкоштів Державного бюджету України\".\n3. Статтю 14 викласти в такій редакції:\n\" Стаття 14. Експертиза заявки\n1. Експертиза заявки проводиться закладом експертизи\nвідповідно до цього Закону і встановлених на його основі правил.\nПід час проведення експертизи заклад експертизи надсилає\nзаявнику повідомлення, запити та висновки. При цьому висновки\nзакладу експертизи набувають статусу рішення Установи після їх\nзатвердження Установою.\n2. Заявник має право з власної ініціативи чи на запрошення\nзакладу експертизи особисто або через свого представника брати\nучасть у встановленому порядку в розгляді питань, що виникли під\nчас проведення експертизи.\n3. Заявник має право з власної ініціативи вносити до заявки\nвиправлення і уточнення. Ці виправлення і уточнення не\nвраховуються, якщо вони надійшли до закладу експертизи після дати\nодержання заявником рішення про видачу патенту або про відхилення\nзаявки.\nЗа подання клопотання про внесення з ініціативи заявника\nвиправлень і уточнень до заявки після одержання ним рішення про\nвстановлення дати подання заявки сплачується збір.\n4. Якщо заявником подано додаткові матеріали, то в процесі\nекспертизи з'ясовується, чи не виходять вони за межі розкритої у\nподаній заявці суті промислового зразка.\nДодаткові матеріали виходять за межі розкритої у поданій\nзаявці суті промислового зразка, якщо вони містять нові суттєві\nознаки.\nДодаткові матеріали в частині, що виходять за межі розкритої\nу поданій заявці суті промислового зразка, не беруться до уваги\nпід час розгляду заявки і можуть бути оформлені заявником як\nсамостійна заявка.\n5. Після встановлення дати подання заявки та за наявності\nдокумента про сплату збору проводиться формальна експертиза\nзаявки, під час якої:\nвизначається, чи належить об'єкт, що заявляється, до\nоб'єктів, зазначених у пункті 2 статті 5 цього Закону;\nперевіряється заявка на відповідність вимогам статті 11 цього\nЗакону;\nперевіряється документ про сплату збору за подання заявки на\nвідповідність встановленим вимогам.\n6. Якщо заявка не відповідає вимогам статті 11 цього Закону\nабо документ про сплату збору за подання заявки - встановленим\nвимогам, про це повідомляється заявнику.\nПри порушенні вимоги єдності промислового зразка заявнику\nпропонується повідомити, який промисловий зразок слід розглядати,\nі у разі необхідності внести уточнення до заявки. При цьому інші\nпромислові зразки можуть бути оформлені окремими заявками.\nДля внесення змін до матеріалів надається два місяці від дати\nодержання заявником повідомлення закладу експертизи. Якщо за цей\nстрок вимогу єдності не буде виконано, заклад експертизи проводить\nекспертизу промислового зразка, зазначеного в описі першим. Якщо\nза цей же строк не будуть усунуті інші невідповідності і заявник\nне подасть мотивованого клопотання про його продовження, заявнику\nнадсилається рішення про відхилення заявки.\n7. Якщо заявка відповідає вимогам статті 11 цього Закону та\nдокумент про сплату збору за подання заявки оформлено правильно,\nзаявнику надсилається рішення про видачу патенту.\n8. Заявник має право ознайомитися з усіма матеріалами,\nзазначеними в запиті закладу експертизи або рішенні Установи.\nКопії патентних матеріалів, затребуваних заявником, надсилаються\nпротягом місяця.\n9. Строки, передбачені цією статтею, пропущені заявником,\nможуть бути поновлені за наявності поважних причин.\nКлопотання про поновлення строку має надійти до закладу\nекспертизи протягом шести місяців від дати закінчення пропущеного\nстроку\".\n4. Статтю 16 викласти в такій редакції:\n\" Стаття 16. Публікації про видачу патенту\n1. На підставі рішення про видачу патенту на промисловий\nзразок та за наявності документа про сплату державного мита за\nвидачу патенту Установа публікує у своєму офіційному бюлетені\nвизначені в установленому порядку відомості про видачу патенту.\nЯкщо протягом трьох місяців від дати надходження до заявника\nрішення про видачу патенту документ про сплату державного мита за\nвидачу патенту в розмірі та порядку, визначених законодавством, до\nзакладу експертизи не надійшов, публікація не провадиться, а\nзаявка вважається відкликаною.\n2. Після публікації відомостей про видачу патенту будь-яка\nособа має право ознайомитися з матеріалами заявки в установленому\nпорядку\".\n5. Доповнити статтю 17 пунктом 3 такого змісту:\n\"3. Внесені до Реєстру відомості можуть бути виправлені і\n(або) уточнені за ініціативою власника патенту або Установи.\nДо Реєстру за ініціативою власника патенту можуть бути\nвнесені зміни згідно з установленим переліком можливих змін. За\nвнесення до Реєстру змін щодо патенту сплачується збір\".\n6. Статтю 19 викласти в такій редакції:\n\" Стаття 19. Оскарження рішення стосовно заявки\nЗаявник може оскаржити в установленому порядку будь-яке\nрішення Установи стосовно заявки до Апеляційної палати протягом\nтрьох місяців від дати одержання рішення Установи чи копій\nзатребуваних патентних матеріалів.\nЗаперечення проти рішення Установи стосовно заявки має бути\nрозглянуто Апеляційною палатою протягом чотирьох місяців від дати\nйого надходження в межах мотивів, викладених у запереченні.\nЗа результатами розгляду заперечення Апеляційна палата\nприймає рішення, що затверджується наказом Установи та\nнадсилається заявнику.\nДо затвердження рішення Апеляційної палати, в місячний строк\nвід дати його прийняття, керівник Установи може внести протест на\nце рішення, який має бути розглянутий протягом місяця. Рішення\nАпеляційної палати, прийняте за протестом, є остаточним і може\nбути скасоване лише судом.\nЗаявник може оскаржити затверджене Установою рішення\nАпеляційної палати у судовому порядку протягом шести місяців від\nдати одержання рішення\".\n7. Пункт 6 статті 20 викласти в такій редакції:\n\"6. Договір про передачу права власності на промисловий\nзразок і ліцензійний договір вважаються дійсними, якщо вони\nукладені у письмовій формі і підписані сторонами.\nПередача права власності на промисловий зразок та надання\nліцензії на використання промислового зразка вважаються дійсними\nдля будь-якої іншої особи з дати публікації відомостей про це в\nофіційному бюлетені та внесення їх до Реєстру. За внесення\nзазначених відомостей до Реєстру та змін до них за ініціативою\nсторін договору сплачуються збори\".\n8. Статтю 25 викласти в такій редакції:\n\" Стаття 25. Визнання патенту недійсним\n1. Патент може бути визнано у судовому порядку недійсним\nповністю або частково у разі:\nа) невідповідності запатентованого промислового зразка умовам\nпатентоспроможності, визначеним цим Законом;\nб) наявності у сукупності суттєвих ознак промислового зразка\nознак, яких не було у поданій заявці;\nв) порушення вимог пункту 2 статті 29 цього Закону.\n2. З метою визнання патенту недійсним будь-яка особа може\nподати клопотання про проведення експертизи запатентованого\nпромислового зразка на відповідність умовам патентоспроможності.\nЗа подання клопотання сплачується збір.\n3. При визнанні патенту чи його частини недійсними Установа\nповідомляє про це у своєму офіційному бюлетені.\n4. Патент або його частина, визнані недійсними, вважаються\nтакими, що не набрали чинності, від дати публікації відомостей про\nвидачу патенту\".\n9. Статтю 28 викласти в такій редакції:\n\" Стаття 28. Державне мито і збори\nРозмір та порядок сплати державного мита за видачу патентів\nна промислові зразки визначаються законодавством.\nКошти, одержані від сплати державного мита за видачу патентів\nна промислові зразки, зараховуються до Державного бюджету України.\nРозмір передбачених цим Законом зборів, строки і порядок їх\nсплати визначаються Кабінетом Міністрів України.\nПередбачені цим Законом збори сплачуються на розрахункові\nрахунки уповноважених Установою закладів, що входять до державної\nсистеми правової охорони інтелектуальної власності і відповідно до\nїх спеціалізації виконують окремі завдання, визначені цим Законом.\nНадходження від передбачених цим Законом зборів мають цільове\nпризначення і згідно з розпорядженнями Установи використовуються\nвиключно для забезпечення розвитку та функціонування державної\nсистеми правової охорони інтелектуальної власності, зокрема на\nвиконання завдань, визначених цим Законом, іншими\nнормативно-правовими актами у сфері інтелектуальної власності\".\n10. У тексті Закону слово \"Відомство\" замінити словом\n\"Установа\" у відповідних відмінках.\nIII. Внести до Закону України \"Про охорону прав на знаки для\nтоварів і послуг\" ( 3689-12 ) (Відомості Верховної Ради України,\n1994 р., N 7, ст. 36; 1999 р., N 32, ст. 266) такі зміни:\n1. У статті 1:\nабзац другий викласти в такій редакції:\n\"Установа - центральний орган виконавчої влади з питань\nправової охорони інтелектуальної власності\";\nдоповнити статтю абзацами такого змісту:\n\"Апеляційна палата - колегіальний орган Установи для розгляду\nзаперечень проти рішень Установи щодо набуття прав на об'єкти\nінтелектуальної власності;\nзаклад експертизи - уповноважений Установою державний заклад\n(підприємство, організація) для розгляду і проведення експертизи\nзаявок;\nдержавна система правової охорони інтелектуальної власності -\nУстанова і сукупність експертних, наукових, освітніх,\nінформаційних та інших відповідної спеціалізації державних\nзакладів, що входять до сфери управління Установи\".\n2. Статтю 2 викласти в такій редакції:\n\" Стаття 2. Повноваження Установи у сфері охорони прав на\nзнаки для товарів і послуг\n1. Установа забезпечує реалізацію державної політики у сфері\nохорони прав на знаки для товарів і послуг, для чого:\nорганізовує приймання заявок, проведення їх експертизи,\nприймає рішення щодо них;\nвидає свідоцтва на знаки для товарів і послуг, забезпечує їх\nдержавну реєстрацію;\nзабезпечує опублікування офіційних відомостей про знаки для\nтоварів і послуг;\nздійснює міжнародне співробітництво у сфері правової охорони\nінтелектуальної власності і представляє інтереси України з питань\nохорони прав на знаки для товарів і послуг в міжнародних\nорганізаціях відповідно до чинного законодавства;\nприймає в установленому порядку нормативно-правові акти у\nмежах своїх повноважень;\nорганізовує інформаційну та видавничу діяльність у сфері\nправової охорони інтелектуальної власності;\nорганізовує науково-дослідні роботи з удосконалення\nзаконодавства та організації діяльності у сфері правової охорони\nінтелектуальної власності;\nорганізовує роботу щодо перепідготовки кадрів державної\nсистеми правової охорони інтелектуальної власності;\nдоручає закладам, що входять до державної системи правової\nохорони інтелектуальної власності, відповідно до їх спеціалізації\nвиконувати окремі завдання, визначені цим Законом, Положенням про\nУстанову, іншими нормативно-правовими актами у сфері правової\nохорони інтелектуальної власності;\nвиконує інші функції відповідно до Положення про неї,\nзатвердженого в установленому порядку.\n2. Фінансування діяльності Установи провадиться за рахунок\nкоштів Державного бюджету України\".\n3. Статтю 10 викласти в такій редакції:\n\" Стаття 10. Експертиза заявки\n1. Експертиза заявки проводиться закладом експертизи\nвідповідно до цього Закону і встановлених на його основі правил.\nПід час проведення експертизи заклад експертизи надсилає\nзаявнику повідомлення, запити та висновки. При цьому висновки\nзакладу експертизи набувають статусу рішення Установи після їх\nзатвердження Установою.\n2. Заявник має право з власної ініціативи чи на запрошення\nзакладу експертизи особисто або через свого представника брати\nучасть у встановленому порядку в розгляді питань, що виникли під\nчас проведення експертизи.\n3. Заявник має право з власної ініціативи вносити до заявки\nвиправлення і уточнення. Виправлення та уточнення не враховуються,\nякщо вони надійшли до закладу експертизи після дати одержання\nзаявником рішення про реєстрацію знака або про відхилення заявки.\nЗа подання клопотання про внесення з ініціативи заявника\nвиправлень і уточнень до заявки після одержання ним рішення про\nвстановлення дати подання заявки сплачується збір.\n4. Якщо заявником подано додаткові матеріали, то в процесі\nекспертизи з'ясовується, чи не виходять вони за межі розкритої у\nподаній заявці суті позначення та переліку зазначених у заявці\nтоварів і послуг.\nДодаткові матеріали виходять за межі розкритої у поданій\nзаявці суті позначення, якщо вони містять ознаки, які слід\nвключити до позначення, що заявляється як знак.\nДодаткові матеріали в частині, що виходить за межі розкритої\nу поданій заявці суті позначення або доповнює перелік зазначених у\nзаявці товарів і послуг, не враховуються під час розгляду заявки і\nможуть бути оформлені заявником як самостійна заявка.\n5. Після встановлення дати подання заявки та за наявності\nдокумента про сплату збору за подання заявки проводиться формальна\nекспертиза заявки, під час якої:\nзаявка перевіряється на відповідність вимогам статті 7 цього\nЗакону;\nдокумент про сплату збору за подання заявки перевіряється на\nвідповідність встановленим вимогам.\n6. Якщо заявка не відповідає вимогам статті 7 цього Закону\nабо документ про сплату збору за подання заявки - встановленим\nвимогам, про це повідомляється заявнику.\nДля внесення змін до матеріалів надається два місяці від дати\nодержання заявником повідомлення. Якщо за цей строк\nневідповідності не будуть усунуті і заявник не подасть\nмотивованого клопотання про його продовження, заявнику\nнадсилається рішення про відхилення заявки.\n7. Якщо заявка відповідає вимогам статті 7 цього Закону і\nдокумент про сплату збору за подання заявки оформлено правильно,\nзаклад експертизи проводить кваліфікаційну експертизу заявки, під\nчас якої перевіряється відповідність заявленого позначення умовам\nнадання правової охорони.\n8. Під час кваліфікаційної експертизи заявки заклад\nекспертизи має право зажадати від заявника додаткові матеріали,\nбез яких проведення експертизи неможливе.\nЗаявник має право протягом місяця від дати одержання ним\nзапиту закладу експертизи затребувати у нього копії матеріалів, що\nпротиставлені заявці.\nДодаткові матеріали мають бути подані заявником протягом двох\nмісяців від дати одержання ним запиту або копій матеріалів, що\nпротиставлені заявці.\nЯкщо заявник у встановлений строк не подасть матеріали на\nзапит закладу експертизи або мотивоване клопотання про продовження\nцього строку, заявка вважається відкликаною.\n9. На додаткові матеріали в частині, що виходить за межі\nрозкритої у поданій заявці суті позначення, поширюється порядок,\nвизначений пунктом 4 цієї статті.\n10. Якщо за результатами кваліфікаційної експертизи заявки\nбуде визначено, що позначення відповідає умовам надання правової\nохорони, заявнику надсилається рішення про реєстрацію знака.\nУ противному разі заявнику надсилається рішення про\nвідхилення заявки.\n11. Заявник має право ознайомитися з усіма матеріалами,\nзазначеними в запиті закладу експертизи або рішенні Установи.\nКопії матеріалів, що затребував заявник, надсилаються протягом\nмісяця.\n12. Строки, передбачені цією статтею (крім визначених пунктом\n8), пропущені заявником, можуть бути поновлені в установленому\nпорядку за наявності поважних причин.\nКлопотання про поновлення строку має надійти до закладу\nекспертизи протягом шести місяців від дати закінчення пропущеного\nстроку. За поновлення пропущених строків сплачується збір\".\n4. Статтю 12 викласти в такій редакції:\n\" Стаття 12. Публікація про видачу свідоцтва\n1. На підставі рішення про реєстрацію знака та за наявності\nдокумента про сплату державного мита за видачу свідоцтва\nздійснюється публікація в офіційному бюлетені відомостей про\nвидачу свідоцтва, визначених в установленому порядку.\nЯкщо протягом трьох місяців від дати надходження до заявника\nрішення про видачу свідоцтва документ про сплату державного мита\nза видачу свідоцтва в розмірі та порядку, визначених\nзаконодавством, до закладу експертизи не надійшов, публікація не\nпровадиться, а заявка вважається відкликаною.\n2. Після публікації відомостей про видачу свідоцтва будь-яка\nособа має право ознайомитися з матеріалами заявки в установленому\nпорядку\".\n5. Доповнити статтю 13 пунктом 3 такого змісту:\n\"3. Внесені до Реєстру відомості можуть бути виправлені і\n(або) уточнені за ініціативою власника свідоцтва або Установи.\nДо Реєстру за ініціативою власника свідоцтва можуть бути\nвнесені зміни згідно з установленим переліком можливих змін. За\nвнесення до Реєстру змін щодо свідоцтва сплачується збір\".\n6. Статтю 15 викласти в такій редакції:\n\" Стаття 15. Оскарження рішення стосовно заявки\nЗаявник може оскаржити в установленому порядку будь-яке\nрішення Установи стосовно заявки до Апеляційної палати протягом\nтрьох місяців від дати одержання рішення Установи чи копій\nзатребуваних матеріалів.\nЗаперечення проти рішення Установи стосовно заявки має бути\nрозглянуто Апеляційною палатою протягом чотирьох місяців від дати\nйого надходження в межах мотивів, викладених у запереченні.\nЗа результатами розгляду заперечення Апеляційна палата\nприймає рішення, що затверджується наказом Установи та\nнадсилається заявнику.\nДо затвердження рішення Апеляційної палати, в місячний строк\nвід дати його прийняття, керівник Установи може внести протест на\nце рішення, який має бути розглянутий протягом місяця. Рішення\nАпеляційної палати, прийняте за протестом, є остаточним і може\nбути скасоване лише судом.\nЗаявник може оскаржити затверджене Установою рішення\nАпеляційної палати у судовому порядку протягом шести місяців від\nдати одержання рішення\".\n7. У статті 16:\nпункт 1 викласти в такій редакції:\n\"1. Права, що випливають із свідоцтва, діють від дати подання\nзаявки. Строк дії свідоцтва продовжується за умови сплати\nвідповідного збору\";\nпункт 6 викласти в такій редакції:\n\"6. Договір про передачу права власності на знак і\nліцензійний договір вважаються дійсними, якщо вони укладені у\nписьмовій формі і підписані сторонами.\nПередача права власності на знак та надання ліцензії на\nвикористання знака вважаються дійсними для будь-якої іншої особи з\nдати публікації відомостей про це в офіційному бюлетені та\nвнесення їх до Реєстру. За внесення зазначених відомостей до\nРеєстру та змін до них за ініціативою сторін договору сплачуються\nзбори\".\n8. Статтю 19 викласти в такій редакції:\n\" Стаття 19. Визнання свідоцтва недійсним\n1. Свідоцтво може бути визнано у судовому порядку недійсним\nповністю або частково у разі:\nа) невідповідності зареєстрованого знака умовам надання\nправової охорони;\nб) наявності у свідоцтві елементів зображення знака та\nпереліку товарів і послуг, яких не було у поданій заявці.\n2. При визнанні свідоцтва чи його частини недійсними Установа\nповідомляє про це у своєму офіційному бюлетені.\n3. Свідоцтво або його частина, визнані недійсними, вважаються\nтакими, що не набрали чинності від дати подання заявки\".\n9. Статтю 23 викласти в такій редакції:\n\" Стаття 23. Державне мито і збори\nРозмір та порядок сплати державного мита за видачу свідоцтв\nна знаки для товарів і послуг визначаються законодавством.\nКошти, одержані від сплати державного мита за видачу свідоцтв\nна знаки для товарів і послуг, зараховуються до Державного бюджету\nУкраїни.\nРозмір передбачених цим Законом зборів, строки і порядок їх\nсплати визначаються Кабінетом Міністрів України.\nПередбачені цим Законом збори сплачуються на розрахункові\nрахунки уповноважених Установою закладів, що входять до державної\nсистеми правової охорони інтелектуальної власності і відповідно до\nїх спеціалізації виконують окремі завдання, що визначені цим\nЗаконом.\nНадходження від передбачених цим Законом зборів мають цільове\nпризначення і згідно з розпорядженнями Установи використовуються\nвиключно для забезпечення розвитку та функціонування державної\nсистеми правової охорони інтелектуальної власності, зокрема на\nвиконання завдань, визначених цим Законом, іншими\nнормативно-правовими актами у сфері інтелектуальної власності\".\n10. У тексті Закону слово \"Відомство\" замінити словом\n\"Установа\" у відповідних відмінках.\nIV. Внести до Закону України \"Про охорону прав на топографії\nінтегральних мікросхем\" ( 621/97-ВР ) (Відомості Верховної Ради\nУкраїни, 1998 р., N 8, ст. 28; 1999 р., N 34, ст. 274) такі зміни:\n1. У статті 1:\nабзац другий викласти в такій редакції:\n\"Установа - центральний орган виконавчої влади з питань\nправової охорони інтелектуальної власності\";\nабзац третій викласти в такій редакції:\n\"Апеляційна палата - колегіальний орган Установи для\nрозгляду заперечень проти рішень Установи щодо набуття прав на\nоб'єкти інтелектуальної власності\";\nдоповнити статтю абзацами такого змісту:\n\"державна система правової охорони інтелектуальної власності\n- Установа і сукупність експертних, наукових, освітніх,\nінформаційних та інших відповідної спеціалізації державних\nзакладів, що входять до сфери управління Установи;\nзаклад експертизи - уповноважений Установою державний заклад\n(підприємство, організація) для розгляду і проведення експертизи\nзаявок\".\n2. Статтю 2 викласти в такій редакції:\n\" Стаття 2. Повноваження Установи у сфері охорони прав на\nтопографії ІМС\n1. Установа забезпечує реалізацію державної політики у сфері\nохорони прав на топографії ІМС, для чого:\nорганізовує приймання заявок, проведення їх експертизи,\nприймає рішення щодо них;\nвидає свідоцтва на топографії ІМС, здійснює їх державну\nреєстрацію;\nзабезпечує опублікування офіційних відомостей про\nзареєстровану топографію ІМС;\nздійснює міжнародне співробітництво у сфері правової охорони\nінтелектуальної власності і представляє інтереси України з питань\nохорони прав на топографії ІМС у міжнародних організаціях\nвідповідно до чинного законодавства;\nприймає в установленому порядку нормативно-правові акти у\nмежах своїх повноважень;\nорганізовує інформаційну та видавничу діяльність у сфері\nправової охорони інтелектуальної власності;\nорганізовує науково-дослідні роботи з удосконалення\nзаконодавства та організації діяльності у сфері правової охорони\nінтелектуальної власності;\nорганізовує роботу щодо перепідготовки кадрів державної\nсистеми правової охорони інтелектуальної власності;\nдоручає закладам, що входять до державної системи правової\nохорони інтелектуальної власності, відповідно до їх спеціалізації\nвиконувати окремі завдання, визначені цим Законом, Положенням про\nУстанову, іншими нормативно-правовими актами у сфері правової\nохорони інтелектуальної власності;\nвиконує інші функції відповідно до Положення про неї,\nзатвердженого в установленому порядку.\n2. Фінансування діяльності Установи провадиться за рахунок\nкоштів Державного бюджету України\".\n3. В абзаці другому пункту 3 статті 4 слово \"збір\" замінити\nсловами \"державне мито\".\n4. Статтю 11 викласти в такій редакції:\n\" Стаття 11. Експертиза заявки на реєстрацію топографії ІМС\n1. Експертиза заявки проводиться закладом експертизи\nвідповідно до цього Закону і встановлених на його основі правил.\nПід час проведення експертизи заклад експертизи надсилає\nзаявнику повідомлення, запити та висновки. При цьому висновки\nзакладу експертизи набувають статусу рішення Установи після їх\nзатвердження Установою.\n2. Після встановлення дати подання заявки та за наявності\nдокумента про сплату державного мита за реєстрацію топографії ІМС\nзаклад експертизи в тримісячний строк проводить експертизу заявки\nза формальними ознаками, під час якої:\nвизначається належність об'єкта, що заявляється, до об'єктів,\nзазначених у пункті 2 статті 4 цього Закону;\nзаявка перевіряється на відповідність вимогам статті 9 цього\nЗакону;\nдокумент про сплату державного мита за реєстрацію топографії\nІМС перевіряється на відповідність установленим вимогам.\nЯкщо в результаті експертизи за формальними ознаками\nвстановлено, що:\nоб'єкт, який заявляється, не належить до об'єктів, зазначених\nу пункті 2 статті 4 цього Закону;\nзаявка відповідає вимогам статті 9 цього Закону;\nдокумент про сплату державного мита за реєстрацію топографії\nІМС відповідає встановленим вимогам, то Установа приймає рішення\nпро реєстрацію заявленої топографії ІМС, про що повідомляється\nзаявнику.\n3. Якщо заявка не відповідає вимогам статті 9 цього Закону\nабо документ про сплату державного мита - встановленим вимогам, то\nпро це повідомляється заявнику.\nДля внесення змін до матеріалів заявки надається три місяці\nвід дати відправлення заявнику повідомлення. Якщо за цей строк не\nбудуть усунуті невідповідності і заявник не подасть мотивованого\nклопотання про його продовження, заявнику надсилається рішення про\nвідмову в реєстрації.\nУ разі вчасного одержання закладом експертизи виправлених\n(змінених) матеріалів строк проведення експертизи заявки за\nформальними ознаками продовжується на три місяці від дати\nодержання закладом експертизи цих матеріалів.\n4. Якщо під час проведення експертизи заявки за формальними\nознаками буде встановлено, що заявлений об'єкт не належить до\nоб'єктів, що охороняються, заклад експертизи повідомляє про це\nзаявника, заявка при цьому вважається відхиленою.\n5. При відмові в реєстрації топографії ІМС (відхиленні\nзаявки) надані заявником матеріали, що ідентифікують топографію\nІМС, і зразки ІМС, що включають дану топографію, зберігаються\nпротягом року від дати винесення рішення про відмову в реєстрації.\nПісля цього строку на вимогу заявника ці матеріали повертаються\nзаявнику, а при відсутності такої вимоги вони знищуються.\n6. У разі перегляду умов угоди щодо складу авторів за\nспільним клопотанням осіб, які фактично є авторами даної\nтопографії, але в заявці авторами не зазначені, до відповідних\nдокументів у встановленому порядку вносяться зміни\".\n5. У статті 15:\nчастину першу після слова \"оскаржити\" доповнити словами \"в\nустановленому порядку\";\nпісля частини другої доповнити новими частинами такого\nзмісту:\n\"За результатами розгляду заперечення Апеляційна палата\nприймає рішення, що затверджується наказом Установи та\nнадсилається заявнику.\nДо затвердження рішення Апеляційної палати, в місячний строк\nвід дати його прийняття, керівник Установи може внести протест на\nце рішення, який має бути розглянутий протягом місяця. Рішення\nАпеляційної палати, прийняте за протестом, є остаточним і може\nбути скасоване лише судом\".\nУ зв'язку з цим частини третю і четверту вважати відповідно\nчастинами п'ятою і шостою.\n6. Пункт 5 статті 16 викласти в такій редакції:\n\"5. Договір про передачу права власності на топографію ІМС і\nліцензійний договір вважаються дійсними, якщо вони укладені у\nписьмовій формі і підписані сторонами.\nПередача права власності на топографію ІМС та надання\nліцензії на використання топографії ІМС вважаються дійсними для\nбудь-якої іншої особи з дати публікації відомостей про це в\nофіційному бюлетені та внесення їх до Реєстру. За внесення\nзазначених відомостей до Реєстру та змін до них за ініціативою\nсторін договору сплачуються збори\".\n7. Статтю 20 викласти в такій редакції:\n\" Стаття 20. Визнання реєстрації топографії ІМС недійсною\n1. Реєстрація топографії ІМС може бути визнана у судовому\nпорядку недійсною у разі:\nа) невідповідності зареєстрованої топографії ІМС умовам\nохороноздатності, визначеним статтею 5 цього Закону;\nб) порушення вимог пункту 2 статті 24 цього Закону.\n2. З метою визнання реєстрації топографії ІМС недійсною\nбудь-яка особа може подати клопотання про проведення експертизи\nзареєстрованої топографії ІМС на відповідність умовам\nохороноздатності. За подання клопотання сплачується збір.\n3. При визнанні реєстрації топографії ІМС недійсною Установа\nповідомляє про це у своєму офіційному бюлетені.\n4. Реєстрація топографії ІМС, визнана недійсною, вважається\nтакою, що не набрала чинності, від дати реєстрації топографії\nІМС\".\n8. Статтю 23 викласти в такій редакції:\n\" Стаття 23. Державне мито і збори\nРозмір та порядок сплати державного мита за реєстрацію\nтопографій ІМС визначаються законодавством.\nКошти, одержані від сплати державного мита за реєстрацію\nтопографій ІМС, зараховуються до Державного бюджету України.\nРозмір передбачених цим Законом зборів, строки і порядок їх\nсплати визначаються Кабінетом Міністрів України.\nПередбачені цим Законом збори сплачуються на розрахункові\nрахунки уповноважених Установою закладів, що входять до державної\nсистеми правової охорони інтелектуальної власності і відповідно до\nїх спеціалізації виконують окремі завдання, що визначені цим\nЗаконом.\nНадходження від передбачених цим Законом зборів мають цільове\nпризначення і згідно з розпорядженнями Установи використовуються\nвиключно для забезпечення розвитку та функціонування державної\nсистеми правової охорони інтелектуальної власності, зокрема на\nвиконання завдань, визначених цим Законом, іншими\nнормативно-правовими актами у сфері інтелектуальної власності\".\n9. У тексті Закону слово \"Відомство\" замінити словом\n\"Установа\" у відповідних відмінках.\nV. Внести до Закону України \"Про охорону прав на зазначення\nпоходження товарів\" ( 752-14 ) (Відомості Верховної Ради України,\n1999 р., N 32, ст. 267) такі зміни:\n1. У статті 1:\nабзац другий викласти в такій редакції:\n\"Установа - центральний орган виконавчої влади з питань\nправової охорони інтелектуальної власності\";\nабзац третій викласти в такій редакції:\n\"Апеляційна палата - колегіальний орган Установи для розгляду\nзаперечень проти рішень Установи щодо набуття прав на об'єкти\nінтелектуальної власності\";\nдоповнити статтю абзацами такого змісту:\n\"заклад експертизи - уповноважений Установою державний заклад\n(підприємство, організація) для розгляду і проведення експертизи\nзаявок;\nдержавна система правової охорони інтелектуальної власності -\nУстанова і сукупність експертних, наукових, освітніх,\nінформаційних та інших відповідної спеціалізації державних\nзакладів, що входять до сфери управління Установи\".\n2. Статтю 3 викласти в такій редакції:\n\" Стаття 3. Повноваження Установи у сфері охорони прав на\nзазначення походження товарів\n1. Установа забезпечує реалізацію державної політики у сфері\nохорони прав на зазначення походження товарів, для чого:\nорганізовує приймання заявок, проведення їх експертизи,\nприймає рішення щодо них;\nвидає свідоцтва, здійснює державну реєстрацію зазначень\nпоходження товарів та/або права на їх використання;\nзабезпечує опублікування офіційних відомостей про зазначення\nпоходження товарів;\nздійснює міжнародне співробітництво у сфері правової охорони\nінтелектуальної власності і представляє інтереси України з питань\nохорони прав на зазначення походження товарів у міжнародних\nорганізаціях відповідно до чинного законодавства;\nприймає в установленому порядку нормативно-правові акти у\nмежах своїх повноважень;\nорганізовує інформаційну та видавничу діяльність у сфері\nправової охорони інтелектуальної власності;\nорганізовує науково-дослідні роботи з удосконалення\nзаконодавства та організації діяльності у сфері правової охорони\nінтелектуальної власності;\nорганізовує роботу щодо перепідготовки кадрів державної\nсистеми правової охорони інтелектуальної власності;\nдоручає закладам, що входять до державної системи правової\nохорони інтелектуальної власності, відповідно до їх спеціалізації\nвиконувати окремі завдання, визначені цим Законом, Положенням про\nУстанову, іншими нормативно-правовими актами у сфері правової\nохорони інтелектуальної власності;\nвиконує інші функції відповідно до Положення про неї,\nзатвердженого в установленому порядку.\n2. Фінансування діяльності Установи провадиться за рахунок\nкоштів Державного бюджету України\".\n3. Статтю 11 викласти в такій редакції:\n\" Стаття 11. Експертиза заявки\n1. Експертиза заявки проводиться закладом експертизи\nвідповідно до цього Закону і встановлених на його основі правил.\nПід час проведення експертизи заклад експертизи надсилає\nзаявнику повідомлення, запити та висновки. При цьому висновки\nзакладу експертизи набувають статусу рішення Установи після їх\nзатвердження Установою.\n2. Заявник має право особисто або через свого представника\nбрати участь у встановленому порядку в розгляді питань, що\nвиникають під час проведення експертизи.\n3. Під час проведення експертизи за ініціативою заявника до\nзаявки можуть бути внесені виправлення очевидних помилок і\nуточнення опису основних характеристик товару або меж\nгеографічного місця походження товару.\n4. Експертиза заявки на реєстрацію кваліфікованого зазначення\nпоходження товару та/або права на використання вже зареєстрованого\nкваліфікованого зазначення походження товару встановлює\nвідповідність наведених у заявці даних положенням статей 7, 8 і 9\nцього Закону.\n5. У ході експертизи заявки на реєстрацію кваліфікованого\nзазначення походження товару здійснюється перевірка цього\nзазначення стосовно видових назв, внесених до Переліку видових\nназв товарів.\nПерелік видових назв товарів формується Установою на підставі\nПоложення про Перелік видових назв товарів, затвердженого\nКабінетом Міністрів України.\nЯкщо заявлена на реєстрацію назва місця походження товару або\nзаявлене на реєстрацію географічне зазначення походження товару\nміститься у Переліку видових назв товарів, то заявнику\nнадсилається рішення про відмову в реєстрації.\n6. Під час проведення експертизи заклад експертизи має право\nзажадати від заявника додаткові матеріали, без яких проведення\nекспертизи неможливе.\nДодаткові матеріали на запит експертизи мають бути надані\nпротягом трьох місяців від дати отримання запиту. Протягом\nзазначеного строку заявник може подати заяву про продовження\nстроку для відповіді або поновлення пропущеного з поважних причин\nстроку відповіді на запит. За подання заяви про продовження строку\nта за поновлення пропущеного строку сплачується збір.\nЯкщо заявник порушив встановлений строк або залишив запит без\nвідповіді, заявка вважається відкликаною.\n7. Якщо за результатами експертизи визначено, що заявлене\nпозначення не відповідає умовам надання правової охорони назви\nмісця походження товару чи географічного зазначення походження\nтовару або заявнику не може бути надано право на використання\nраніше зареєстрованої назви місця походження товару чи раніше\nзареєстрованого географічного зазначення походження товару, то\nУстанова приймає рішення про відмову в реєстрації.\nРішення про відмову в реєстрації надсилається заявникові.\n8. Якщо за результатами експертизи визначено, що заявка\nвідповідає вимогам, передбаченим статтями 7, 8 і 9 цього Закону,\nвідомості про заявку публікуються в офіційному бюлетені Установи.\nПублікація повинна містити:\nвідомості про заявника (заявників);\nназву товару, яка містить заявлену на реєстрацію назву місця\nпоходження товару чи географічне зазначення походження товару;\nмежі географічного місця, з яким пов'язуються особливі\nвластивості, певні якості або інші характеристики товару;\nопис основних особливих властивостей, певних якостей,\nрепутації або інших характеристик товару;\nумови використання кваліфікованого зазначення походження\nтовару на етикетці та при маркуванні товару.\nПублікація може містити й інші відомості, визначені в\nустановленому порядку.\n9. Після опублікування офіційних відомостей про заявку на\nреєстрацію кваліфікованого зазначення походження товару та/або\nправа на використання зареєстрованого кваліфікованого зазначення\nпоходження товару будь-яка особа має право ознайомитися в\nустановленому порядку з матеріалами заявки.\n10. Протягом шести місяців від дати опублікування офіційних\nвідомостей про заявку будь-яка особа може подати до Установи\nзаперечення проти реєстрації заявленої назви місця походження\nтовару або заявленого географічного зазначення походження товару\nта/або права на використання зареєстрованого відповідного\nкваліфікованого зазначення походження товару.\nЗа подання заперечення сплачується збір. Якщо збір не\nсплачено, заперечення вважається неподаним.\n11. Копія поданого заперечення та відомості про особу, яка\nподала це заперечення, надсилаються заявнику. Заявник протягом\nдвох місяців від дати одержання копії заперечення повинен\nнадіслати Установі обгрунтовану відповідь на заперечення або\nподати заяву про продовження встановленого строку для відповіді.\nЗа подання заяви про продовження строку сплачується збір. Якщо\nзбір не сплачено, строк для надання відповіді не продовжується.\nЯкщо у встановлений строк відповідь заявника на заперечення\nдо Установи не надійшла, заперечення розглядається у встановленому\nпорядку на підставі наявних матеріалів.\n12. Заперечення та відповідь на нього розглядаються закладом\nекспертизи протягом двох місяців від дня завершення строку,\nвстановленого для відповіді.\nЗаявник та особа, яка подала заперечення, мають право брати\nучасть у його розгляді.\n13. Про результати розгляду заперечення надсилається\nповідомлення особі, яка подала це заперечення.\n14. У разі відсутності заперечень або визнання їх\nнеобгрунтованими Установа приймає рішення про реєстрацію даного\nкваліфікованого зазначення походження товару та/або права на\nвикористання зареєстрованого даного кваліфікованого зазначення\nпоходження товару та повідомляє про це заявника.\nЯкщо розглянуті заперечення визнано слушними, Установа\nприймає рішення про відмову в реєстрації, про що повідомляє\nзаявника.\nРішення про відмову в реєстрації публікується в офіційному\nбюлетені Установи.\n15. Заявник має право ознайомитися з усіма матеріалами,\nзазначеними в запиті закладу експертизи або рішенні Установи.\nКопії матеріалів надсилаються заявнику протягом місяця з дня\nнадходження запиту\".\n4. У статті 13:\nу частині третій останнє речення виключити та доповнити\nчастину абзацами такого змісту:\n\"За результатами розгляду заперечення Апеляційна палата\nприймає рішення, що затверджується наказом Установи та\nнадсилається заявнику.\nДо затвердження рішення Апеляційної палати, в місячний строк\nвід дати його прийняття, керівник Установи може внести протест на\nце рішення, який має бути розглянутий протягом місяця. Рішення\nАпеляційної палати, прийняте за протестом, є остаточним і може\nбути скасоване лише судом\".\n5. У статті 15:\nу частині першій слова \"встановленого збору\" замінити словами\n\"державного мита в розмірі та порядку, визначених законодавством\";\nу частині другій слова \"встановлюються Відомством\" замінити\nсловами \"визначаються в установленому порядку\".\n6. У статті 22:\nчастину першу викласти в такій редакції:\n\"1. Визнання реєстрації та відповідного свідоцтва недійсними\nпровадиться у судовому порядку\";\nу частині третій слова \"Апеляційної палати або\" виключити.\n7. Доповнити Закон статтею 26 в такій редакції:\n\" Стаття 26. Державне мито і збори\nРозмір та порядок сплати державного мита за видачу свідоцтв\nвизначаються законодавством.\nКошти, одержані від сплати державного мита за видачу\nсвідоцтв, зараховуються до Державного бюджету України.\nРозмір передбачених цим Законом зборів, строки і порядок їх\nсплати визначаються Кабінетом Міністрів України.\nПередбачені цим Законом збори сплачуються на розрахункові\nрахунки уповноважених Установою закладів, що входять до державної\nсистеми правової охорони інтелектуальної власності і відповідно до\nїх спеціалізації виконують окремі завдання, що визначені цим\nЗаконом.\nНадходження від передбачених цим Законом зборів мають цільове\nпризначення і згідно з розпорядженнями Установи використовуються\nвиключно для забезпечення розвитку та функціонування державної\nсистеми правової охорони інтелектуальної власності, зокрема на\nвиконання завдань, визначених цим Законом, іншими\nнормативно-правовими актами у сфері інтелектуальної власності\".\n8. У тексті Закону слово \"Відомство\" замінити словом\n\"Установа\" у відповідних відмінках.\nПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування.\n2. Кабінету Міністрів України:\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України Л.КУЧМА\n\nм. Київ, 21 грудня 2000 року\nN 2188-III\n\nПро внесення змін до деяких законів України з питань інтелектуальної власності\nЗакон України від 21.12.2000 № 2188-III\n\nПрийняття від 21.12.2000\nПостійна адреса:\nhttps://zakon.rada.gov.ua/go/2188-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}