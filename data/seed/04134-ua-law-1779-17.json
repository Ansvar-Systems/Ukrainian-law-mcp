{
  "id": "ua-law-1779-17",
  "type": "statute",
  "title": "Закон України (1779-17)",
  "title_en": "",
  "short_name": "1779-17",
  "status": "in_force",
  "issued_date": "2009-12-17",
  "url": "https://zakon.rada.gov.ua/laws/show/1779-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо надання інформації про вміст\nу продукції генетично модифікованих компонентів\n( Відомості Верховної Ради України (ВВР), 2010, N 9, ст.84 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Статтю 156-1 Кодексу України про адміністративні\nправопорушення ( 80731-10 ) (Відомості Верховної Ради УРСР,\n1984 р., додаток до N 51, ст. 1122) доповнити частинами третьою та\nчетвертою такого змісту:\n\"Надання виробниками або особами, зазначеними у частині\nпершій цієї статті, недостовірної інформації про продукцію, в разі\nякщо ця інформація не зашкодила життю, здоров'ю та майну\nспоживача, -\nтягне за собою накладення штрафу від десяти до п'ятдесяти\nнеоподатковуваних мінімумів доходів громадян.\nУ разі бездіяльності осіб, передбачених частиною третьою цієї\nстатті, щодо приведення недостовірної інформації про весь товар до\nвідповідності або повторне надання недостовірної інформації про\nтовар протягом року з моменту стягнення -\nтягне за собою накладення штрафу від п'ятдесяти до двохсот\nнеоподатковуваних мінімумів доходів громадян\".\n2. У частині першій статті 15 Закону України \"Про захист прав\nспоживачів\" ( 1023-12 ) (Відомості Верховної Ради України,\n2006 р., N 7, ст. 84):\n1) абзац сьомий викласти в такій редакції:\n\"5) позначку про наявність або відсутність у складі продуктів\nхарчування генетично модифікованих компонентів\";\n2) після абзацу восьмого доповнити новим абзацом такого\nзмісту:\n\"6-1) виробник (продавець) у разі виявлення недостовірної\nінформації про продукцію (якщо вона не шкодить життю, здоров'ю або\nмайну споживача) протягом тижня вилучає цю продукцію з продажу та\nприводить інформацію про неї до відповідності\".\nII. Прикінцеві положення\n1. Цей Закон набирає чинності через два місяці з дня його\nопублікування.\n2. Кабінету Міністрів України протягом місячного терміну\nрозробити та впровадити:\n1) порядок державної реєстрації генетично модифікованих\nорганізмів та продукції, отриманої з їх використанням;\n2) систему маркування для продукції щодо вмісту в ній\nгенетично модифікованих організмів.\n\nПрезидент України В.ЮЩЕНКО\n\nм. Київ, 17 грудня 2009 року\nN 1779-VI\n\nПро внесення змін до деяких законодавчих актів України щодо надання інформації про вміст у продукції генетично модифікованих компонентів\nЗакон України від 17.12.2009 № 1779-VI\n\nПрийняття від 17.12.2009\nПостійна адреса:\nhttps://zakon.rada.gov.ua/go/1779-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}