{
  "id": "ua-law-2438-20",
  "type": "statute",
  "title": "Закон України (2438-20)",
  "title_en": "",
  "short_name": "2438-20",
  "status": "in_force",
  "issued_date": "2022-07-19",
  "url": "https://zakon.rada.gov.ua/laws/show/2438-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art6",
      "section": "6",
      "title": "Стаття 6. Методи проведення Перепису населення",
      "content": "Перепис населення здійснюється такими методами:\nобхід (безпосереднє відвідування) житлових будинків та житлових приміщень в інших будівлях тимчасовим переписним персоналом і заповненням ним переписної документації в електронній або паперовій формі;\nотримання письмових (усних) відповідей респондентів на запитання згідно з програмою Перепису населення, зокрема шляхом заповнення респондентами переписної документації в електронній формі за допомогою спеціального програмного забезпечення;\nзаповнення переписної документації тимчасовим переписним персоналом під час відвідування респондентами переписних дільниць, які утворюються органами державної статистики;\nвикористання основних первинних (персональних) даних, збирання яких здійснюється у процесі проведення Перепису населення, з національних електронних інформаційних ресурсів (систем), у встановленому законом порядку для цілей Перепису населення.\nПорядок отримання інформації з національних електронних інформаційних ресурсів (систем) у процесі проведення Перепису населення визначається центральним органом виконавчої влади, що реалізує державну політику у сфері статистики, за погодженням з центральним органом виконавчої влади, що забезпечує формування державної політики у сфері відкритих даних, розвитку національних електронних інформаційних ресурсів та інтероперабельності.\nЗаповнення переписної документації здійснюється на підставі відповідей, отриманих від респондентів, без їх документального підтвердження.\nДля проведення Перепису населення можуть застосовуватися й інші методи у порядку, встановленому законом\";\nг) доповнити статтею 6 -1 такого змісту:\n\" Стаття 6 -1 . Особливості перепису окремих категорій населення\nДані про членів домогосподарства, які є малолітніми, неповнолітніми або над якими встановлено опіку чи піклування та вік яких становить від 0 до 14 років, повідомляються повнолітніми членами домогосподарства, батьками (законними представниками).\nНеповнолітні особи у віці від 14 до 18 років можуть самостійно повідомляти дані щодо складу та родинних стосунків членів домогосподарства; статі; віку; дати і місця народження; сімейного стану; етнічного походження; мовних ознак; громадянства; освіти; джерел засобів до існування; зайнятості; міграційної активності; житлових умов.\nЗбирання даних про респондентів, які є громадянами України і в період проведення Перепису населення проходять дипломатичну службу в закордонних дипломатичних установах України, у тому числі посадові особи дипломатичної служби, направлені на роботу до секретаріатів міжнародних організацій за квотою України, а також членів їхніх домогосподарств, які перебувають разом з ними у довготерміновому відрядженні, здійснюють керівники відповідних закордонних дипломатичних установ України.\nЗбирання даних про респондентів, які на дату Перепису населення є військовослужбовцями, та членів їхніх домогосподарств, які проживають на територіях об’єктів, вільний доступ до яких обмежено, здійснює командування військових частин.\nЗбирання даних про респондентів, які на дату Перепису населення проживають (перебувають) у будівлях, що належать або передані в користування релігійним організаціям, здійснюють керівники відповідних релігійних організацій.\nЗбирання даних про респондентів, які є дітьми-сиротами та дітьми, позбавленими батьківського піклування, у тому числі дітьми з інвалідністю та особами з їх числа, які на дату Перепису населення проживають (перебувають) у будинках дитини, дитячих будинках, у патронатних сім’ях, прийомних сім’ях, дитячих будинках сімейного типу, в сім’ях опікунів, піклувальників, у малих групових будинках, санаторних школах-інтернатах, притулках для дітей, центрах соціально-психологічної реабілітації дітей та в інших закладах, що забезпечують умови для проживання (утримання) дітей, здійснюють адміністрації таких закладів, законні представники дітей відповідно.\nЗбирання даних про респондентів, які на дату Перепису населення перебувають в установах виконання покарань, здійснює адміністрація відповідної установи виконання покарань.\nЗбирання даних про респондентів, які на дату Перепису населення перебувають в установах/закладах надання соціальних послуг, закладах охорони здоров’я, а також про осіб, місце проживання (перебування) яких зареєстровано за адресами спеціалізованих соціальних установ, закладів соціального обслуговування та соціального захисту, здійснюється за сприянням адміністрацій таких закладів/установ\";\nґ) у частині третій статті 7 слова \"метод Перепису\" замінити словами \"метод проведення Перепису\";\nд) статтю 8 викласти в такій редакції:\n\" Стаття 8. Повноваження органів, що залучаються до підготовки і проведення Перепису населення, оброблення, узагальнення, поширення та використання його результатів\nЦентральний орган виконавчої влади, що реалізує державну політику у сфері статистики, здійснює керівництво всіма роботами, пов’язаними з підготовкою Перепису населення, забезпечує проведення Перепису населення, крім окремих його категорій, а також оброблення, узагальнення, поширення та використання результатів Перепису населення.\nЦентральний орган виконавчої влади, що реалізує державну політику у сфері статистики, має право:\nзалучати інші державні органи, установи та організації до підготовки і проведення Перепису населення;\nодержувати від державних органів з національних електронних інформаційних ресурсів (систем) у межах програми Перепису населення дані, у тому числі персональні, необхідні для проведення Перепису населення, на підставі письмового запиту або шляхом взаємного обміну інформацією (електронної інформаційної взаємодії);\nзбирати, обробляти, зберігати дані респондентів з дотриманням вимог законодавства України про захист інформації;\nрозробляти та затверджувати державний логотип для Перепису населення.\nЦентральні органи виконавчої влади в межах своєї компетенції забезпечують:\nнадання даних, у тому числі персональних, необхідних для проведення Перепису населення та які містяться у національних електронних інформаційних ресурсах (системах), у межах програми Перепису населення на підставі письмового запиту центрального органу виконавчої влади, що реалізує державну політику у сфері статистики, відповідно до порядку отримання інформації з національних електронних інформаційних ресурсів (систем) у процесі проведення Перепису населення;\nвиділення необхідних матеріально-технічних ресурсів, передбачення цільового виділення коштів у видатках проекту Державного бюджету України на відповідний рік, фінансування робіт, пов’язаних з проведенням Перепису населення, протягом усього строку їх виконання;\nнадання у встановленому порядку і у визначені строки актуальних картографічних матеріалів, у тому числі в електронній формі;\nсприяння створенню безпечних умов роботи тимчасового переписного персоналу та збереженню переписної документації;\nсприяння комплектуванню тимчасового переписного персоналу особами, які зареєстровані як безробітні в державній службі зайнятості;\nспеціальне тематичне інформування з метою привернення уваги громадськості до Перепису населення.\nМісцеві органи виконавчої влади та органи місцевого самоврядування забезпечують:\nнадання даних, у тому числі персональних, необхідних для проведення Перепису населення та які містяться у реєстрах територіальних громад або інших інформаційних системах, на підставі письмового запиту центрального органу виконавчої влади, що реалізує державну політику у сфері статистики, відповідно до Порядку отримання інформації з національних електронних інформаційних ресурсів (систем) у процесі проведення Перепису населення;\nнадання переліку відповідних адміністративно-територіальних одиниць, інформації щодо їхніх меж та упорядкування в населених пунктах назв вулиць, провулків тощо, нумерації кварталів, будинків та квартир;\nпроведення перевірки правильності та повноти обліку населення;\nтимчасовий переписний персонал та інших працівників, залучених до підготовки і проведення Перепису населення та оброблення його результатів, приміщеннями, обладнаними необхідними меблями та інвентарем, а також засобами зв’язку, оргтехнікою, транспортом тощо, що підлягають поверненню після завершення Перепису населення;\nсприяння у доборі та навчанні тимчасового переписного персоналу\";\nе) статтю 9 після частини першої доповнити новою частиною такого змісту:\n\"До виконання робіт, пов’язаних з підготовкою і проведенням Перепису населення та обробленням його результатів, не можуть бути залучені громадяни України, які:\nза рішенням суду визнані недієздатними або дієздатність яких обмежена;\nмають хронічні психічні чи інші захворювання, що перешкоджають виконанню доручених їм робіт;\nмають судимість за вчинення кримінального правопорушення, якщо така судимість не погашена або не знята в установленому законом порядку (крім реабілітованої особи)\".\nУ зв’язку з цим частини другу - п’яту вважати відповідно частинами третьою - шостою;\nє) у статті 12 :\nабзац шостий частини другої доповнити словами \"а також вимог законодавства щодо захисту персональних даних\";\nдоповнити частиною третьою такого змісту:\n\"Після припинення прав та виконання обов’язків тимчасовому переписному персоналу та іншим працівникам, які залучалися до підготовки і проведення Перепису населення, оброблення, узагальнення, поширення та використання його результатів, забороняється поширювати конфіденційну інформацію, яка стала їм відома під час Перепису населення\";\nж) статтю 15 викласти в такій редакції:\n\" Стаття 15. Відповідальність суб’єктів Перепису населення та гарантії захисту прав респондентів\nПосадові особи центральних і місцевих органів виконавчої влади, органів місцевого самоврядування, працівники інших юридичних осіб, їх філій, відділень, представництв тощо, які залучаються до підготовки і проведення Перепису населення, оброблення, узагальнення, поширення та використання його результатів, несуть відповідальність згідно із законом.\nТимчасовий переписний персонал та інші працівники, які залучаються до підготовки і проведення Перепису населення, оброблення, узагальнення, поширення та використання його результатів, винні у порушенні вимог законодавства про захист персональних даних, несуть цивільно-правову, адміністративну та кримінальну відповідальність відповідно до закону.\nІнші особи, винні у порушенні вимог цього Закону, несуть відповідальність, передбачену законом.\nРішення, дії чи бездіяльність тимчасового переписного персоналу, інших працівників, залучених до підготовки і проведення Перепису населення, оброблення, узагальнення, поширення та використання його результатів, можуть бути оскаржені респондентом у встановленому законом порядку\";\nз) статтю 16 після частини першої доповнити новою частиною такого змісту:\n\"Порядок обробки первинних (персональних) та інших даних, отриманих у процесі проведення Перепису населення, визначається центральним органом виконавчої влади, що забезпечує формування державної політики у сфері статистики\".\nУ зв’язку з цим частини другу і третю вважати відповідно частинами третьою і четвертою;\nи) розділ VI \"Прикінцеві положення\" доповнити пунктом 1 -1 такого змісту:\n\"1 -1 . Під час дії воєнного стану в Україні та протягом шести місяців після його припинення чи скасування Перепис населення не проводиться. Усі строки, передбачені календарним планом підготовки і проведення Перепису населення, продовжуються на строк дії воєнного стану в Україні та на шість місяців після його припинення чи скасування.\nПід час дії правового режиму тимчасово окупованої території, визначеного Законом України \"Про забезпечення прав і свобод громадян та правовий режим на тимчасово окупованій території України\", Перепис населення на тимчасово окупованій території не проводиться\";\n5) частину другу статті 40 Закону України \"Про питну воду, питне водопостачання та водовідведення\" (Відомості Верховної Ради України, 2002 р., № 16, ст. 112; 2013 р., № 48, ст. 682; 2017 р., № 29, ст. 314) викласти в такій редакції:\n\"Державний облік у сфері питної води, питного водопостачання та централізованого водовідведення здійснюється шляхом систематизації даних, отриманих на основі форм звітності, затверджених центральним органом виконавчої влади, що забезпечує формування державної політики у сфері житлово-комунального господарства, за погодженням із центральним органом виконавчої влади, що реалізує державну політику у сфері статистики\";\n6) статтю 46 Закону України \"Про забезпечення вимог кредиторів та реєстрацію обтяжень\" (Відомості Верховної Ради України, 2004 р., № 11, ст. 140; 2005 р., № 32, ст. 421; 2016 р., № 30, ст. 542; 2020 р., № 6, ст. 32) доповнити частиною четвертою такого змісту:\n\"Відомості з Державного реєстру безоплатно надаються центральному органу виконавчої влади, що реалізує державну політику у сфері статистики, для використання у статистичних цілях\";\n7) пункт 2 -2 .2 статті 2 -2 Закону України \"Про державну підтримку сільського господарства України\" (Відомості Верховної Ради України, 2004 р., № 49, ст. 527; із змінами, внесеними Законом України від 5 листопада 2020 року № 985-IX) після абзацу п’ятого доповнити новим абзацом такого змісту:\n\"надання центральному органу виконавчої влади, що реалізує державну політику у сфері статистики, інформації з Державного аграрного реєстру з метою використання у статистичних цілях\".\nУ зв’язку з цим абзаци шостий - восьмий вважати відповідно абзацами сьомим - дев’ятим;\n8) розділ I глави 2 Закону України \"Про автомобільний транспорт\" (Відомості Верховної Ради України, 2006 р., № 32, ст. 273 із наступними змінами) доповнити статтею 13 -1 такого змісту:\n\" Стаття 13 -1 . Надання інформації з реєстру\nІнформація з реєстру товарно-транспортних накладних безоплатно надається центральному органу виконавчої влади, що реалізує державну політику у сфері статистики, з метою використання у статистичних цілях\";\n9) статтю 12 Закону України \"Про управління об’єктами державної власності\" (Відомості Верховної Ради України, 2006 р., № 46, ст. 456 із наступними змінами) після частини п’ятої доповнити новою частиною такого змісту:\n\"6. Відомості з Єдиного державного реєстру безоплатно надаються центральному органу виконавчої влади, що реалізує державну політику у сфері статистики, для використання у статистичних цілях\".\nУ зв’язку з цим частину шосту вважати частиною сьомою;\n10) статтю 5 Закону України \"Про ідентифікацію та реєстрацію тварин\" (Відомості Верховної Ради України, 2009 р., № 42, ст. 635; 2014 р., № 6-7, ст. 80; 2014 р., № 41-42, ст. 2025) доповнити частиною дев’ятою такого змісту:\n\"Інформація з Єдиного державного реєстру тварин, передбачена у цій статті, безоплатно надається центральному органу виконавчої влади, що реалізує державну політику у сфері статистики, для використання у статистичних цілях\";\n11) частини четверту і п’яту статті 46 Закону України \"Про фізичну культуру і спорт\" (Відомості Верховної Ради України, 2010 р., № 7, ст. 50; 2014 р., № 2-3, ст. 41) викласти в такій редакції:\n\"До головних завдань моніторингу у сфері фізичної культури і спорту належать:\nзбирання, розроблення, узагальнення та всебічний аналіз адміністративних даних щодо подій у сфері фізичної культури і спорту;\nрозроблення і впровадження методології, що пов’язана із збиранням та аналізом адміністративних даних і базується на результатах наукових досліджень, міжнародних стандартах та рекомендаціях;\nзабезпечення достовірності, об’єктивності, оперативності, стабільності та цілісності адміністративних даних;\nзабезпечення доступності, гласності та відкритості зведених адміністративних даних у межах законодавства.\nПорядок подання та перелік показників адміністративних даних у сфері фізичної культури і спорту встановлюються центральним органом виконавчої влади, що реалізує державну політику у сфері фізичної культури і спорту, за погодженням з центральним органом виконавчої влади, що реалізує державну політику у сфері статистики\";\n12) частину другу статті 14 Закону України \"Про захист персональних даних\" (Відомості Верховної Ради України, 2010 р., № 34, ст. 481; 2013 р., № 51, ст. 715) викласти в такій редакції:\n\"2. Поширення персональних даних без згоди суб’єкта персональних даних або уповноваженої ним особи дозволяється у випадках, визначених законом, і лише (якщо це необхідно) в інтересах національної безпеки, економічного добробуту, прав людини та для проведення Всеукраїнського перепису населення\";\n13) статтю 11 Закону України \"Про державну реєстрацію актів цивільного стану\" (Відомості Верховної Ради України, 2010 р., № 38, ст. 509 із наступними змінами) після частини дев’ятої доповнити новою частиною такого змісту:\n\"10. Відомості про фізичних осіб, що містяться у Державному реєстрі актів цивільного стану громадян, безоплатно надаються центральному органу виконавчої влади, що реалізує державну політику у сфері статистики, для використання у статистичних цілях\".\nУ зв’язку з цим частину десяту вважати частиною одинадцятою;\n14) у Законі України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст. 11 із наступними змінами):\nа) пункт 1 частини першої статті 14 викласти в такій редакції:\n\"1) надавати на безоплатній основі інформацію з реєстру страхувальників Державного реєстру Пенсійному фонду та фондам загальнообов’язкового державного соціального страхування, органам праці та соціального захисту населення, центральному органу виконавчої влади, що забезпечує реалізацію державної політики з питань нагляду та контролю за додержанням законодавства про працю, центральному органу виконавчої влади, що реалізує державну політику у сфері статистики, у порядку, визначеному центральним органом виконавчої влади, що забезпечує формування та реалізує державну фінансову політику, за погодженням з Пенсійним фондом, фондами загальнообов’язкового державного соціального страхування та центральними органами виконавчої влади, що забезпечують формування державної політики у сферах праці, трудових відносин та зайнятості населення, соціального захисту населення, а також центральним органом виконавчої влади, що реалізує державну політику у сфері статистики\";\nб) пункт 1 частини першої статті 14 -1 викласти в такій редакції:\n\"1) надавати на безоплатній основі інформацію з реєстру застрахованих осіб Державного реєстру податковим органам, фондам загальнообов’язкового державного соціального страхування, органам праці та соціального захисту, центральному органу виконавчої влади, що реалізує державну політику у сфері статистики, у порядку, визначеному Пенсійним фондом за погодженням з центральним органом виконавчої влади, що забезпечує формування та реалізує державну фінансову політику, центральними органами виконавчої влади, що забезпечують формування державної політики у сферах праці, трудових відносин та зайнятості населення, соціального захисту населення, фондами загальнообов’язкового державного соціального страхування та центральним органом виконавчої влади, що реалізує державну політику у сфері статистики\";\nв) у статті 17 :\nв абзаці першому частини першої слова \"проблем інвалідності, а також\" замінити словами \"проблем інвалідності\", а після слів \"листки непрацездатності\" доповнити словами \"а також для використання в статистичних цілях\";\nчастину другу викласти в такій редакції:\n\"2. Між центральним органом виконавчої влади, що реалізує державну податкову політику, державну політику з адміністрування єдиного внеску на загальнообов’язкове державне соціальне страхування, Пенсійним фондом, що ведуть Державний реєстр, та центральним органом виконавчої влади, що забезпечує формування державної політики у сфері соціального захисту населення, фондами загальнообов’язкового державного соціального страхування та центральним органом виконавчої влади, що реалізує державну політику у сфері статистики, здійснюється обмін інформацією на безоплатній основі в порядку, встановленому центральним органом виконавчої влади, що забезпечує формування та реалізує державну фінансову політику, центральним органом виконавчої влади, що забезпечує формування державної політики у сфері соціального захисту населення, центральним органом виконавчої влади, що реалізує державну політику у сфері статистики, за погодженням з Пенсійним фондом та фондами загальнообов’язкового державного соціального страхування\";\nчастину четверту доповнити абзацом четвертим такого змісту:\n\"Центральний орган виконавчої влади, що реалізує державну політику у сфері статистики, для використання у статистичних цілях безоплатно отримує відомості або інші персональні дані про особу з Державного реєстру\";\nг) абзац другий частини першої статті 19 викласти в такій редакції:\n\"Реєстр страхувальників формує та веде центральний орган виконавчої влади, що реалізує державну податкову політику, користувачами цього реєстру є Пенсійний фонд, центральний орган виконавчої влади, що реалізує державну політику у сфері статистики, та фонди загальнообов’язкового державного соціального страхування\";\nґ) абзац третій частини першої статті 20 викласти в такій редакції:\n\"Реєстр застрахованих осіб формує та веде Пенсійний фонд, користувачами цього реєстру є податкові органи, центральний орган виконавчої влади, що реалізує державну політику у сфері статистики, та фонди загальнообов’язкового державного соціального страхування\";\n15) статтю 26 Закону України \"Про Державний реєстр виборців\" (Відомості Верховної Ради України, 2011 р., № 5, ст. 34 із наступними змінами) після частини восьмої доповнити новою частиною такого змісту:\n\"9. Персональні дані Реєстру надаються безоплатно центральному органу виконавчої влади, що реалізує державну політику у сфері статистики, для використання в статистичних цілях\".\nУ зв’язку з цим частину дев’яту вважати частиною десятою;\n16) у Законі України \"Про регулювання містобудівної діяльності\" (Відомості Верховної Ради України, 2011 р., № 34, ст. 343 із наступними змінами):\nа) частину десяту статті 22 -1 після абзацу четвертого доповнити абзацом такого змісту:\n\"Інформація, що міститься в електронній системі, безоплатно надається центральному органу виконавчої влади, що реалізує державну політику у сфері статистики, для використання у статистичних цілях\".\nУ зв’язку з цим абзац п’ятий вважати абзацом шостим;\nб) статтю 22 -2 після частини п’ятої доповнити новою частиною такого змісту:\n\"6. Інформація про об’єкти будівництва та закінчені будівництвом об’єкти, передбачена пунктом 6 частини першої цієї статті, безоплатно надається центральному органу виконавчої влади, що реалізує державну політику у сфері статистики, для використання у статистичних цілях\".\nУ зв’язку з цим частину шосту вважати частиною сьомою;\nв) у частині дев’ятій статті 39:\nабзац перший викласти в такій редакції:\n\"9. Зареєстрована декларація про готовність об’єкта до експлуатації або сертифікат є підставою для укладення договорів про постачання на прийнятий в експлуатацію об’єкт необхідних для його функціонування ресурсів - води, газу, тепла, електроенергії та оформлення права власності на такий об’єкт\";\nабзац третій виключити;\n17) у Законі України \"Про Державний земельний кадастр\" (Відомості Верховної Ради України, 2012 р., № 8, ст. 61 із наступними змінами):\nа) частину першу статті 9 доповнити абзацом восьмим такого змісту:\n\"Центральний орган виконавчої влади, що реалізує державну політику у сфері статистики, безоплатно отримує відомості з Державного земельного кадастру для використання у статистичних цілях\";\nб) частину другу статті 38 доповнити абзацом п’ятим такого змісту:\n\"Центральному органу виконавчої влади, що реалізує державну політику у сфері статистики, інформація надається безоплатно в порядку та на умовах, визначених центральним органом виконавчої влади, що реалізує державну політику у сфері статистики, спільно з центральним органом виконавчої влади у сфері земельних відносин\".\nУ зв’язку з цим абзац п’ятий вважати абзацом шостим;\n18) статтю 23 Закону України \"Про зайнятість населення\" (Відомості Верховної Ради України, 2013 р., № 24, ст. 243; 2020 р., № 11, ст. 63) доповнити частиною п’ятою такого змісту:\n\"5. Відомості або інші персональні дані про особу з Єдиної інформаційно-аналітичної системи центрального органу виконавчої влади, що реалізує державну політику у сфері зайнятості населення та трудової міграції, безоплатно надаються центральному органу виконавчої влади, що реалізує державну політику у сфері статистики, для використання у статистичних цілях\";\n19) частину третю статті 11 Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" (Відомості Верховної Ради України, 2013 р., № 51, ст. 716 із наступними змінами) після абзацу першого доповнити новим абзацом такого змісту:\n\"Центральний орган виконавчої влади, що реалізує державну політику у сфері статистики, безоплатно отримує відомості або інші персональні дані про особу з Реєстру для використання у статистичних цілях\".\nУ зв’язку з цим абзаци другий і третій вважати відповідно абзацами третім і четвертим;\n20) статтю 8 Закону України \"Про вищу освіту\" (Відомості Верховної Ради України, 2014 р., № 37-38, ст. 2004; 2020 р., № 31, ст. 226) доповнити частиною другою такого змісту:\n\"2. Інформація про здобувачів освіти та працівників закладів вищої освіти, що міститься у Єдиній державній електронній базі з питань освіти, надається безоплатно центральному органу виконавчої влади, що реалізує державну політику у сфері статистики, для використання у статистичних цілях\";\n21) частину другу статті 4 -1 Закону України \"Про забезпечення прав і свобод внутрішньо переміщених осіб\" (Відомості Верховної Ради України, 2015 р., № 1, ст. 1; 2016 р., № 6, ст. 58; 2020 р., № 13, ст. 68) доповнити абзацом третім такого змісту:\n\"Відомості про внутрішньо переміщених осіб з Єдиної інформаційної бази даних про внутрішньо переміщених осіб безоплатно надаються центральному органу виконавчої влади, що реалізує державну політику у сфері статистики, для використання у статистичних цілях\";\n22) частину третю статті 32 Закону України \"Про державну реєстрацію речових прав на нерухоме майно та їх обтяжень\" (Відомості Верховної Ради України, 2016 р., № 1, ст. 9, № 30, ст. 542; 2017 р., № 2, ст. 25; 2019 р., № 47, ст. 311; 2020 р., № 11, ст. 63; 2021 р., № 23, ст. 197) доповнити абзацом п’ятим такого змісту:\n\"Відомості з Державного реєстру безоплатно надаються центральному органу виконавчої влади, що реалізує державну політику у сфері статистики, для використання у статистичних цілях\";\n23) частину сьому статті 11 Закону України \"Про державну реєстрацію юридичних осіб, фізичних осіб - підприємців та громадських формувань\" (Відомості Верховної Ради України, 2016 р., № 2, ст. 17; 2017 р., № 2, ст. 25; 2019 р., № 47, ст. 311; 2020 р., № 11, ст. 63; 2021 р., № 23, ст. 197) доповнити абзацом п’ятим такого змісту:\n\"Відомості з Єдиного державного реєстру безоплатно надаються центральному органу виконавчої влади, що реалізує державну політику у сфері статистики, для використання у статистичних цілях\";\n24) частину шосту статті 5 Закону України \"Про Єдиний державний реєстр призовників, військовозобов’язаних та резервістів\" (Відомості Верховної Ради України, 2017 р., № 18, ст. 217; 2021 р., № 29, ст. 234) доповнити пунктом 3 такого змісту:\n\"3) відомості або інші персональні дані про особу з Реєстру безоплатно надаються центральному органу виконавчої влади, що реалізує державну політику у сфері статистики, для використання у статистичних цілях\";\n25) у Законі України \"Про освіту\" (Відомості Верховної Ради України, 2017 р., № 38-39, ст. 380 із наступними змінами):\nа) абзац п’ятий частини першої статті 64 викласти в такій редакції:\n\"організовує збір та обробку освітньої статистики, крім офіційної державної статистичної інформації про систему освіти і ринок праці, здійснює її аналіз та прогнозує розвиток системи освіти\";\nб) абзац другий частини першої статті 72 викласти в такій редакції:\n\"офіційну державну статистичну інформацію про систему освіти і ринок праці\";\nв) статтю 74 доповнити частиною сьомою такого змісту:\n\"7. Інформація про фізичних осіб, що міститься в Єдиній державній електронній базі з питань освіти, надається безоплатно центральному органу виконавчої влади, що реалізує державну політику у сфері статистики, для використання у статистичних цілях.\"\n26) статтю 10 Закону України \"Про фахову передвищу освіту\" (Відомості Верховної Ради України, 2019 р., № 30, ст. 119) після частини п’ятої доповнити новою частиною такого змісту:\n\"6. Інформація про здобувачів освіти та працівників закладів фахової передвищої освіти, що міститься в Єдиній державній електронній базі з питань освіти, надається безоплатно центральному органу виконавчої влади, що реалізує державну політику у сфері статистики, для використання у статистичних цілях\".\nУ зв’язку з цим частину шосту вважати частиною сьомою;\n27) статтю 58 Закону України \"Про внутрішній водний транспорт\" від 3 грудня 2020 року № 1054-IX доповнити частиною четвертою такого змісту:\n\"4. Інформація із системи автоматизованого обліку перевезень внутрішніми водними шляхами безоплатно надається центральному органу виконавчої влади, що реалізує державну політику у сфері статистики, з метою використання у статистичних цілях\";\n28) частину четверту статті 27 Закону України \"Про надання публічних (електронних публічних) послуг щодо декларування та реєстрації місця проживання в Україні\" від 5 листопада 2021 року № 1871-IX викласти в такій редакції:\n\"4. Центральний орган виконавчої влади, що реалізує державну політику у сфері статистики, безоплатно отримує відомості або інші персональні дані про особу з реєстрів територіальних громад для використання у статистичних цілях\".\n2. Цей Закон набирає чинності з 1 вересня 2022 року.\nВ. ЗЕЛЕНСЬКИЙ"
    }
  ],
  "definitions": []
}