{
  "id": "ua-law-925-17",
  "type": "statute",
  "title": "Закон України (925-17)",
  "title_en": "",
  "short_name": "925-17",
  "status": "in_force",
  "issued_date": "2009-02-05",
  "url": "https://zakon.rada.gov.ua/laws/show/925-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про зерно та ринок зерна в Україні\"\n( Відомості Верховної Ради України (ВВР), 2009, N 27, ст. 350 )\n\nВерховна Рада України п о с т а н о в л я є :\n1. Внести до Закону України \"Про зерно та ринок зерна в\nУкраїні\" ( 37-15 ) (Відомості Верховної Ради України, 2002 р.,\nN 35, ст. 258) такі зміни:\n1) статтю 11 викласти в такій редакції:\n\" Стаття 11. Сертифікація послуг із зберігання зерна\nта продуктів його переробки\nПослуги із зберігання зерна та продуктів його переробки\nпідлягають сертифікації на відповідність правилам і технічним\nумовам у відповідній сфері.\nВидача сертифіката відповідності послуг із зберігання зерна\nта продуктів його переробки здійснюється на платній основі\nспеціально уповноваженим державним органом у сфері державного\nконтролю за якістю зерна та продуктів його переробки. Порядок\nвидачі зазначеного сертифіката і перелік документів, що подаються\nдля його одержання, строк дії такого сертифіката та механізм\nзарахування до державного бюджету коштів, які надійдуть в\nрезультаті внесення плати за його видачу, визначається Кабінетом\nМіністрів України за поданням центрального органу виконавчої влади\nз питань забезпечення реалізації державної аграрної політики.\nРішення про видачу або відмову у видачі сертифіката\nвідповідності послуг із зберігання зерна та продуктів його\nпереробки приймається протягом тридцяти днів після надходження\nнеобхідних для видачі сертифіката документів. Якщо після\nзакінчення зазначеного строку не буде прийнято рішення про видачу\nабо відмову у видачі сертифіката, послуги із зберігання зерна та\nпродуктів його переробки, що надаються суб'єктом зберігання зерна,\nвважаються сертифікованими.\nПідставою для відмови у видачі сертифіката відповідності\nпослуг із зберігання зерна та продуктів його переробки є:\nподання суб'єктом зберігання зерна необхідних документів не в\nповному обсязі;\nневідповідність послуг із зберігання зерна та продуктів його\nпереробки правилам і технічним умовам зберігання зерна та\nпродуктів його переробки.\nПідставою для анулювання сертифіката відповідності послуг із\nзберігання зерна та продуктів його переробки є недотримання правил\nі технічних умов зберігання зерна та продуктів його переробки у\nпроцесі надання таких послуг\";\n2) статтю 21 доповнити частинами другою - п'ятою такого\nзмісту:\n\"Експортно-імпортні операції із зерном та продуктами його\nпереробки, крім хлібобулочних і макаронних виробів, проводяться за\nнаявності сертифіката якості зерна та продуктів його переробки,\nякий видається на платній основі територіальними органами\nспеціально уповноваженого державного органу у сфері державного\nконтролю за якістю зерна та продуктів його переробки у порядку, що\nвстановлюється Кабінетом Міністрів України.\nРішення про видачу або відмову у видачі сертифіката якості\nзерна та продуктів його переробки приймається протягом трьох днів\nпісля надходження заяви від суб'єкта ринку зерна про видачу\nсертифіката якості на партію зерна та продуктів його переробки, що\nзберігаються на зерновому складі, і завершення завантаження\nтранспортного засобу. Якщо після закінчення зазначеного строку не\nбуде прийнято рішення про видачу або відмову у видачі сертифіката\nякості зерна та продуктів його переробки, вважається, що\nсуб'єктові ринку зерна надано такий сертифікат.\nПідставою для відмови у видачі сертифіката якості зерна та\nпродуктів його переробки є:\nподання суб'єктом ринку зерна необхідних документів не в\nповному обсязі;\nневідповідність якості зерна та продуктів його переробки\nдержавним стандартам, крім випадків, коли якість експортного зерна\nта продуктів його переробки відповідає вимогам, що зафіксовані\nсторонами в експортному контракті;\nневідповідність транспортного засобу встановленим вимогам.\nПідставою для анулювання сертифіката якості зерна та\nпродуктів його переробки є невідповідність даних, зазначених у\nсертифікаті, фактичним показникам якості зерна та продуктів його\nпереробки\".\n2. Цей Закон набирає чинності через 30 днів після його\nопублікування.\n\nПрезидент України В.ЮЩЕНКО\n\nм. Київ, 5 лютого 2009 року\nN 925-VI\n\nПро внесення змін до Закону України \"Про зерно та ринок зерна в Україні\"\nЗакон України від 05.02.2009 № 925-VI\n\nПрийняття від 05.02.2009\nПостійна адреса:\nhttps://zakon.rada.gov.ua/go/925-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}