{
  "id": "ua-law-1891-17",
  "type": "statute",
  "title": "Закон України (1891-17)",
  "title_en": "",
  "short_name": "1891-17",
  "status": "in_force",
  "issued_date": "2010-02-16",
  "url": "https://zakon.rada.gov.ua/laws/show/1891-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до Закону України\n\"Про соціальний захист дітей війни\"\nщодо права на стаціонарну медичну допомогу\nв госпіталях ветеранів війни\n( Відомості Верховної Ради України (ВВР), 2010, N 19, ст.150 )\n\nВерховна Рада України п о с т а н о в л я є :\n1. Статтю 5 Закону України \"Про соціальний захист дітей\nвійни\" ( 2195-15 ) (Відомості Верховної Ради України, 2005 р.,\nN 4, ст. 94; 2006 р., NN 9-11, ст. 96, N 19-20, ст. 166; 2008 р.,\nNN 5-8, ст. 78) викласти у такій редакції:\n\" Стаття 5. Пільги дітям війни\nДітям війни надаються такі пільги:\nправо на переважне залишення на роботі при скороченні\nчисельності або штату працівників;\nвикористання чергової відпустки в зручний для них час;\nодержання додаткової відпустки без збереження заробітної плати\nстроком до двох тижнів на рік;\nвиплата допомоги по тимчасовій непрацездатності в розмірі\n100 відсотків середньої заробітної плати незалежно від стажу\nроботи;\nпершочергове відведення земельних ділянок для індивідуального\nжитлового будівництва, садівництва та городництва;\nбезплатний проїзд усіма видами міського пасажирського\nтранспорту, автомобільним транспортом загального користування в\nсільській місцевості, залізничним і водним транспортом приміського\nсполучення та автобусами приміських маршрутів у межах області\n(Автономної Республіки Крим) за місцем проживання;\nправо на 25-відсоткову знижку при платі за користування\nкомунальними послугами (газом, електроенергією тощо) у межах\nсередніх норм споживання;\nдіти війни, які є інвалідами, мають право на стаціонарну\nмедичну допомогу в госпіталях ветеранів війни та у\nвійськово-медичних закладах охорони здоров'я (госпіталях).\nГоспіталізація проводиться при відповідних показаннях та наявності\nвільних місць\".\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 16 лютого 2010 року\nN 1891-VI\n\nПро внесення зміни до Закону України \"Про соціальний захист дітей війни\" щодо права на стаціонарну медичну допомогу в госпіталях ветеранів війни\nЗакон України від 16.02.2010 № 1891-VI\n\nПрийняття від 16.02.2010\nПостійна адреса:\nhttps://zakon.rada.gov.ua/go/1891-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}