{
  "id": "ua-law-196-98",
  "type": "statute",
  "title": "Закон України (196/98-ВР)",
  "title_en": "",
  "short_name": "196/98-ВР",
  "status": "in_force",
  "issued_date": "1998-03-05",
  "url": "https://zakon.rada.gov.ua/laws/show/196/98-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n\n{ Закон втратив чинність на підставі Закону\nN 2849-IX ( 2849-20 ) від 13.12.2022 }\n\nПро внесення змін до Закону України\n\"Про телебачення і радіомовлення\"\n( Відомості Верховної Ради України (ВВР), 1998, N 34, ст.233 )\n\nВерховна Рада України п о с т а н о в л я є :\nI. Внести до Закону України \"Про телебачення і радіомовлення\"\n( 3759-12 ) (Відомості Верховної Ради України, 1994 р., N 10,\nст.43; 1996 р., N 5, ст.18) такі зміни:\n1. Статтю 8 доповнити частиною другою такого змісту:\n\"Не допускається трансляція в ефірних мережах України\nрекламної продукції, за розповсюдження якої не сплачено\nтелерадіоорганізації, що має ліцензію Національної ради України з\nпитань телебачення і радіомовлення на право користування каналами\nмовлення\".\n2. Частини сьому і восьму статті 13 викласти в такій\nредакції:\n\"Державна реєстрація телерадіоорганізацій як суб'єктів\nінформаційної діяльності здійснюється шляхом їх внесення до\nДержавного реєстру телерадіоорганізацій України, що ведеться\nНаціональною радою України з питань телебачення і радіомовлення.\nДержавна реєстрація телерадіоорганізацій як суб'єктів\nгосподарської діяльності здійснюється в порядку, встановленому\nзаконодавством України про державну реєстрацію суб'єктів\nгосподарської діяльності\".\n3. Статтю 22 доповнити частиною третьою такого змісту:\n\"Підприємства зв'язку, що надають послуги зв'язку\nтелерадіоорганізаціям по забезпеченню телерадіомовлення, не можуть\nвідмовити у наданні наявних технічних засобів мовлення і передачі\nсигналу організаціям, які мають ліцензію Національної ради України\nз питань телебачення і радіомовлення на право користування\nканалами мовлення і не мають заборгованості з оплати цієї\nпослуги\".\n4. Статтю 28 доповнити частинами п'ятою та шостою такого\nзмісту:\n\"Телерадіоорганізації та їх керівники або уповноважені ними\nособи не несуть відповідальності за виступи посадових осіб,\nпредставників партій і громадських організацій, кандидатів на пост\nПрезидента України, кандидатів у депутати всіх рівнів та на посади\nсільських, селищних, міських голів під час проведення виборчих\nкампаній та під час підготовки і проведення референдумів, крім\nвипадків трансляції програм, що прямо закликають до повалення\nіснуючого конституційного ладу насильницьким шляхом або\nнеконституційного порушення територіальної цілісності України. Під час проведення виборчих кампаній з моменту оголошення\nдати виборів і під час виборів тимчасове зупинення дії ліцензії на\nправо користування каналами мовлення здійснюється виключно за\nрішенням суду, крім випадків трансляції програм, що прямо\nзакликають до повалення існуючого конституційного ладу\nнасильницьким шляхом або неконституційного порушення\nтериторіальної цілісності України\".\nII. Цей Закон набирає чинності з дня опублікування.\n\nПрезидент України Л.КУЧМА\n\nм. Київ, 5 березня 1998 року\nN 196/98-ВР\n\nПро внесення змін до Закону України \"Про телебачення і радіомовлення\"\nЗакон України від 05.03.1998 № 196/98-ВР\n\nВтрата чинності від 31.03.2023 , підстава — 2849-IX\nПостійна адреса:\nhttps://zakon.rada.gov.ua/go/196/98-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}