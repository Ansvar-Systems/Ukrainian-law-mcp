{
  "id": "ua-law-1685-14",
  "type": "statute",
  "title": "Закон України (1685-14)",
  "title_en": "",
  "short_name": "1685-14",
  "status": "in_force",
  "issued_date": "2000-04-20",
  "url": "https://zakon.rada.gov.ua/laws/show/1685-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо посилення боротьби з незаконним виробництвом\nта обігом спирту етилового, коньячного, плодового,\nалкогольних напоїв та тютюнових виробів\n( Відомості Верховної Ради України (ВВР), 2000, N 30, ст.240 )\n{ Із змінами, внесеними згідно з Кодексами\nN 2341-III ( 2341-14 ) від 05.04.2001, ВВР, 2001, N 25-26,\nст.131\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nЗаконом\nN 5083-VI ( 5083-17 ) від 05.07.2012\nКодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88\nЗаконом\nN 3817-IX ( 3817-20 ) від 18.06.2024 }\n\nЗ метою посилення боротьби з незаконним виробництвом та\nобігом алкогольних напоїв і тютюнових виробів та порушеннями вимог\nчинного законодавства з цього питання, створення ефективної\nсистеми контролю за виробництвом та обігом на території України\nспирту етилового, коньячного, плодового, алкогольних напоїв та\nтютюнових виробів Верховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Закону\nN 3817-IX ( 3817-20 ) від 18.06.2024 }\n\n{ Пункт 2 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 3 розділу I втратив чинність на підставі Закону\nN 5083-VI ( 5083-17 ) від 05.07.2012 }\n\n{ Пункт 4 втратив чинність на підставі Кодексу N 2341-III\n( 2341-14 ) від 05.04.2001 }\n\n{ Пункт 5 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n6. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити Кодекс статтями 156-2, 177-2 такого змісту:\n\" Стаття 156-2. Порушення встановленого порядку промислової\nпереробки, зберігання, транспортування або\nзнищення конфіскованих спирту, алкогольних\nнапоїв чи тютюнових виробів\nПорушення встановленого порядку промислової переробки,\nзберігання, транспортування або знищення конфіскованих спирту\nетилового, коньячного та плодового, алкогольних напоїв чи\nтютюнових виробів -\nтягне за собою накладення штрафу на посадових осіб від\nдвадцяти до п'ятдесяти неоподатковуваних мінімумів доходів\nгромадян\";\n\" Стаття 177-2. Виготовлення, придбання, зберігання або\nреалізація фальсифікованих алкогольних напоїв\nабо тютюнових виробів\nВиготовлення, придбання або зберігання з метою реалізації\nфальсифікованих алкогольних напоїв чи тютюнових виробів, а так\nсамо виготовлення, придбання або зберігання з метою реалізації або\nвикористання за призначенням обладнання для вироблення\nфальсифікованих алкогольних напоїв чи тютюнових виробів -\nтягнуть за собою накладення штрафу від десяти до п'ятдесяти\nнеоподатковуваних мінімумів доходів громадян з конфіскацією\nфальсифікованих алкогольних напоїв, тютюнових виробів та\nобладнання для їх вироблення.\nРеалізація фальсифікованих алкогольних напоїв чи тютюнових\nвиробів, а так само обладнання для їх вироблення -\nтягне за собою накладення штрафу від двадцяти до ста\nнеоподатковуваних мінімумів доходів громадян з конфіскацією\nфальсифікованих алкогольних напоїв, тютюнових виробів та\nобладнання для їх вироблення\";\n2) статті 156 і 164-5 викласти в такій редакції:\n\" Стаття 156. Порушення правил торгівлі алкогольними\nнапоями і тютюновими виробами\nРоздрібна або оптова, включаючи імпорт або експорт, торгівля\nспиртом етиловим, коньячним або плодовим або роздрібна торгівля\nалкогольними напоями чи тютюновими виробами без наявності ліцензії\nабо без марок акцизного збору чи з підробленими марками цього\nзбору -\nтягне за собою накладення штрафу від двадцяти до ста\nнеоподатковуваних мінімумів доходів громадян з конфіскацією\nпредметів торгівлі та виручки, одержаної від продажу предметів\nторгівлі.\nПорушення працівником підприємства (організації) торгівлі або\nгромадського харчування правил торгівлі алкогольними напоями і\nтютюновими виробами, а саме: торгівля алкогольними напоями або\nтютюновими виробами в не пристосованих для цього приміщеннях або в\nінших місцях, визначених сільськими, селищними, міськими радами як\nтакі, де роздрібна торгівля алкогольними напоями або тютюновими\nвиробами заборонена, -\nтягне за собою накладення штрафу від п'яти до двадцяти\nнеоподатковуваних мінімумів доходів громадян.\nРоздрібна торгівля алкогольними напоями або тютюновими\nвиробами з рук, або в не пристосованих для цього приміщеннях, або\nв інших місцях, визначених сільськими, селищними, міськими радами\nяк такі, де роздрібна торгівля алкогольними напоями або тютюновими\nвиробами заборонена, -\nтягне за собою накладення штрафу від одного до семи\nнеоподатковуваних мінімумів доходів громадян з конфіскацією\nпредметів торгівлі\";\n\" Стаття 164-5. Зберігання або транспортування алкогольних\nнапоїв чи тютюнових виробів, на яких немає\nмарок акцизного збору встановленого зразка\nЗберігання або транспортування алкогольних напоїв чи\nтютюнових виробів, на яких немає належним чином розміщених марок\nакцизного збору, або з підробленими чи фальсифікованими марками\nакцизного збору посадовими особами підприємств-виробників,\nімпортерів і продавців цих товарів -\nтягне за собою накладення штрафу від двадцяти до ста\nнеоподатковуваних мінімумів доходів громадян з конфіскацією таких\nалкогольних напоїв або тютюнових виробів.\nТі самі дії, вчинені особою, яку протягом року було піддано\nстягненню за будь-яке з правопорушень, зазначених у частині першій\nцієї статті, або вчинені у великих розмірах, -\nтягнуть за собою накладення штрафу від ста до трьохсот\nнеоподатковуваних мінімумів доходів громадян з конфіскацією таких\nалкогольних напоїв чи тютюнових виробів.\nНезаконне зберігання марок акцизного збору -\nтягне за собою накладення штрафу від трьох до п'ятнадцяти\nнеоподатковуваних мінімумів доходів громадян з конфіскацією марок\nакцизного збору.\nПримітка. Під великим розміром слід розуміти вартість\nалкогольних напоїв або тютюнових виробів, яка у сто чи більше\nразів перевищує неоподатковуваний мінімум доходів громадян\";\n3) у статті 221 слово і цифри \"статтями 146\" замінити словами\nі цифрами \"статтею 146, частинами першою і третьою статті 156,\nстаттями\", після цифр \"164-3\" доповнити цифрами \"164-5\", а після\nцифр \"173-1\" доповнити цифрами \"177-2\";\n4) у частині першій статті 234-2 слова і цифри \"з\nреалізацією, прийняттям на комісію або зберіганням з метою продажу\nалкогольних напоїв та тютюнових виробів, на яких немає марок\nакцизного збору встановленого зразка (стаття 164-5), а також\"\nвиключити;\n5) у частині першій статті 244-4 слово і цифри \"статті 155,\n156\" замінити словами і цифрами \"стаття 155, частина друга статті\n156\", а цифри \"156-1\" замінити словом і цифрами \"статті 156-1,\n156-2\";\n6) пункт 1 частини першої статті 255 доповнити новим абзацом\nтакого змісту:\n\"органів податкової служби (статті 164-5, 177-2)\";\n7) частину першу статті 265 після цифр \"234-2\" доповнити\nцифрами \"244-4\";\n8) у частині першій статті 294 слова і цифри \"статтями 146\"\nзамінити словами і цифрами \"статтею 146, частинами першою і\nтретьою статті 156, статтями\", після цифр \"164-3\" доповнити\nцифрами \"164-5\", а після цифр \"173-1\" - цифрами \"177-2\".\nII. ПРИКІНЦЕВІ ПОЛОЖЕННЯ\n1. Цей Закон набирає чинності через 45 днів з дня його\nопублікування.\n2. Запропонувати Президенту України і Кабінету Міністрів\nУкраїни привести свої нормативно-правові акти у відповідність з\nцим Законом до набрання ним чинності.\n3. Інші нормативно-правові акти діють у частині, що не\nсуперечить нормам цього Закону.\n4. Кабінету Міністрів України забезпечити виконання норм\nчинного законодавства щодо виробництва спирту етилового виключно\nдержавними підприємствами.\n\nПрезидент України Л.КУЧМА\n\nм. Київ, 20 квітня 2000 року\nN 1685-III\n\nПро внесення змін до деяких законодавчих актів України щодо посилення боротьби з незаконним виробництвом та обігом спирту етилового, коньячного, плодового, алкогольних напоїв та тютюнових виробів\nЗакон України від 20.04.2000 № 1685-III\n\nРедакція від 01.01.2025 , підстава — 3817-IX\nПостійна адреса:\nhttps://zakon.rada.gov.ua/go/1685-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}