{
  "id": "ua-law-3245-20",
  "type": "statute",
  "title": "Закон України (3245-20)",
  "title_en": "",
  "short_name": "3245-20",
  "status": "in_force",
  "issued_date": "2023-07-13",
  "url": "https://zakon.rada.gov.ua/laws/show/3245-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України у сфері електронних комунікацій щодо визначення періоду дії норм та положень, пов’язаних з правовим режимом воєнного стану\n\n(Відомості Верховної Ради (ВВР), 2023, № 84, ст.311)\n\nВерховна Рада України постановляє:\n\nI. Внести зміни до таких законів України:\n\n1. Пункти 4 -1 і 4 -2 розділу VI \"Прикінцеві та перехідні положення\" Закону України \"Про доступ до об’єктів будівництва, транспорту, електроенергетики з метою розвитку електронних комунікаційних мереж\" (Відомості Верховної Ради України, 2017 р., № 11, ст. 101; із змінами, внесеними законами України від 16 грудня 2021 року № 1971-IX, від 12 травня 2022 року № 2254-IX, від 16 серпня 2022 року № 2530-IX) викласти в такій редакції:\n\n\"4 -1 . На період дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року з дня його припинення чи скасування розмір одноразової та/або періодичної плати за доступ до елементів інфраструктури об’єктів доступу становить 1 гривню для замовників доступу до інфраструктури об’єктів доступу - щодо об’єктів, передбачених схемою розміщення тимчасових споруд для життєзабезпечення населення.\n\nТака плата за доступ встановлюється власником без внесення змін до чинного договору з доступу на підставі цього Закону.\n\n4 -2 . Під час дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року з дня його припинення чи скасування надання замовнику доступу до інфраструктури об’єкта доступу здійснюється без розроблення і видачі технічних умов з доступу та проектної документації з доступу\".\n\n2. Пункти 8 -1 і 8 -2 розділу XIX \"Прикінцеві та перехідні положення\" Закону України \"Про електронні комунікації\" від 16 грудня 2020 року № 1089-IX; із змінами, внесеними Законом України від 16 серпня 2022 року № 2529-IX, викласти в такій редакції:\n\n\"8 -1 . Встановити, що:\n\n1) строк дії чинних ліцензій на користування радіочастотним спектром України автоматично продовжується на період дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом шести місяців з дня його припинення чи скасування без дотримання вимог статті 51 цього Закону;\n\n2) строк дії діючих дозволів на користування ресурсом нумерації автоматично продовжується на період дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом шести місяців з дня його припинення чи скасування без дотримання вимог статті 77 цього Закону.\n\n8 -2 . Під час дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом шести місяців з дня його припинення чи скасування виконання користувачами радіочастотного спектра умов ліцензій на користування радіочастотним спектром відтерміновується.\n\nНе пізніш як за один місяць до спливу шестимісячного строку з дня припинення чи скасування воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , регуляторний орган повинен здійснити у встановленому ним порядку оцінку можливості виконання користувачами радіочастотного спектра умов ліцензій.\n\nЗа результатами такої оцінки регуляторний орган приймає рішення про необхідність додаткового відтермінування виконання користувачами радіочастотного спектра умов ліцензій або про відсутність потреби такого додаткового відтермінування. Такому рішенню обов’язково передує проведення консультацій з користувачами радіочастотного спектра.\n\nДодаткове відтермінування встановлюється на один строк для всіх ліцензіатів, які мають ліцензії з однаковими умовами, але не більше ніж на два роки\".\n\n3. Пункт 2 розділу II \"Прикінцеві положення\" Закону України \"Про внесення змін до деяких законів України щодо забезпечення функціонування інформаційно-комунікаційних систем, електронних комунікаційних систем, публічних електронних реєстрів\" від 15 березня 2022 року № 2130-IX викласти в такій редакції:\n\n\"2. Установити, що органам державної влади та органам місцевого самоврядування протягом шести місяців з дня припинення чи скасування правового режиму воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , забезпечити розміщення систем, зберігання резервних копій та ведення публічних електронних реєстрів на території України\".\n\n4. Пункт 2 розділу II \"Прикінцеві положення\" Закону України \"Про внесення змін до Закону України \"Про електронні комунікації\" щодо підвищення ефективності організації роботи постачальників електронних комунікаційних мереж та/або послуг в умовах воєнного стану\" від 3 травня 2022 року № 2240-IX викласти в такій редакції:\n\n\"2. Установити, що під час дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом трьох місяців з дня його припинення чи скасування постачальникам електронних комунікаційних мереж та/або послуг дозволяється використовувати радіообладнання та випромінювальні пристрої, у тому числі ввезені з-за кордону, без дотримання вимог, передбачених розділом X Закону України \"Про електронні комунікації\", за умови забезпечення ними електромагнітної сумісності\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n13 липня 2023 року\n\n№ 3245-IX\n\nПро внесення змін до деяких законів України у сфері електронних комунікацій щодо визначення періоду дії норм та положень, пов'язаних з правовим режимом воєнного стану\nЗакон України від 13.07.2023 № 3245-IX\n\nПрийняття від 13.07.2023\nПостійна адреса:\nhttps://zakon.rada.gov.ua/go/3245-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}