{
  "id": "ua-law-1630-18",
  "type": "statute",
  "title": "Закон України (1630-18)",
  "title_en": "",
  "short_name": "1630-18",
  "status": "in_force",
  "issued_date": "2014-08-12",
  "url": "https://zakon.rada.gov.ua/laws/show/1630-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про боротьбу з тероризмом\" щодо превентивного затримання у районі проведення антитерористичної операції осіб, причетних до терористичної діяльності, на строк понад 72 години\n\n(Відомості Верховної Ради (ВВР), 2014, № 39, ст.2007)\n\nВерховна Рада України постановляє :\n\nI. Внести до Закону України \"Про боротьбу з тероризмом\" (Відомості Верховної Ради України, 2003 р., № 25, ст. 180 із наступними змінами) такі зміни:\n\n1. Статтю 14 після частини другої доповнити новою частиною такого змісту:\n\n\"З метою захисту громадян, держави і суспільства від терористичних загроз у районі проведення довготривалої антитерористичної операції, як виняток, з урахуванням особливостей, встановлених цим Законом, може здійснюватися превентивне затримання осіб, причетних до терористичної діяльності, на строк понад 72 години, але не більше ніж на 30 діб\".\n\nУ зв’язку з цим частини третю - четверту вважати відповідно частинами четвертою - п’ятою.\n\n2. Доповнити статтею 15 -1 такого змісту:\n\n\" Стаття 15 -1 . Особливості превентивного затримання у районі проведення антитерористичної операції осіб, причетних до терористичної діяльності\n\nДля відвернення терористичних загроз у районі проведення антитерористичної операції відповідно до кримінального процесуального законодавства України з урахуванням особливостей, встановлених цим Законом, може здійснюватися превентивне затримання осіб, причетних до терористичної діяльності, на строк понад 72 години.\n\nГраничний строк превентивного затримання не може перевищувати 30 діб.\n\nПідставою для превентивного затримання є наявність обґрунтованої підозри у вчиненні особою терористичної діяльності.\n\nПревентивне затримання здійснюється за вмотивованим рішенням начальника Головного управління (управління) Служби безпеки України або начальника Головного управління (управління) Міністерства внутрішніх справ України в Автономній Республіці Крим, у відповідній області, містах Києві та Севастополі за згодою прокурора та без ухвали слідчого судді, суду.\n\nКопія рішення про превентивне затримання особи, причетної до терористичної діяльності, на строк понад 72 години невідкладно надається затриманій особі, а також негайно направляється до слідчого судді, суду відповідної юрисдикції разом із клопотанням про обрання належного запобіжного заходу стосовно відповідної особи.\n\nПревентивне затримання особи не може продовжуватися після розгляду слідчим суддею, судом клопотання про обрання належного запобіжного заходу стосовно цієї особи\".\n\nII. Цей Закон набирає чинності з дня його опублікування.\n\nПрезидент України\n\nП.ПОРОШЕНКО\n\nм. Київ\n\n12 серпня 2014 року\n\n№ 1630-VII\n\nПро внесення змін до Закону України \"Про боротьбу з тероризмом\" щодо превентивного затримання у районі проведення антитерористичної операції осіб, причетних до терористичної діяльності, на строк понад 72 години\nЗакон України від 12.08.2014 № 1630-VII\n\nПрийняття від 12.08.2014\nПостійна адреса:\nhttps://zakon.rada.gov.ua/go/1630-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}