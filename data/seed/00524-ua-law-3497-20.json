{
  "id": "ua-law-3497-20",
  "type": "statute",
  "title": "Закон України (3497-20)",
  "title_en": "",
  "short_name": "3497-20",
  "status": "in_force",
  "issued_date": "2023-11-22",
  "url": "https://zakon.rada.gov.ua/laws/show/3497-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про фінансові механізми стимулювання експортної діяльності\" щодо страхування інвестицій в Україні від воєнних ризиків\n\n(Відомості Верховної Ради (ВВР), 2023, № 134, ст.788)\n\nВерховна Рада України постановляє:\n\nI. Внести до Закону України \"Про фінансові механізми стимулювання експортної діяльності\" (Відомості Верховної Ради України, 2017 р., № 4, ст. 43 із наступними змінами) такі зміни:\n\n1. Частину другу статті 1 викласти в такій редакції:\n\n\"2. Терміни \"відповідальний актуарій\" , \"перестрахування\" , \"перестрахувальник\" , \"страхувальник\" , \"страхування\" , \"страховий ризик\" , \"страховий випадок\" , \"страхова сума\" , \"страхова виплата\" , \"страховий тариф\" , \"страхова премія\" вживаються в цьому Законі у значеннях, наведених у Законі України \"Про страхування\".\n\nТерміни \"ділова репутація\" , \"заходи раннього втручання\" , \"істотна участь\" , \"керівник\" , \"комплаєнс\" , \"конфлікт інтересів\" , \"структура власності юридичної особи\" , \"афілійована особа\" , \"споріднена особа\" , \"система внутрішнього контролю\" , \"фінансова установа\" вживаються в цьому Законі у значеннях, наведених у Законі України \"Про фінансові послуги та фінансові компанії\".\n\n2. Частину другу статті 2 після абзацу першого доповнити новим абзацом такого змісту:\n\n\"ЕКА здійснює діяльність із страхування відповідно до вимог Закону України \"Про страхування\" з урахуванням особливостей, встановлених цим Законом\".\n\nУ зв’язку з цим абзац другий вважати абзацом третім.\n\n3. У частині другій статті 3:\n\n1) пункт 1 після слів \"з державного бюджету\" доповнити словами \"або з інших джерел, передбачених законом\";\n\n2) доповнити пунктом 4 такого змісту:\n\n\"4) надання міжнародними та іноземними фінансовими організаціями, урядами іноземних держав, іноземними банками та експортними агентствами гарантій для забезпечення виконання боргових зобов’язань ЕКА\".\n\n4. У частині другій статті 4:\n\n1) після абзацу другого доповнити новим абзацом такого змісту:\n\n\"захист українських експортерів від ризику фінансових втрат, пов’язаних з інвестиціями у створення об’єктів та інфраструктури, необхідних для розвитку переробної промисловості та експорту товарів (робіт, послуг) українського походження, шляхом страхування, перестрахування\".\n\nУ зв’язку з цим абзаци третій - шостий вважати відповідно абзацами четвертим - сьомим;\n\n2) абзац сьомий викласти в такій редакції:\n\n\"співпраця з міжнародними та іноземними фінансовими організаціями, урядами іноземних держав, іноземними банками та експортними агентствами, у тому числі для акумуляції міжнародної фінансової допомоги, забезпечення зростання експорту та економіки України, виконання боргових зобов’язань ЕКА\".\n\n5. У статті 5 :\n\n1) абзац дев’ятий частини третьої після слова \"актуарієм\" доповнити словами \"відповідальним актуарієм\";\n\n2) частину восьму викласти в такій редакції:\n\n\"8. ЕКА з метою здійснення актуарної функції (розрахунку технічних резервів, забезпечення адекватності та прийнятності методологій і моделей у розрахунку технічних резервів, перевірки адекватності та прийнятності механізмів і умов перестрахування, складення актуарного звіту) зобов’язане мати у штаті або залучити на договірних умовах актуарія, авторизованого Національним банком України у порядку, встановленому законодавством, як актуарія, який може виконувати обов’язки відповідального актуарія\".\n\n6. У статті 6 :\n\n1) у частині першій:\n\nпункти 1 і 4 викласти в такій редакції:\n\n\"1) страхування та перестрахування експортних кредитів, а також страхування та перестрахування від воєнних та/або політичних ризиків кредитів українських суб’єктів господарювання, пов’язаних з інвестиціями у створення об’єктів та інфраструктури, необхідних для розвитку переробної промисловості та експорту товарів (робіт, послуг) українського походження\";\n\n\"4) страхування та перестрахування прямих інвестицій з України, а також страхування та перестрахування прямих інвестицій в Україну від воєнних та/або політичних ризиків\";\n\nдоповнити абзацом тринадцятим такого змісту:\n\n\"Кабінет Міністрів України за погодженням із Національним банком України визначає перелік воєнних та політичних ризиків, а також умови та порядок страхування (перестрахування) таких ризиків при здійсненні ЕКА видів діяльності, визначених цією частиною\";\n\n2) після частини третьої доповнити новою частиною такого змісту:\n\n\"4. На діяльність ЕКА із страхування та перестрахування не поширюються вимоги Закону України \"Про страхування\" щодо врегулювання переддоговірних відносин та розкриття інформації клієнтам до укладення договору страхування\".\n\nУ зв’язку з цим частини четверту - восьму вважати відповідно частинами п’ятою - дев’ятою;\n\n3) у частині сьомій слова \"виплати відшкодування\" замінити словами \"обов’язку здійснення страхової виплати\";\n\n4) у частині дев’ятій слова \"Страхування прямих інвестицій\" замінити словами \"Страхування ЕКА прямих інвестицій\".\n\n7. У статті 7 :\n\n1) абзац четвертий частини першої викласти в такій редакції:\n\n\"кошти, надані міжнародними та іноземними фінансовими організаціями, урядами іноземних держав, іноземними банками на поворотній або безповоротній основі\";\n\n2) у частині другій слова \"міжнародних організацій\" замінити словами \"міжнародних та іноземних фінансових організацій, урядів іноземних держав, іноземних банків\".\n\n8. У назві та частині дев’ятій статті 11 слова \"державної фінансової підтримки\" замінити словами \"державної та іншої фінансової підтримки\".\n\nII. Прикінцеві положення\n\n1. Цей Закон набирає чинності з 1 січня 2024 року, крім пункту 2 цього розділу, який набирає чинності з дня, наступного за днем опублікування цього Закону.\n\n2. Кабінету Міністрів України у тримісячний строк з дня опублікування цього Закону:\n\nзабезпечити прийняття за погодженням із Національним банком України нормативно-правового акта, що визначає перелік воєнних та політичних ризиків, а також умови та порядок страхування (перестрахування) таких ризиків при здійсненні видів діяльності Експортно-кредитного агентства;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n22 листопада 2023 року\n\n№ 3497-IX\n\nПро внесення змін до Закону України \"Про фінансові механізми стимулювання експортної діяльності\" щодо страхування інвестицій в Україні від воєнних ризиків\nЗакон України від 22.11.2023 № 3497-IX\n\nПрийняття від 22.11.2023\nПостійна адреса:\nhttps://zakon.rada.gov.ua/go/3497-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}