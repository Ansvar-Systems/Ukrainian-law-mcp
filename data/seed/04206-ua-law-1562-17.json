{
  "id": "ua-law-1562-17",
  "type": "statute",
  "title": "Закон України (1562-17)",
  "title_en": "",
  "short_name": "1562-17",
  "status": "in_force",
  "issued_date": "2009-06-25",
  "url": "https://zakon.rada.gov.ua/laws/show/1562-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про стимулювання розвитку регіонів\"\n( Відомості Верховної Ради України (ВВР), 2009, N 51, ст.756 )\n\nВерховна Рада України п о с т а н о в л я є :\n1. Внести до Закону України \"Про стимулювання розвитку\nрегіонів\" ( 2850-15 ) (Відомості Верховної Ради України, 2005 р.,\nN 51, ст. 548) такі зміни:\n1) у статті 1:\nабзац четвертий викласти в такій редакції:\n\"депресивна територія - регіон чи його частина (район, місто\nобласного, республіканського в Автономній Республіці Крим\nзначення), що визнаються депресивними за умов та у порядку,\nвизначених цим Законом\";\nдоповнити абзацами п'ятим та шостим такого змісту:\n\"промисловий район - район, в якому частка зайнятих у\nпромисловості перевищує частку зайнятих у сільському господарстві,\nа також райони, на території яких розташовані закриті або\nперебувають у стадії закриття вугледобувні та вуглепереробні\nпідприємства;\nсільський район - район, в якому частка зайнятих у сільському\nгосподарстві перевищує частку зайнятих у промисловості\";\n2) статті 6 та 9 викласти в такій редакції:\n\" Стаття 6. Депресивна територія\nДепресивні території поділяються на такі групи:\nрегіон;\nпромисловий район;\nсільський район;\nмісто обласного, республіканського в Автономній Республіці\nКрим значення.\nТериторії надається статус депресивної з метою створення\nправових, економічних та організаційних засад для вжиття органами\nдержавної влади та органами місцевого самоврядування особливих\nзаходів для стимулювання розвитку таких територій\";\n\" Стаття 9. Соціально-економічні показники розвитку\nтериторії, за якими вона може бути визнана\nдепресивною\nТериторія може бути визнана депресивною в порядку,\nвстановленому статтею 10 цього Закону, у разі якщо\nсоціально-економічні показники її розвитку відповідають одночасно\nвсім умовам, визначеним відповідним пунктом частини другої цієї\nстатті для такої групи територій.\nДепресивним може бути визнано:\n1) регіон, в якому протягом останніх п'яти років середній\nпоказник обсягу валового регіонального продукту (до 2004 року -\nобсягу валової доданої вартості) на одну особу є найнижчим;\n2) промисловий район, в якому протягом останніх трьох років\nрівень зареєстрованого безробіття та частка зайнятих у\nпромисловості є значно вищими, а обсяг реалізованої промислової\nпродукції (робіт, послуг) на одну особу та рівень середньомісячної\nзаробітної плати є значно нижчими за відповідні середні показники\nрозвитку територій цієї групи;\n3) сільський район, в якому протягом останніх трьох років\nщільність сільського населення, коефіцієнт природного приросту\nнаселення, рівень середньомісячної заробітної плати та обсяг\nреалізованої сільськогосподарської продукції (робіт, послуг) на\nодну особу є значно нижчими, а частка зайнятих у сільському\nгосподарстві є значно вищою за відповідні середні показники\nрозвитку територій цієї групи;\n4) місто обласного, республіканського в Автономній Республіці\nКрим значення, в якому протягом останніх трьох років рівень\nзареєстрованого, зокрема довготривалого, безробіття є значно\nвищим, а рівень середньомісячної заробітної плати є значно нижчим\nза відповідні середні показники розвитку територій цієї групи.\nГраничні рівні відхилення соціально-економічних показників\nрозвитку територій, передбачених пунктами 2-4 частини другої цієї\nстатті, від середніх показників розвитку територій відповідних\nгруп визначаються Кабінетом Міністрів України\";\n3) частини першу та другу статті 10 після слова \"обласного\"\nдоповнити словами \"республіканського в Автономній Республіці\nКрим\".\n2. Цей Закон набирає чинності з 1 січня 2010 року.\n\nПрезидент України В.ЮЩЕНКО\n\nм. Київ, 25 червня 2009 року\nN 1562-VI\n\nПро внесення змін до Закону України \"Про стимулювання розвитку регіонів\"\nЗакон України від 25.06.2009 № 1562-VI\n\nПрийняття від 25.06.2009\nПостійна адреса:\nhttps://zakon.rada.gov.ua/go/1562-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}