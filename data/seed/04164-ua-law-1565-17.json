{
  "id": "ua-law-1565-17",
  "type": "statute",
  "title": "Закон України (1565-17)",
  "title_en": "",
  "short_name": "1565-17",
  "status": "in_force",
  "issued_date": "2009-11-17",
  "url": "https://zakon.rada.gov.ua/laws/show/1565-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо деяких законів України\nщодо впорядкування питань соціального\nзахисту населення, яке проживає на території\nзони спостереження підприємств з видобування\nі переробки уранових руд, ядерних установок\nі об'єктів, призначених для поводження\nз радіоактивними відходами\n( Відомості Верховної Ради України (ВВР), 2010, N 1, ст.3 )\n{ Щодо визнання неконституційними окремих положень див.\nРішення Конституційного Суду\nN 14-рп/2010 ( v014p710-10 ) від 20.05.2010 }\n{ Із змінами, внесеними згідно з Кодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nЗаконом\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про використання ядерної енергії та\nрадіаційну безпеку\" ( 39/95-ВР ) (Відомості Верховної Ради\nУкраїни, 1995 р., N 12, ст. 81; 1997 р., N 4, ст. 20; 1998 р.,\nN 11-12, ст. 50; 1999 р., N 34, ст. 274; 2000 р., N 9, ст. 68,\nN 30, ст. 236; 2003 р., N 29, ст. 236, N 37, ст. 307; 2004 р.,\nN 6, ст. 38, N 19, ст. 257, N 46, ст. 511; 2005 р., N 1, ст. 10,\nN 27, ст. 362; 2006 р., N 49, ст. 486; 2008 р., N 52, ст. 394;\n2009 р., N 5, ст. 8, N 40, ст. 579 ):\n1) у частині першій статті 1:\nабзац двадцять п'ятий виключити;\nдоповнити абзацом такого змісту:\n\"монофункціональні міста - супутники ядерних установок та\nпідприємств з видобування і переробки уранових руд -\nадміністративно-територіальні одиниці, спеціалізація праці\nнаселення в яких визначається підприємствами, що експлуатують\nядерні установки та уранові об'єкти\";\n2) статтю 12 викласти в такій редакції:\n\" Стаття 12. Соціально-економічні умови проживання та праці\nгромадян у місцях розміщення підприємств\nз видобування і переробки уранових руд, ядерних\nустановок і об'єктів, призначених для поводження\nз радіоактивними відходами\n\nНаселення територій, на яких розміщуються підприємства з\nвидобування і переробки уранових руд, ядерні установки, об'єкти,\nпризначені для поводження з радіоактивними відходами, має право на\nсоціально-економічну компенсацію ризику від їх діяльності, у тому\nчислі на:\nвикористання частини коштів, що інвестуються в будівництво\nпідприємства з видобування і переробки уранових руд, ядерних\nустановок і об'єктів, призначених для поводження з радіоактивними\nвідходами, на будівництво об'єктів соціального призначення;\nстворення та підтримання у справному стані спеціальної\nсоціальної інфраструктури, у тому числі захисних споруд, що\nвикористовуються під час аварій, забезпечення препаратами\nстабільного йоду;\nпільги з оплати за спожиту електричну енергію за тарифом, що\nвстановлюється відповідно до Закону України \"Про\nелектроенергетику\" ( 575/97-ВР ) для населення, яке постійно\nпроживає в 30-кілометровій зоні атомних електростанцій;\nвиконання заходів з поліпшення умов проживання та праці\nгромадян, які мешкають на означених територіях, за процедурами,\nвстановленими Кабінетом Міністрів України.\nСоціально-економічна компенсація ризику від діяльності\nоб'єктів, призначених для поводження з радіоактивними відходами,\nздійснюється за рахунок коштів Державного фонду поводження з\nрадіоактивними відходами відповідно до порядку, встановленого\nКабінетом Міністрів України.\nНапрями та порядок надання соціально-економічної компенсації\nризику, а також визначення адміністративно-територіальних одиниць,\nна які поширюються заходи соціально-економічної компенсації\nризику, встановлюються Кабінетом Міністрів України окремо для\nкожного ліцензіата.\nСоціально-економічна компенсація ризику здійснюється в межах\nкоштів, отриманих від ліцензіата, і може бути використана тільки\nдля фінансування адміністративно-територіальних одиниць, на\nтериторію яких поширюється зона спостереження, на якій можливий\nвплив відповідних об'єктів ліцензіата\";\n3) доповнити статтями 12-1 та 12-2 такого змісту:\n\" Стаття 12-1. Порядок визначення і сплати збору\nна соціально-економічну компенсацію ризику\nнаселення, яке проживає на території\nзони спостереження\nФінансування заходів соціально-економічної компенсації ризику\nнаселення, яке проживає на території зони спостереження,\nздійснюється із спеціального фонду Державного бюджету України за\nрахунок збору на соціально-економічну компенсацію ризику\nнаселення, яке проживає на території зони спостереження.\nПлатниками збору на соціально-економічну компенсацію ризику\nнаселення, яке проживає на території зони спостереження, є\nпідприємства з видобування і переробки уранових руд, експлуатуючі\nорганізації (оператори) ядерних установок, а також підприємства,\nякі є замовниками будівництва таких установок (об'єктів).\nПерерахування коштів збору на фінансування заходів\nсоціально-економічної компенсації ризику населення здійснюється\nплатником збору щомісячно відповідно до порядку, встановленого\nКабінетом Міністрів України.\nЕксплуатуючі організації (оператори) ядерних установок\nсплачують збір на соціально-економічну компенсацію ризику\nнаселення, яке проживає на території зони спостереження, в таких\nрозмірах:\nодин відсоток обсягу реалізації електроенергії, що\nвиробляється на атомних електростанціях України, за відповідний\nперіод (без урахування ПДВ);\nза зберігання відпрацьованого ядерного палива у\nспеціалізованих сховищах - у розмірі, встановленому Кабінетом\nМіністрів України, що визначається як величина відрахувань за\nодиницю відпрацьованого ядерного палива, що передається на\nзберігання.\nОбсяг відрахувань експлуатуючої організації (оператора) на\nсоціально-економічну компенсацію ризику населення, яке проживає на\nтериторії зони спостереження, враховується при визначенні тарифу\nна електроенергію.\nПідприємства з видобування і переробки уранових руд сплачують\nзбір на соціально-економічну компенсацію ризику населення, яке\nпроживає на території зони спостереження, у розмірі, встановленому\nКабінетом Міністрів України, що визначається як величина\nвідрахувань за одиницю реалізованої кінцевої продукції (без\nурахування ПДВ).\nОбсяг відрахувань підприємств з видобування і переробки\nуранових руд на соціально-економічну компенсацію ризику населення,\nяке проживає на території зони спостереження, враховується при\nвизначенні ціни кінцевої продукції.\nРозмір збору на соціально-економічну компенсацію ризику\nнаселення, яке проживає на території зони спостереження, при\nбудівництві нових підприємств з видобування і переробки уранових\nруд, ядерних установок встановлюється Кабінетом Міністрів України\nокремо для кожного об'єкта на підставі пропозицій органів\nмісцевого самоврядування та місцевих органів виконавчої влади за\nпогодженням із замовником будівництва. Зазначені кошти\nвраховуються в кошторисі будівництва нових об'єктів. Перерахування\nздійснюється пропорційно до освоєних капітальних інвестицій.\nСтаття 12-2. Порядок і умови використання коштів збору\nна соціально-економічну компенсацію ризику\nнаселення, яке проживає на території зони\nспостереження\nКошти від збору на соціально-економічну компенсацію ризику\nнаселення, яке проживає на території зони спостереження,\nспрямовуються у вигляді субвенції із спеціального фонду Державного\nбюджету України до спеціальних фондів бюджетів обласних, районних,\nміських рад монофункціональних міст - супутників ядерних установок\nі підприємств з видобування і переробки уранових руд, на територію\nяких поширюються відповідні зони спостереження платників збору, і\nрозподіляються між цими бюджетами у такому співвідношенні:\nобласні бюджети - 30 відсотків;\nбюджети районів та міст обласного підпорядкування зон\nспостереження (за винятком монофункціональних міст - супутників\nядерних установок і підприємств з видобування і переробки уранових\nруд) - 55 відсотків;\nбюджети монофункціональних міст - супутників ядерних\nустановок і підприємств з видобування і переробки уранових руд -\n15 відсотків.\nРозподіл коштів збору між спеціальними фондами бюджетів\nобласних, районних та міських рад міст обласного підпорядкування\nздійснюється з урахуванням питомої ваги чисельності населення, яке\nпроживає в зонах спостереження цих адміністративно-територіальних\nодиниць, та пропорційно до обсягу товарної продукції підприємств\nліцензіата, розташованого на відповідній території, у порядку,\nвстановленому Кабінетом Міністрів України.\nВикористання коштів на фінансування заходів щодо\nсоціально-економічної компенсації ризику із спеціальних фондів\nмісцевих бюджетів здійснюється виключно за напрямами і в порядку,\nвстановленими Кабінетом Міністрів України.\nКонтроль за цільовим використанням коштів на фінансування\nзаходів соціально-економічної компенсації ризику місцевими\nорганами державної влади та органами місцевого самоврядування\nздійснюється відповідно до закону.\nОбласні, районні та міські ради щоквартально звітують перед\nнаселенням про використання коштів соціально-економічної\nкомпенсації ризику із спеціальних фондів відповідних місцевих\nбюджетів шляхом публікації звітів у періодичних виданнях органів\nмісцевого самоврядування\".\n\n{ Пункт 2 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 3 розділу I втратив чинність на підставі Закону\nN 2019-VIII ( 2019-19 ) від 13.04.2017 }\n\nII. Прикінцеві положення\n1. Цей Закон набирає чинності з 1 січня 2010 року, крім\nпункту 3 цього розділу, який набирає чинності з дня опублікування\nцього Закону.\n2. Сума коштів, перерахованих платником збору на\nсоціально-економічну компенсацію ризику населення, яке проживає на\nтериторії зони спостереження, відповідно до цього Закону, не\nвраховується при визначенні чистого прибутку такого платника\nзбору, частина якого підлягає відрахуванню до загального фонду\nДержавного бюджету України відповідно до рішення Кабінету\nМіністрів України.\n3. Кабінету Міністрів України у тримісячний термін з дня\nопублікування цього Закону:\n{ Положення абзацу другого пункту 3 розділу II втратило\nчинність в частині доручення Кабінету Міністрів України прийняти\nнормативно-правові акти щодо порядку визначення розмірів\nвідрахувань та порядку перерахування коштів збору на\nсоціально-економічну компенсацію ризику населення, яке проживає на\nтериторії зони спостереження, як таке, що є неконституційним, на\nпідставі Рішення Конституційного Суду N 14-рп/2010 ( v014p710-10 )\nвід 20.05.2010 } забезпечити прийняття нормативно-правових актів щодо\nвизначення напрямів та порядку надання соціально-економічної\nкомпенсації ризику, порядку визначення розмірів відрахувань та\nпорядку перерахування коштів збору на соціально-економічну\nкомпенсацію ризику населення, яке проживає на території зони\nспостереження;\nпривести свої нормативно-правові акти у відповідність із цим\nЗаконом.\n\nПрезидент України В.ЮЩЕНКО\n\nм. Київ, 17 листопада 2009 року\nN 1565-VI\n\nПро внесення змін до деяких законів України щодо впорядкування питань соціального захисту населення, яке проживає на території зони спостереження підприємств з видобування і переробки уранових руд, ядерних установок і об'єктів, призначених для поводження з радіоактивними відходами\nЗакон України від 17.11.2009 № 1565-VI\n\nРедакція від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/1565-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}