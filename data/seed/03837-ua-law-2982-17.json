{
  "id": "ua-law-2982-17",
  "type": "statute",
  "title": "Закон України (2982-17)",
  "title_en": "",
  "short_name": "2982-17",
  "status": "in_force",
  "issued_date": "2011-02-03",
  "url": "https://zakon.rada.gov.ua/laws/show/2982-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про судоустрій і статус суддів\"\nщодо спеціальної підготовки кандидатів на посаду судді\n( Відомості Верховної Ради України (ВВР), 2011, N 33, ст.333 )\n\nВерховна Рада України п о с т а н о в л я є :\n1. Внести до Закону України \"Про судоустрій і статус суддів\"\n( 2453-17 ) (Відомості Верховної Ради України, 2010 р., NN 41-45,\nст. 529; 2011 р., N 18, ст. 124, N 29, ст. 272) такі зміни:\n1) у частині першій статті 66:\nу пункті 1 слова \"та \"Урядовий кур'єр\" замінити словами \"або\n\"Урядовий кур'єр\";\nу пункті 5 слова \"у спеціалізованому юридичному вищому\nнавчальному закладі четвертого рівня акредитації\" виключити;\nпункт 6 виключити;\n2) частини першу і другу статті 69 викласти в такій редакції:\n\"1. Спеціальна підготовка кандидата на посаду судді включає\nтеоретичне та практичне навчання за денною (очною) чи заочною\nформою. Організація спеціальної підготовки здійснюється\nНаціональною школою суддів України.\n2. Програма, навчальний план та порядок проходження\nспеціальної підготовки, а також перелік юридичних вищих навчальних\nзакладів, які здійснюватимуть підготовку кандидатів на посаду\nсудді, затверджуються Вищою кваліфікаційною комісією суддів\nУкраїни\";\n3) пункт 1 частини першої статті 82 викласти в такій\nредакції:\n\"1) організацію спеціальної підготовки кандидатів на посаду\nсудді\";\n4) частину першу статті 91 доповнити пунктом 6-1 такого\nзмісту:\n\"6-1) затверджує відповідно до критеріїв, визначених у\nположенні про порядок проходження спеціальної підготовки\nкандидатів на посаду судді, перелік юридичних вищих навчальних\nзакладів, які здійснюватимуть таку підготовку\";\n5) абзац четвертий пункту 1 розділу XII \"Прикінцеві\nположення\" викласти в такій редакції:\n\"частини першої статті 65, пунктів 5, 7 частини першої\nстатті 66, статті 69, частини першої статті 70 цього Закону в\nчастині необхідності проходження кандидатом на посаду судді\nспеціальної підготовки у процесі призначення на посаду судді\nвперше, які вводяться в дію з дня прийняття Вищою кваліфікаційною\nкомісією суддів України рішення про перший добір кандидатів на\nпосаду судді для проходження ними спеціальної підготовки\";\n6) пункт 7 розділу XIII \"Перехідні положення\" доповнити\nабзацами шостим та сьомим такого змісту:\n\"Кандидати на посаду судді, які склали кваліфікаційний іспит\nдо набрання чинності цим Законом, але не рекомендовані на посаду\nсудді у зв'язку з відсутністю вакантних посад, призначаються на\nпосаду судді у порядку, встановленому статтею 66 цього Закону.\nПризначення на посаду судді вперше кандидатів, які подали\nзаяву про участь у доборі на посаду судді після набрання чинності\nцим Законом та які до дня повного введення в дію положень частини\nпершої статті 65, пунктів 5, 7 частини першої статті 66,\nстатті 69, частини першої статті 70 цього Закону пройшли стадію,\nвизначену пунктом 8 частини першої статті 66 цього Закону,\nздійснюється без проходження ними спеціальної підготовки\".\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 3 лютого 2011 року\nN 2982-VI\n\nПро внесення змін до Закону України \"Про судоустрій і статус суддів\" щодо спеціальної підготовки кандидатів на посаду судді\nЗакон України від 03.02.2011 № 2982-VI\n\nПрийняття від 03.02.2011\nПостійна адреса:\nhttps://zakon.rada.gov.ua/go/2982-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}