{
  "id": "ua-law-2868-20",
  "type": "statute",
  "title": "Закон України (2868-20)",
  "title_en": "",
  "short_name": "2868-20",
  "status": "in_force",
  "issued_date": "2023-01-12",
  "url": "https://zakon.rada.gov.ua/laws/show/2868-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо впорядкування державних соціальних стандартів та державних соціальних нормативів надання послуг у сфері фізичної культури і спорту\n\n(Відомості Верховної Ради України (ВВР), 2023, № 58, ст.177)\n\nВерховна Рада України постановляє:\n\nI. Внести зміни до таких законів України:\n\n1. Статтю 14 Закону України \"Про державні соціальні стандарти та державні соціальні гарантії\" (Відомості Верховної Ради України, 2000 р., № 48, ст. 409) викласти в такій редакції:\n\n\" Стаття 14. Державні соціальні нормативи надання послуг у сфері фізичної культури і спорту\n\nДо державних соціальних нормативів надання послуг у сфері фізичної культури і спорту включаються:\n\nперелік, мінімальні нормативи витрат (фінансування) та обсяг надання послуг у сфері фізичної культури і спорту, у тому числі безоплатних та пільгових послуг;\n\nпоказники доступності та якості надання послуг у сфері фізичної культури і спорту, зокрема безоплатних та пільгових, у тому числі для осіб з інвалідністю;\n\nнормативи забезпечення населення закладами фізичної культури і спорту та спортивними спорудами, зокрема з можливістю доступу до них осіб з інвалідністю\".\n\n2. У Законі України \"Про фізичну культуру і спорт\" (Відомості Верховної Ради України, 2010 р., № 7, ст. 50 із наступними змінами):\n\n1) статтю 4 доповнити абзацом сімнадцятим такого змісту:\n\n\"забезпечення дотримання державних соціальних стандартів у сфері фізичної культури і спорту\";\n\n2) доповнити статтею 7 -1 такого змісту:\n\n\" Стаття 7 -1 . Державні соціальні стандарти у сфері фізичної культури і спорту\n\nДержавні соціальні стандарти у сфері фізичної культури і спорту розробляються та затверджуються відповідно до закону\";\n\n3) у тексті Закону слова \"фізкультурно-спортивні послуги\" в усіх відмінках замінити словами \"послуги у сфері фізичної культури і спорту\" у відповідному відмінку.\n\n3. В абзаці чотирнадцятому частини другої статті 15 Закону України \"Про оренду державного та комунального майна\" (Відомості Верховної Ради України, 2020 р., № 4, ст. 25; 2021 р., № 28, ст. 233) слова \"фізкультурно-спортивних послуг\" замінити словами \"послуг у сфері фізичної культури і спорту\".\n\nII. Прикінцеві положення\n\n1. Цей Закон набирає чинності через три місяці з дня його опублікування, крім пункту 2 цього розділу, який набирає чинності з дня опублікування цього Закону.\n\n2 . Кабінету Міністрів України забезпечити введення в дію нормативно-правових актів, що випливають із цього Закону, одночасно з набранням чинності цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n12 січня 2023 року\n\n№ 2868-IX\n\nПро внесення змін до деяких законів України щодо впорядкування державних соціальних стандартів та державних соціальних нормативів надання послуг у сфері фізичної культури і спорту\nЗакон України від 12.01.2023 № 2868-IX\n\nПрийняття від 12.01.2023\nПостійна адреса:\nhttps://zakon.rada.gov.ua/go/2868-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}