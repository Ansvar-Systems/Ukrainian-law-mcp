{
  "id": "ua-law-966-16",
  "type": "statute",
  "title": "Закон України (966-16)",
  "title_en": "",
  "short_name": "966-16",
  "status": "in_force",
  "issued_date": "2007-04-19",
  "url": "https://zakon.rada.gov.ua/laws/show/966-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про\nадміністративні правопорушення, Кримінального\nта Кримінально-процесуального кодексів України\nщодо відповідальності за порушення\nправил радіаційної безпеки\n( Відомості Верховної Ради України (ВВР), 2007, N 32, ст.412 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88 }\n\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ), Кримінального ( 2341-14 )\nта Кримінально-процесуального ( 1001-05 , 1002-05 , 1003-05 )\nкодексів України такі зміни:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\nабзац перший частини першої статті 42-2 викласти в такій\nредакції:\n\"Заготівля, переробка з метою збуту або збут продуктів\nхарчування чи іншої продукції, радіоактивно забруднених понад\nрівні, що допускаються, за відсутності ознак діяння, передбаченого\nКримінальним кодексом України ( 2341-14 )\";\nтекст статті 46-1 викласти в такій редакції:\n\"Порушення вимог режиму радіаційної безпеки у спеціально\nвизначеній зоні радіаційного забруднення, що виражається у\nпроникненні в цю зону без дозволу відповідних органів або\nсамовільному поселенні у ній, або знищенні, пошкодженні чи\nперенесенні знаків радіаційного забруднення або огорожі зазначеної\nзони, -\nтягне за собою накладення штрафу на громадян від двадцяти до\nтридцяти неоподатковуваних мінімумів доходів громадян з\nконфіскацією знарядь вчинення правопорушення і на посадових осіб -\nвід двадцяти п'яти до тридцяти неоподатковуваних мінімумів доходів\nгромадян з конфіскацією знарядь вчинення правопорушення\".\n2. Кримінальний кодекс України ( 2341-14 ) (Відомості\nВерховної Ради України, 2001 р., N 25-26, ст. 131) доповнити\nстаттею 267-1 такого змісту:\n\" Стаття 267-1. Порушення вимог режиму радіаційної безпеки\n1. Переміщення будь-яким способом за межі зони відчуження чи\nзони безумовного (обов'язкового) відселення без надання\nпередбаченого законом дозволу або проведення дозиметричного\nконтролю продуктів харчування рослинного і тваринного походження,\nпромислової або іншої продукції, тварин, риби, рослин або\nбудь-яких інших об'єктів -\nкарається штрафом від п'ятдесяти до вісімдесяти\nнеоподатковуваних мінімумів доходів громадян або обмеженням волі\nна строк від одного до трьох років, або позбавленням волі на той\nсамий строк.\n2. Придбання з метою використання або збуту об'єктів,\nвизначених у частині першій цієї статті, якщо факт їх походження\nіз зони відчуження чи зони безумовного (обов'язкового) відселення\nзаздалегідь відомий винній особі, -\nкарається штрафом від сімдесяти до вісімдесяти п'яти\nнеоподатковуваних мінімумів доходів громадян або обмеженням волі\nна строк від двох до чотирьох років, або позбавленням волі на той\nсамий строк.\n3. Дії, передбачені частиною першою цієї статті, вчинені з\nметою збуту, або збут об'єктів, визначених у частині першій цієї\nстатті, -\nкараються штрафом від сімдесяти п'яти до ста\nнеоподатковуваних мінімумів доходів громадян або обмеженням волі\nна строк від двох до п'яти років, або позбавленням волі на той\nсамий строк.\n4. Дії, передбачені частинами першою, другою або третьою цієї\nстатті, вчинені службовою особою або повторно, а також якщо вони\nспричинили загибель людей або інші тяжкі наслідки, -\nкараються позбавленням волі на строк від трьох до семи\nроків\".\n\n{ Пункт 3 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 19 квітня 2007 року\nN 966-V\n\nПро внесення змін до Кодексу України про адміністративні правопорушення, Кримінального та Кримінально-процесуального кодексів України щодо відповідальності за порушення правил радіаційної безпеки\nЗакон України від 19.04.2007 № 966-V\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/966-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}