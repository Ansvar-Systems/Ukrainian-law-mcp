{
  "id": "ua-law-1069-17",
  "type": "statute",
  "title": "Закон України (1069-17)",
  "title_en": "",
  "short_name": "1069-17",
  "status": "in_force",
  "issued_date": "2009-03-05",
  "url": "https://zakon.rada.gov.ua/laws/show/1069-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 2 Закону України\n\"Про регулювання товарообмінних (бартерних)\nоперацій у галузі зовнішньоекономічної діяльності\"\n( Відомості Верховної Ради України (ВВР), 2009, N 30, ст.415 )\n\nВерховна Рада України п о с т а н о в л я є :\n1. Внести до частини третьої статті 2 Закону України \"Про\nрегулювання товарообмінних (бартерних) операцій у галузі\nзовнішньоекономічної діяльності\" ( 351-14 ) (Відомості Верховної\nРади України, 1999 р., N 5-6, ст. 44; 2000 р., N 48, ст. 416;\n2003 р., N 37, ст. 300) такі зміни:\n1) абзац перший після слів \"центральним органом виконавчої\nвлади з питань економічної політики\" доповнити словом\n\"безоплатно\";\n2) доповнити абзацами такого змісту:\n\"Рішення про видачу або відмову у видачі суб'єкту\nзовнішньоекономічної діяльності України разового індивідуального\nдозволу приймає центральний орган виконавчої влади з питань\nекономічної політики не пізніше ніж через 15 робочих днів після\nподання суб'єктом зовнішньоекономічної діяльності України всіх\nнеобхідних документів.\nПідставами для відмови у видачі разового індивідуального\nдозволу є:\n1) подання суб'єктом зовнішньоекономічної діяльності України\nцентральному органу виконавчої влади з питань економічної політики\nдокументів пізніше ніж за 15 робочих днів до закінчення\nвстановленого цим Законом строку ввезення на митну територію\nУкраїни товарів (виконання робіт, надання послуг), які\nімпортуються за бартерними договорами;\n2) невідповідність поданих документів вимогам, які\nпередбачені порядком, затвердженим Кабінетом Міністрів України;\n3) виявлення в поданих документах недостовірної інформації;\n4) застосування до однієї із сторін зовнішньоекономічного\nдоговору (контракту) спеціальних санкцій згідно із статтею 37\nЗакону України \"Про зовнішньоекономічну діяльність\" ( 959-12 ).\nРішення про анулювання разового індивідуального дозволу може\nбути прийнято на підставах, визначених пунктами 2-4 частини\nтретьої цієї статті.\nРазовий індивідуальний дозвіл анулюється та вважається\nнедійсним з моменту прийняття рішення про його анулювання\nцентральним органом виконавчої влади з питань економічної\nполітики.\nПро відмову у видачі або анулювання разового індивідуального\nдозволу з обґрунтуванням причин заявнику повідомляється в\nписьмовій формі\".\n2. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 5 березня 2009 року\nN 1069-VI\n\nПро внесення змін до статті 2 Закону України \"Про регулювання товарообмінних (бартерних) операцій у галузі зовнішньоекономічної діяльності\"\nЗакон України від 05.03.2009 № 1069-VI\n\nПрийняття від 05.03.2009\nПостійна адреса:\nhttps://zakon.rada.gov.ua/go/1069-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}