{
  "id": "ua-law-1451-17",
  "type": "statute",
  "title": "Закон України (1451-17)",
  "title_en": "",
  "short_name": "1451-17",
  "status": "in_force",
  "issued_date": "2009-06-04",
  "url": "https://zakon.rada.gov.ua/laws/show/1451-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 4495-VI ( 4495-17 ) від 13.03.2012, ВВР, 2012,\nN 44-45, N 46-47, N 48, ст.552 }\nПро внесення змін\nдо деяких законодавчих актів України\nз питань оподаткування послуг\nз міжнародних перевезень пасажирів, багажу\nта вантажів, міжнародних відправлень,\nміжнародного лізингу та міжнародного ремонту товарів\n( Відомості Верховної Ради України (ВВР), 2009, N 43, ст.641 )\n{ Із змінами, внесеними згідно з Кодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Статтю 1 Митного кодексу України ( 92-15 ) (Відомості\nВерховної Ради України, 2002 р., N 38-39, ст. 288) доповнити\nновими пунктами 42-44 такого змісту:\n\"42) міжнародний ремонт - операції з надання послуг з\nусунення недоліків товарів, приведення їх у робочий стан,\nвідновлення ресурсу або характеристик, що не призводять до зміни\nкодів цих товарів згідно з Українською класифікацією товарів\nзовнішньоекономічної діяльності ( 2371а-14 , 2371б-14 , 2371в-14 ,\n2371г-14 );\n43) міжнародне експрес-відправлення - належним чином\nупаковані товари та інші предмети, що переміщуються\n(пересилаються) експрес-перевізником будь-яким видом транспорту\nчерез митний кордон України з метою доставки одержувачу в\nобумовлений сторонами строк. Для цілей оподаткування митом\nміжнародне експрес-відправлення прирівнюється до міжнародного\nпоштового відправлення;\n44) міжнародне поштове відправлення - товари та інші\nпредмети, які класифікуються такими згідно із Законом України \"Про\nпорядок ввезення (пересилання) в Україну, митного оформлення й\nоподаткування особистих речей, товарів та транспортних засобів, що\nввозяться (пересилаються) громадянами на митну територію України\"\n( 2681-14 ), у тому числі за правилами Всесвітнього поштового\nсоюзу\".\n2. У Законі України \"Про Єдиний митний тариф\" ( 2097-12 )\n(Відомості Верховної Ради України, 1992 р., N 19, ст. 259;\n1993 р., N 24, ст. 270):\n1) пункт \"ж\" частини першої статті 19 після слів \"та\nтимчасово\" доповнити словами \"у тому числі з метою ремонту\";\n2) пункт \"а\" статті 20 виключити.\n\n{ Пункт 3 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\nII. Цей Закон набирає чинності з 1 числа місяця, наступного\nза місяцем, на який припадає 30 календарний день з дня його\nопублікування, крім пункту 2 розділу I цього Закону, який набирає\nчинності з 1 числа місяця, наступного за місяцем, на який припадає\n90 календарний день з дня його опублікування.\n\nПрезидент України В.ЮЩЕНКО\n\nм. Київ, 4 червня 2009 року\nN 1451-VI\n\nПро внесення змін до деяких законодавчих актів України з питань оподаткування послуг з міжнародних перевезень пасажирів, багажу та вантажів, міжнародних відправлень, міжнародного лізингу та міжнародного ремонту товарів\nЗакон України від 04.06.2009 № 1451-VI\n\nВтрата чинності від 01.06.2012 , підстава — 4495-VI\nПостійна адреса:\nhttps://zakon.rada.gov.ua/go/1451-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}