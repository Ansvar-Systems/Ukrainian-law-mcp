{
  "id": "ua-law-1142-12",
  "type": "statute",
  "title": "Закон України (1142-12)",
  "title_en": "",
  "short_name": "1142-12",
  "status": "in_force",
  "issued_date": "1991-06-04",
  "url": "https://zakon.rada.gov.ua/laws/show/1142-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Правосуддя в господарських відносинах",
      "content": "Відповідно до Конституції України ( 254к/96-ВР ) правосуддя в\nгосподарських відносинах здійснюється господарським судом.\nГосподарський суд є незалежним органом у вирішенні всіх\nгосподарських спорів, що виникають між юридичними особами,\nдержавними та іншими органами, а також у розгляді справ про\nбанкрутство. ( Частина друга статті 1 із змінами, внесеними\nзгідно із Законом N 96/97-ВР від 20.02.97 )\nСтаття 2. Законодавство, що регулює організацію\nі діяльність господарського суду\nОрганізація і діяльність господарського суду визначаються\nКонституцією України ( 254к/96-ВР ), Законом України \"Про\nсудоустрій\" ( 2022-10 ), цим Законом, Господарським процесуальним\nкодексом України ( 1798-12 ), іншими законодавчими актами України,\nа також міжнародними договорами, згода на обов'язковість яких\nнадана Верховною Радою України.\n( Стаття 2 із змінами, внесеними згідно із Законом N 2538-III\n( 2538-14 ) від 21.06.2001 )"
    },
    {
      "provision_ref": "art3",
      "section": "3",
      "title": "Стаття 3. Завдання господарського суду",
      "content": "Завданнями господарського суду є:\nзахист прав та охоронюваних законом інтересів учасників\nгосподарських правовідносин;\nсприяння зміцненню законності у сфері господарських відносин;\nвнесення пропозицій, спрямованих на вдосконалення правового\nрегулювання господарської діяльності.\nСтаття 4. Принципи організації і діяльності\nгосподарського суду\nГосподарський суд здійснює правосуддя на принципах: ( Абзац\nперший статті 4 із змінами, внесеними згідно із Законом N 2538-III\n( 2538-14 ) від 21.06.2001 )\n1) законності;\n2) незалежності, в тому числі й від органів законодавчої та\nвиконавчої влади, і підкорення тільки законові;\n3) рівності усіх учасників судового процесу перед законом і\nгосподарським судом; ( Пункт 3 статті 4 в редакції Закону\nN 96/97-ВР від 20.02.97 )\n4) змагальності сторін та свободи в наданні ними\nгосподарському суду своїх доказів і у доведенні перед судом їх\nпереконливості; ( Статтю 4 доповнено пунктом 4 згідно із Законом\nN 96/97-ВР від 20.02.97 )\n5) повного фіксування судового процесу технічними засобами у\nпорядку, встановленому законом; ( Пункт 5 статті 4 в редакції\nЗакону N 2538-III ( 2538-14 ) від 21.06.2001 )\n6) гласності та відкритого розгляду справ, за винятком\nвипадків, коли це суперечить інтересам охорони державної та\nкомерційної таємниці або коли є обгрунтовані заперечення однієї із\nсторін;\n6-1) забезпечення апеляційного та касаційного оскарження\nрішень господарського суду, крім випадків, встановлених законом;\n( Статтю 4 доповнено пунктом 6-1 згідно із Законом N 2538-III\n( 2538-14 ) від 21.06.2001 )\n7) обов'язковості виконання рішень, ухвал, постанов\nгосподарського суду."
    },
    {
      "provision_ref": "art5",
      "section": "5",
      "title": "Стаття 5. Система господарських судів",
      "content": "Господарські суди є спеціалізованими судами в системі судів\nзагальної юрисдикції.\nГосподарські суди становлять єдину триланкову систему\nспеціалізованих судів, яку складають:\nмісцеві господарські суди;\nапеляційні господарські суди;\nВищий господарський суд України.\n( Стаття 5 в редакції Закону N 2538-III ( 2538-14 ) від\n21.06.2001 )"
    },
    {
      "provision_ref": "art5-1",
      "section": "5-1",
      "title": "Стаття 5-1. Місцеві господарські суди",
      "content": "Місцевими господарськими судами є господарський суд\nАвтономної Республіки Крим, господарські суди областей, міст Києва\nі Севастополя.\nМісцеві господарські суди є судами першої інстанції."
    },
    {
      "provision_ref": "art6",
      "section": "6",
      "title": "Стаття 6. Повноваження місцевих господарських судів",
      "content": "( Назва статті 6 в редакції Закону N 2538-III ( 2538-14 ) від\n21.06.2001 )\nГосподарський суд Автономної Республіки Крим, господарський\nсуд області, міст Києва і Севастополя:\n1) вирішує господарські спори, віднесені до його компетенції,\nрозглядає справи про банкрутство; ( Пункт перший статті 6 із\nзмінами,внесеними згідно із Законом N 2691-12 від 14.10.92 )\n2) переглядає за нововиявленими обставинами прийняті ним\nрішення; ( Пункт 2 в редакції Закону N 2538-III ( 2538-14 ) від\n21.06.2001 )\n3) вивчає і узагальнює практику застосування законодавства,\nаналізує статистику вирішення господарських спорів, вносить\nпропозиції Вищому господарському суду України, спрямовані на\nвдосконалення правового регулювання господарської діяльності та\nпрактики вирішення господарських спорів;\n4) веде роботу, спрямовану на попередження правопорушень у\nсфері господарських відносин;\n5) здійснює інші повноваження, надані йому законодавством."
    },
    {
      "provision_ref": "art7",
      "section": "7",
      "title": "Стаття 7. Склад місцевого господарського суду",
      "content": "Господарський суд Автономної Республіки Крим, області, міст\nКиєва та Севастополя складається з голови, першого заступника\nголови, заступників голови та суддів.\nУ господарському суді Автономної Республіки Крим, області,\nміст Києва і Севастополя може запроваджуватися спеціалізація\nсуддів з розгляду справ окремих категорій.\n( Стаття 7 в редакції Закону N 2538-III ( 2538-14 ) від\n21.06.2001 )"
    },
    {
      "provision_ref": "art8",
      "section": "8",
      "title": "Стаття 8. Голова місцевого господарського суду",
      "content": "( Назва статті 8 в редакції Закону N 2538-III ( 2538-14 ) від\n21.06.2001 )\nГосподарський суд Автономної Республіки Крим, області, міст\nКиєва та Севастополя очолює голова відповідного господарського\nсуду. ( Частина перша статті 8 в редакції Закону N 2538-III\n( 2538-14 ) від 21.06.2001 )\nГолова господарського суду:\n1) здійснює функції судді у порядку, встановленому\nГосподарським процесуальним кодексом України; ( Пункт 1 частини\nдругої статті 8 в редакції Закону N 2538-III ( 2538-14 ) від\n21.06.2001 )\n2) розподіляє обов'язки між заступниками голови та суддями\nгосподарського суду у випадках, передбачених Господарським\nпроцесуальним кодексом України, формує колегії суддів і призначає\nголовуючого колегії; ( Пункт 2 статті 8 із змінами, внесеними\nзгідно із Законом N 2538-III ( 2538-14 ) від 21.06.2001 )\n3) забезпечує підбір і підготовку кандидатів у судді;\n4) затверджує структуру, штатний розпис та кошторис витрат на\nутримання господарського суду;\n5) організовує діяльність господарського суду і несе\nвідповідальність за виконання завдань, покладених на господарський\nсуд, видає в межах своїх повноважень накази та інші акти;\nпризначає на посаду та звільняє з посади працівників апарату\nгосподарського суду, застосовує щодо них заходи заохочення і\nнакладає дисциплінарні стягнення;\n6) вносить Голові Вищого господарського суду України подання\nщодо призначення та обрання суддів, встановлення чисельності\nпрацівників і асигнувань відповідного господарського суду; ( Пункт\n6 статті 8 із змінами, внесеними згідно із Законом N 2538-III\n( 2538-14 ) від 21.06.2001 )\n7) здійснює інші повноваження, передбачені законодавством.\nСтаття 9. Заступники голови господарського суду Автономної\nРеспубліки Крим, заступники голови господарського\nсуду області, міст Києва і Севастополя\nЗаступники голови господарського суду:\n1) здійснюють функції судді у порядку, встановленому\nГосподарським процесуальним кодексом України; ( Пункт 1 статті 8\nв редакції Закону N 2538-III ( 2538-14 ) від 21.06.2001 )\n2) здійснюють відповідно до розподілу обов'язків керівництво\nроботою структурних підрозділів апарату господарського суду;\n3) здійснюють інші повноваження, передбачені законодавством."
    },
    {
      "provision_ref": "art9-1",
      "section": "9-1",
      "title": "Стаття 9-1. Апеляційні господарські суди",
      "content": "Апеляційні господарські суди є судами апеляційної інстанції.\nАпеляційні господарські суди утворюються Президентом України\nза поданням Голови Вищого господарського суду України з\nвизначенням території, на яку поширюються повноваження апеляційних\nгосподарських судів, їх місцезнаходження.\n( Закон доповнено статтею 9-1 згідно із Законом N 2538-III\n( 2538-14 ) від 21.06.2001 )"
    },
    {
      "provision_ref": "art9-2",
      "section": "9-2",
      "title": "Стаття 9-2. Склад апеляційного господарського суду",
      "content": "Апеляційний господарський суд складається з голови суду,\nпершого заступника голови, заступників голови та суддів і здійснює\nправосуддя колегією суддів.\nВ апеляційному господарському суді може запроваджуватися\nспеціалізація суддів з розгляду окремих категорій справ.\n( Закон доповнено статтею 9-2 згідно із Законом N 2538-III\n( 2538-14 ) від 21.06.2001 )"
    },
    {
      "provision_ref": "art9-3",
      "section": "9-3",
      "title": "Стаття 9-3. Повноваження апеляційного господарського суду",
      "content": "Апеляційний господарський суд:\n1) переглядає в апеляційному порядку рішення місцевих\nгосподарських судів, які включені до території, на яку поширюються\nйого повноваження;\n2) переглядає за нововиявленими обставинами прийняті ним\nрішення;\n3) вивчає і узагальнює практику застосування законодавства,\nаналізує статистику вирішення господарських спорів, подає\nпропозиції Вищому господарському суду України щодо вдосконалення\nправового регулювання господарської діяльності і практики\nвирішення господарських спорів та щодо порушення перед\nКонституційним Судом України питання про офіційне тлумачення\nзаконів України;\n4) проводить роботу, спрямовану на попередження правопорушень\nу сфері господарських відносин;\n5) здійснює інші повноваження, передбачені законом.\n( Закон доповнено статтею 9-3 згідно із Законом N 2538-III\n( 2538-14 ) від 21.06.2001 )"
    },
    {
      "provision_ref": "art9-4",
      "section": "9-4",
      "title": "Стаття 9-4. Голова апеляційного господарського суду",
      "content": "Голова апеляційного господарського суду:\n1) здійснює функції судді у порядку, встановленому\nГосподарським процесуальним кодексом України;\n2) формує колегії суддів і призначає головуючого колегії;\n3) розподіляє судові справи між колегіями суддів;\n4) розподіляє обов'язки між заступниками голови та суддями\nапеляційного господарського суду;\n5) забезпечує підбір і підготовку кандидатів у судді;\n6) затверджує структуру, штатний розпис та кошторис витрат на\nутримання апеляційного господарського суду;\n7) організовує діяльність апеляційного господарського суду і\nнесе відповідальність за виконання завдань, покладених на\nапеляційний господарський суд, видає в межах своїх повноважень\nнакази та інші акти; призначає на посаду та звільняє з посади\nпрацівників апарату апеляційного господарського суду, застосовує\nщодо них заходи заохочення і накладає дисциплінарні стягнення;\n8) вносить Голові Вищого господарського суду України подання\nщодо призначення та обрання суддів, встановлення чисельності\nпрацівників і асигнувань відповідного апеляційного господарського\nсуду;\n9) здійснює інші повноваження, передбачені законом.\n( Закон доповнено статтею 9-4 згідно із Законом N 2538-III\n( 2538-14 ) від 21.06.2001 )"
    },
    {
      "provision_ref": "art9-5",
      "section": "9-5",
      "title": "Стаття 9-5. Заступник голови апеляційного господарського суду",
      "content": "Заступники голови апеляційного господарського суду\nздійснюють:\n1) повноваження судді у порядку, передбаченому Господарським\nпроцесуальним кодексом України;\n2) відповідно до розподілу обов'язків керівництво роботою\nструктурних підрозділів апарату апеляційного господарського суду;\n3) інші повноваження, передбачені законом.\n( Закон доповнено статтею 9-5 згідно із Законом N 2538-III\n( 2538-14 ) від 21.06.2001 )"
    },
    {
      "provision_ref": "art10",
      "section": "10",
      "title": "Стаття 10. Вищий господарський суд України",
      "content": "Вищий господарський суд України є вищим судовим органом\nгосподарських судів України у здійсненні правосуддя в\nгосподарських відносинах.\n( Стаття 10 в редакції Закону N 2538-III ( 2538-14 ) від\n21.06.2001 )"
    },
    {
      "provision_ref": "art11",
      "section": "11",
      "title": "Стаття 11. Склад Вищого господарського суду України",
      "content": "Вищий господарський суд України складається з Голови, першого\nзаступника Голови, заступників Голови та суддів і діє у складі\nколегій суддів.\nУ Вищому господарському суді України утворюється президія як\nконсультативно-дорадчий орган при Голові Вищого господарського\nсуду України.\n( Стаття 11 в редакції Закону N 2538-III ( 2538-14 ) від\n21.06.2001 )\nСтаття 12. Повноваження Вищого господарського суду\nУкраїни\nВищий господарський суд України:\n1) переглядає у касаційному порядку рішення апеляційних і\nмісцевих господарських судів; ( Пункт 1 частини першої статті 12 в\nредакції Закону N 2538-III ( 2538-14 ) від 21.06.2001 )\n( Пункт 2 частини першої статті 12 виключено на підставі\nЗакону N 2538-III ( 2538-14 ) від 21.06.2001 )\n2) вивчає і узагальнює практику застосування законодавства,\nзабезпечує однаковість практики, аналізує статистику вирішення\nгосподарських спорів; дає роз'яснення господарським судам з питань\nпрактики застосування законодавства України, яке регулює\nвідносини в господарській сфері та порядок вирішення\nгосподарських спорів. ( Пункт 2 частини першої статті 12 із\nзмінами, внесеними згідно із Законом N 2538-III ( 2538-14 ) від\n21.06.2001 )\n3) веде роботу, спрямовану на попередження правопорушень у\nсфері господарських відносин;\n4) здійснює організаційне керівництво апеляційними\nгосподарськими судами, а також господарським судом Автономної\nРеспубліки Крим, господарськими судами областей, міст Києва і\nСевастополя, несе відповідальність за організацію, стан і\nвдосконалення їх діяльності, перевіряє і поширює позитивний досвід\nроботи господарських судів республіки; ( Пункт 4 частини першої\nстатті 12 із змінами, внесеними згідно із Законом N 2538-III\n( 2538-14 ) від 21.06.2001 )\n5) забезпечує підбір і підготовку кандидатів у судді,\nпідвищення кваліфікації працівників господарських судів,\nорганізовує роботу по матеріально-технічному забезпеченню\nгосподарських судів і створенню належних умов для їх діяльності,\nнормативному забезпеченню, веденню статистичного обліку;\n5-1) забезпечує діяльність кваліфікаційної комісії суддів\nгосподарських судів; ( Частину першу статті 12 доповнено пунктом\n5-1 згідно із Законом N 2538-III ( 2538-14 ) від 21.06.2001 )\n6) здійснює інші повноваження, надані йому законодавством.\n( Частину другу статті 12 виключено на підставі Закону\nN 2538-III ( 2538-14 ) від 21.06.2001 )"
    },
    {
      "provision_ref": "art13",
      "section": "13",
      "title": "Стаття 13. Голова Вищого господарського суду України",
      "content": "Голова Вищого господарського суду України:\n1) виконує функції судді у порядку, встановленому\nГосподарським процесуальним кодексом України;\n2) організовує діяльність Вищого господарського суду України\nі несе відповідальність за виконання завдань, покладених на Вищий\nгосподарський суд України, видає в межах своїх повноважень накази\nта інші акти; призначає на посади та звільняє з посад працівників\nапарату Вищого господарського суду України, вживає заходів\nзаохочення і накладає дисциплінарні стягнення на працівників\nапарату Вищого господарського суду України;\n3) здійснює організаційне керівництво роботою господарських\nсудів України;\n4) розподіляє обов'язки між заступниками Голови та суддями\nВищого господарського суду України; формує склад колегій суддів\nВищого господарського суду України і розподіляє між ними судові\nсправи;\n5) затверджує структуру, штатний розпис, кошторис витрат на\nутримання господарських судів України, положення про структурні\nпідрозділи Вищого господарського суду України;\n6) вносить у встановленому законодавством порядку подання\nщодо призначення та обрання суддів господарських судів та щодо\nтлумачення законів України;\n7) вносить подання про затвердження кількісного та\nперсонального складу президії Вищого господарського суду України,\nскликає їх засідання та головує на них;\n8) вносить пропозиції до Верховного Суду України про внесення\nдо Конституційного Суду України щодо розгляду питань про\nвідповідність Конституції України ( 254к/96-ВР )\n(конституційність) законів та постанов Верховної Ради України,\nактів Президента України, Кабінету Міністрів України та Верховної\nРади Автономної Республіки Крим;\n9) здійснює інші повноваження, встановлені законом.\n( Стаття 13 в редакції Закону N 2538-III ( 2538-14 ) від\n21.06.2001 )\nСтаття 14. Заступник Голови Вищого господарського\nсуду України\nЗаступник Голови Вищого господарського суду України за\nсвоїми функціональними обов'язками:\n1) здійснює функції судді та інші повноваження, передбачені\nГосподарським процесуальним кодексом України; ( Пункт 1 статті 14\nв редакції Закону N 2538-III ( 2538-14 ) від 21.06.2001 )\n2) здійснює повноваження Голови Вищого господарського суду\nза його дорученням або у разі його відсутності; ( Пункт 2 статті\n14 в редакції Закону N 2538-III ( 2538-14 ) від 21.06.2001 )\n3) здійснює відповідно до розподілу обов'язків керівництво\nроботою структурних підрозділів апарату Вищого господарського\nсуду;\n4) здійснює інші повноваження, передбачені законодавством.\n( Статтю 15 виключено на підставі Закону N 2538-III\n( 2538-14 ) від 21.06.2001 )\n( Статтю 16 виключено на підставі Закону N 2538-III\n( 2538-14 ) від 21.06.2001 )"
    },
    {
      "provision_ref": "art17",
      "section": "17",
      "title": "Стаття 17. Президія Вищого господарського суду України",
      "content": "Президія Вищого господарського суду України утворюється у\nскладі Голови Вищого господарського суду України (головуючий) та\nзаступників Голови за посадою і кількох суддів.\nКількість членів і склад президії Вищого господарського суду\nУкраїни затверджуються зборами суддів Вищого господарського суду\nУкраїни за поданням Голови Вищого господарського суду України.\nЗасідання президії Вищого господарського суду України є\nповноважними за наявності не менш як двох третин членів президії.\nРішення президії Вищого господарського суду України\nприймаються відкритим голосуванням більшістю голосів членів\nпрезидії і реалізуються рішеннями Голови Вищого господарського\nсуду України в межах його повноважень.\n( Стаття 17 в редакції Закону N 2538-III ( 2538-14 ) від\n21.06.2001 )\nСтаття 18. Повноваження президії Вищого господарського суду\nУкраїни\nПрезидія Вищого господарського суду України:\n1) розглядає питання організації та діяльності, підбору\nкадрів господарських судів України;\n2) розглядає матеріали узагальнення практики, аналізу\nстатистики та дає роз'яснення щодо практики застосування\nзаконодавства України, яке регулює відносини в господарській сфері\nта порядок розгляду господарських спорів;\n3) розглядає інші питання, які вносяться Головою чи членом\nпрезидії Вищого господарського суду України.\n( Стаття 18 в редакції Закону N 2538-III ( 2538-14 ) від\n21.06.2001 )"
    },
    {
      "provision_ref": "art19",
      "section": "19",
      "title": "Стаття 19. Колегії суддів Вищого господарського суду України",
      "content": "Для розгляду справ у Вищому господарському суді України\nутворюються колегії суддів з числа суддів Вищого господарського\nсуду України.\nКолегія суддів складається з трьох або п'яти суддів залежно\nвід категорії і складності справи.\nКолегії суддів формуються Головою Вищого господарського суду\nУкраїни.\n( Стаття 19 в редакції Закону N 2538-III ( 2538-14 ) від\n21.06.2001 )"
    },
    {
      "provision_ref": "art20",
      "section": "20",
      "title": "Стаття 20. Законодавство про статус судді господарського суду",
      "content": "Статус судді господарського суду визначається Конституцією\nУкраїни ( 254к/96-ВР ), законами України \"Про статус суддів\"\n( 2862-12 ), \"Про кваліфікаційні комісії, кваліфікаційну атестацію\nі дисциплінарну відповідальність суддів судів України\"\n( 3911-12 ), \"Про органи суддівського самоврядування\" ( 3909-12 ),\n\"Про державний захист працівників суду і правоохоронних органів\",\n( 3781-12 ) іншими законами з урахуванням особливостей,\nпередбачених цим Законом.\n( Стаття 20 розділу III в редакції Закону N 96/97-ВР від\n20.02.97 )"
    },
    {
      "provision_ref": "art21",
      "section": "21",
      "title": "Стаття 21. Суддя господарського суду",
      "content": "Суддею господарського суду є посадова особа, наділена\nповноваженнями здійснювати правосуддя з господарських відносин.\nПовноваження судді господарського суду визначаються\nКонституцією України, цим Законом, Господарським процесуальним\nкодексом України ( 1798-12 ) та іншими законами.\nГолова Вищого господарського суду України, його заступники,\nголови апеляційних господарських судів та їх заступники, голова\nгосподарського суду Автономної Республіки Крим, голови\nгосподарських судів областей, міст Києва та Севастополя, їх\nзаступники мають статус судді господарського суду. ( Частина третя\nстатті 21 із змінами, внесеними згідно із Законом N 2538-III\n( 2538-14 ) від 21.06.2001 )\nСуддя має право вносити Голові Вищого господарського суду\nпропозиції щодо роз'яснення застосування законодавства, яке\nрегулює відносини в господарській сфері, та порядку вирішення\nгосподарських спорів. ( Частина четверта статті 21 із змінами,\nвнесеними згідно із Законом N 2538-III ( 2538-14 ) від\n21.06.2001 )\nСуддя має право очолювати структурний підрозділ апарату\nгосподарського суду.\n( Стаття 21 розділу III в редакції Закону N 96/97-ВР від\n20.02.97 )"
    },
    {
      "provision_ref": "art22",
      "section": "22",
      "title": "Стаття 22. Право на зайняття посади судді господарського суду",
      "content": "Право на зайняття посади судді Вищого господарського суду\nУкраїни має громадянин України, який досяг на день призначення 30\nроків, має вищу юридичну освіту і стаж роботи за спеціальністю не\nменше десяти років. Право на зайняття посади судді апеляційного\nгосподарського суду, а також господарського суду Автономної\nРеспубліки Крим, господарських судів областей, міст Києва та\nСевастополя має громадянин України, який досяг на день призначення\n25 років, має вищу юридичну освіту і стаж роботи за спеціальністю\nне менше п'яти років.\n( Стаття 22 розділу III в редакції Закону N 96/97-ВР від\n20.02.97, із змінами, внесеними згідно із Законом N 2538-III\n( 2538-14 ) від 21.06.2001 )\n( Статті 20-29 розділу III замінено статтями 20-22 згідно із\nЗаконом N 96/97-ВР від 20.02.97 )"
    },
    {
      "provision_ref": "art30",
      "section": "30",
      "title": "Стаття 30. Науково-консультативна рада",
      "content": "Для підготовки науково обгрунтованих рекомендацій з питань\nорганізації та діяльності господарського суду, розробки пропозицій\nщодо вдосконалення законодавства, порядку і практики розгляду\nгосподарських спорів при Вищому господарському суді України\nутворюється науково-консультативна рада з провідних вчених та\nінших висококваліфікованих спеціалістів.\nСклад науково-консультативної ради та порядок її організації\nі діяльності затверджуються президією Вищого господарського суду."
    },
    {
      "provision_ref": "art31",
      "section": "31",
      "title": "Стаття 31. Статистичний облік",
      "content": "Господарські суди ведуть у встановленому порядку статистичний\nоблік.\nВищий господарський суд України аналізує статистичні дані і\nвикористовує їх для вдосконалення діяльності господарських судів.\nСтаття 32. Зв'язки з органами, що вирішують господарські\nспори, і координація діяльності з\nправоохоронними органами\nВищий господарський суд України здійснює зв'язки з органами,\nщо вирішують господарські спори в інших державах, на підставі\nугод і договорів.\nВищий господарський суд України, апеляційні господарські\nсуди, а також господарський суд Автономної Республіки Крим,\nгосподарські суди областей, міст Києва і Севастополя взаємодіють\nіз засобами масової інформації та громадськими організаціями у\nроботі по попередженню порушень законності, а також координують\nсвою діяльність із правоохоронними органами України та інших\nдержав щодо запобігання порушенням законодавства у сфері\nгосподарських відносин. ( Частина друга статті 32 із змінами,\nвнесеними згідно із Законом N 2538-III ( 2538-14 ) від\n21.06.2001 )\nВищий господарський суд України розробляє пропозиції щодо\nорганізації і діяльності третейських судів на території України.\nСтаття 33. Друкований орган Вищого господарського\nсуду України\nВищий господарський суд України має друкований орган.\nСтаття 34. Структура, чисельність і штатний розпис\nгосподарських судів\nЧисельність суддів Вищого господарського суду України,\nапеляційних господарських судів, а також господарського суду\nАвтономної Республіки Крим, господарських судів областей, міст\nКиєва і Севастополя встановлюється Президентом України. ( Частина\nперша статті 34 із змінами, внесеними згідно із Законом N 2538-III\n( 2538-14 ) від 21.06.2001 )\nСтруктура апарату та штатний розпис Вищого господарського\nсуду затверджуються його Головою.\nДля вивчення, узагальнення практики, аналізу статистики,\nпопередження правопорушень у сфері господарських відносин,\nсистематизації і кодифікації законодавства та виконання інших\nфункцій, пов'язаних з діяльністю Вищого господарського суду,\nутворюються управління, відділи, інші структурні підрозділи. В\nапараті Вищого господарського суду є посади помічників суддів\nспеціалістів та інших працівників. ( Частина третя статті 34 із\nзмінами, внесеними згідно із Законом N 2538-III ( 2538-14 ) від\n21.06.2001 )\nСтруктура апарату та штатний розпис апеляційних господарських\nсудів, а також господарського суду Автономної Республіки Крим,\nгосподарських судів областей, міст Києва і Севастополя\nзатверджуються головами цих господарських судів, які в разі\nнеобхідності можуть утворити відділи, визначивши організацію,\nзавдання і порядок їх діяльності. В апараті апеляційних\nгосподарських судів господарського суду Автономної Республіки\nКрим, в апаратах господарських судів областей, міст Києва і\nСевастополя є посади помічників суддів спеціалістів та інших\nпрацівників. ( Частина четверта статті 34 із змінами, внесеними\nзгідно із Законом N 2538-III ( 2538-14 ) від 21.06.2001 )\nСтаття 35. Фінансування та матеріально-технічне\nзабезпечення господарських судів\nФінансування господарських судів здійснюється за рахунок\nДержавного бюджету України. Розмір асигнувань на утримання\nгосподарських судів затверджується Верховною Радою України за\nподанням Голови Вищого господарського суду України. ( Частина\nперша статті 35 із змінами, внесеними згідно із Законом N 96/97-ВР\nвід 20.02.97 )\nПорядок і умови оплати праці працівників господарських судів\nвстановлюються Верховною Радою України. ( Частина друга статті 35\nв редакції Закону N 2350-12 від 15.05.92 )\nКошторис витрат на утримання Вищого господарського суду,\nапеляційних господарських судів, а також господарського суду\nАвтономної Республіки Крим, господарських судів областей, міст\nКиєва і Севастополя затверджується головою відповідного\nгосподарського суду. ( Частина третя статті 35 із змінами,\nвнесеними згідно із Законом N 2538-III ( 2538-14 ) від\n21.06.2001 )\nМатеріально-технічне, транспортне забезпечення та\nобслуговування Вищого господарського суду, апеляційних\nгосподарських судів здійснюється Кабінетом Міністрів України. (\nЧастина четверта статті 35 із змінами, внесеними згідно із Законом\nN 2538-III ( 2538-14 ) від 21.06.2001 )\nМатеріально-технічне, транспортне забезпечення та\nобслуговування господарського суду Автономної Республіки Крим\nздійснюється Радою міністрів Автономної Республіки Крим. ( Частина\nп'ята статті 35 із змінами, внесеними згідно із Законом N 2538-III\n( 2538-14 ) від 21.06.2001 )\nМатеріально-технічне, транспортне забезпечення та\nобслуговування господарських судів областей, міст Києва і\nСевастополя здійснюється обласними, Київською та Севастопольською\nміськими державними адміністраціями. ( Частина шоста статті 35 із\nзмінами, внесеними згідно із Законом N 2538-III ( 2538-14 ) від\n21.06.2001 )\nОсобам, призначеним на посаду судді або обраним суддями,\nвидаються посвідчення встановленого зразка. ( Частина сьома\nстатті 35 в редакції Закону N 96/97-ВР від 20.02.97 )\nЗакріплені за господарськими судами службові приміщення\nзнаходяться на їх балансі та використовуються безплатно. ( Статтю\n35 доповнено частиною восьмою згідно із Законом N 96/97-ВР від\n20.02.97 )\nОхорона службових приміщень господарських судів здійснюється\nв порядку, встановленому законом. ( Статтю 35 доповнено частиною\nдев'ятою згідно із Законом N 96/97-ВР від 20.02.97 )"
    },
    {
      "provision_ref": "art36",
      "section": "36",
      "title": "Стаття 36. Статус працівників апарату господарських судів",
      "content": "На працівників апарату господарських судів поширюється дія\nЗакону України \"Про державну службу\" ( 3723-12 ).\n( Стаття 36 в редакції Закону N 96/97-ВР від 20.02.97 )"
    },
    {
      "provision_ref": "art37",
      "section": "37",
      "title": "Стаття 37. Статус юридичної особи",
      "content": "Вищий господарський суд України, апеляційні господарські\nсуди, а також господарський суд Автономної Республіки Крим,\nгосподарські суди областей, міст Києва і Севастополя є юридичними\nособами, мають самостійний кошторис, поточний, а при необхідності\n- й інші рахунки в установах банку, печатку із зображенням\nДержавного герба України та своїм найменуванням.\n( Стаття 37 із змінами, внесеними згідно із Законом N 2538-III\n( 2538-14 ) від 21.06.2001 )\nГолова Верховної Ради Української РСР Л.КРАВЧУК\n\nм. Київ, 4 червня 1991 року\nN 1142-XII"
    }
  ],
  "definitions": []
}