{
  "id": "ua-law-145-20",
  "type": "statute",
  "title": "Закон України (145-20)",
  "title_en": "",
  "short_name": "145-20",
  "status": "in_force",
  "issued_date": "2019-10-02",
  "url": "https://zakon.rada.gov.ua/laws/show/145-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро визнання таким, що втратив чинність, Закону України \"Про перелік об’єктів права державної власності, що не підлягають приватизації\"\n\n(Відомості Верховної Ради (ВВР), 2019, № 46, ст.302)\n\n{Із змінами, внесеними згідно із Законом\n\n№ 1630-IX від 13.07.2021 }\n\nВерховна Рада України постановляє:\n\nI. Визнати таким, що втратив чинність, Закон України \"Про перелік об’єктів права державної власності, що не підлягають приватизації\" (Відомості Верховної Ради України, 1999 р., № 37, ст. 332 із наступними змінами).\n\nII. Внести зміни до таких законодавчих актів України:\n\n1. У статті 96 Кодексу України з процедур банкрутства (Відомості Верховної Ради України, 2019 р., № 19, ст. 74):\n\nчастину четверту після слів \"погоджений з органом\" доповнити словом \"(суб’єктом)\";\n\nпісля частини десятої доповнити новою частиною такого змісту:\n\n\"11. Під час процедури санації державних підприємств та підприємств, у статутному капіталі яких частка державної власності перевищує 50 відсотків, їх нерухоме майно може бути відчужене лише у випадках, передбачених планом санації\".\n\nУ зв’язку з цим частини одинадцяту і дванадцяту вважати відповідно частинами дванадцятою і тринадцятою.\n\n2. У Законі України \"Про приватизацію державного і комунального майна\" (Відомості Верховної Ради України, 2018 р., № 12, ст. 68):\n\n1) у частині другій статті 4:\n\nабзац дев’ятнадцятий виключити;\n\nабзац сорок третій викласти в такій редакції:\n\n\"об’єкти спортивної інфраструктури, державні спортивні споруди, що забезпечують проведення всеукраїнських та міжнародних спортивних змагань, тренувань спортсменів з олімпійських видів спорту і видів спорту осіб з інвалідністю\";\n\n2) розділ V \"Прикінцеві та перехідні положення\" доповнити пунктом 7 -1 такого змісту:\n\n\"7 -1 . Установити, що об’єкти права державної власності, що знаходяться на тимчасово окупованих територіях, не підлягають приватизації до повного відновлення конституційного ладу України на тимчасово окупованих територіях\".\n\nIII. Прикінцеві та перехідні положення\n\n1. Цей Закон набирає чинності з дня, наступного за днем його опублікування, крім пункту 1 розділу II цього Закону, який вводиться в дію одночасно з введенням в дію Кодексу України з процедур банкрутства .\n\n2. Установити, що у справах про банкрутство державних підприємств, у тому числі казенних підприємств, або акціонерних товариств, у статутному капіталі яких частка державної власності перевищує 50 відсотків, не застосовуються судова процедура санації, крім тих, що задіяні у виконанні державного оборонного замовлення, виробництві, розробленні, модернізації, ремонті, обслуговуванні озброєння та військової техніки, та судова процедура ліквідації, крім тих, що ліквідуються за рішенням власника протягом трьох років з дня набрання чинності цим Законом.\n\nПід час процедури санації нерухоме майно таких підприємств може бути відчужене лише у випадках, передбачених планом санації, погодженим з органом (суб’єктом), уповноваженим управляти державним майном.\n\n3. Забороняється звернення стягнення та накладення арешту на майно відповідно до Закону України \"Про виконавче провадження\" щодо об’єктів права державної власності, які на день набрання чинності цим Законом були включені до переліків, затверджених Законом України \"Про перелік об’єктів права державної власності, що не підлягають приватизації\", протягом трьох років з дня набрання чинності цим Законом, крім стягнення грошових коштів і товарів, що були передані в заставу за кредитними договорами.\n\n{Пункт 3 розділу III із змінами, внесеними згідно із Законом № 1630-IX від 13.07.2021 }\n\n4. Зазначені об’єкти права державної власності можуть бути перетворені в акціонерні товариства без права внесення до статутного капіталу майна, визначеного частиною другою статті 4 Закону України \"Про приватизацію державного і комунального майна\".\n\n5. Кабінету Міністрів України протягом трьох місяців з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\nрозробити та подати на затвердження Верховній Раді України перелік акціонерних товариств, частка корпоративних прав, що належать державі, у статутних капіталах яких не може бути меншою ніж 50 відсотків + 1 акція, та акціонерних товариств, створених шляхом перетворення державних підприємств, частка корпоративних прав, що належать державі, у статутних капіталах яких не може бути меншою ніж 50 відсотків + 1 акція.\n\nПрезидент України\n\nВ.ЗЕЛЕНСЬКИЙ\n\nм. Київ\n\n2 жовтня 2019 року\n\n№ 145-IX\n\nПро визнання таким, що втратив чинність, Закону України \"Про перелік об'єктів права державної власності, що не підлягають приватизації\"\nЗакон України від 02.10.2019 № 145-IX\n\nРедакція від 06.10.2021 , підстава — 1630-IX\nПостійна адреса:\nhttps://zakon.rada.gov.ua/go/145-20\nЗаконодавство України\nстаном на 22.02.2026\n\nчинний"
    }
  ],
  "definitions": []
}