{
  "id": "ua-law-2031-19",
  "type": "statute",
  "title": "Закон України (2031-19)",
  "title_en": "",
  "short_name": "2031-19",
  "status": "in_force",
  "issued_date": "2017-05-16",
  "url": "https://zakon.rada.gov.ua/laws/show/2031-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до Кодексу України про адміністративні правопорушення щодо заборони виготовлення та пропаганди георгіївської (гвардійської) стрічки\n\n(Відомості Верховної Ради (ВВР), 2017, № 26, ст.292)\n\nВерховна Рада України постановляє :\n\nI. Кодекс України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) доповнити статтею 173 -3 такого змісту:\n\n\" Стаття 173 -3 . Виготовлення та пропаганда георгіївської (гвардійської) стрічки\n\nПублічне використання, демонстрація або носіння георгіївської (гвардійської) стрічки чи її зображення -\n\nтягнуть за собою накладення штрафу від п’ятдесяти до ста п’ятдесяти неоподатковуваних мінімумів доходів громадян з конфіскацією георгіївської (гвардійської) стрічки або предметів, що містять її зображення.\n\nДії, передбачені частиною першою цієї статті, якщо вони вчинені повторно протягом року після накладення адміністративного стягнення, виготовлення або поширення георгіївської (гвардійської) стрічки чи її зображення -\n\nтягнуть за собою накладення штрафу від ста п’ятдесяти до трьохсот неоподатковуваних мінімумів доходів громадян або адміністративний арешт на строк до п’ятнадцяти діб з конфіскацією георгіївської (гвардійської) стрічки або предметів, що містять її зображення.\n\nПримітка. Положення цієї статті не застосовуються у випадках, передбачених частиною третьою статті 4 Закону України \"Про засудження комуністичного та націонал-соціалістичного (нацистського) тоталітарних режимів в Україні та заборону пропаганди їхньої символіки\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом трьох місяців з дня набрання чинності цим Законом привести свої нормативно-правові акти у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n16 травня 2017 року\n\n№ 2031-VIII\n\nПро внесення зміни до Кодексу України про адміністративні правопорушення щодо заборони виготовлення та пропаганди георгіївської (гвардійської) стрічки\nЗакон України від 16.05.2017 № 2031-VIII\n\nПрийняття від 16.05.2017\nПостійна адреса:\nhttps://zakon.rada.gov.ua/go/2031-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}