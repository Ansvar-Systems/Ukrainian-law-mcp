{
  "id": "ua-law-1958-15",
  "type": "statute",
  "title": "Закон України (1958-15)",
  "title_en": "",
  "short_name": "1958-15",
  "status": "in_force",
  "issued_date": "2004-07-01",
  "url": "https://zakon.rada.gov.ua/laws/show/1958-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до Закону України\n\"Про податок з доходів фізичних осіб\"\n( Відомості Верховної Ради України (ВВР), 2004, N 52, ст.564 )\n\nВерховна Рада України п о с т а н о в л я є :\nI. Внести до Закону України \"Про податок з доходів фізичних\nосіб\" ( 889-15 ) (Відомості Верховної Ради України, 2003 р., N 37,\nст. 308; 2004 р., N 17-18, ст. 250, N 25, ст. 345) такі зміни:\n1. У статті 1:\n1) абзаци другий та третій пункту 1.8 виключити;\n2) доповнити пунктами 1.12-1 і 1.12-2 такого змісту:\n\"1.12-1. Пенсійний внесок - кошти, внесені до недержавного\nпенсійного фонду, страхової організації або на пенсійний\nдепозитний рахунок до банківської установи у межах недержавного\nпенсійного забезпечення відповідно до Закону України \"Про\nнедержавне пенсійне забезпечення\" ( 1057-15 ). Для цілей\nоподаткування пенсійний внесок не є збором на обов'язкове державне\nпенсійне страхування.\n1.12-2. Пенсійний вклад - кошти, внесені на пенсійний\nрахунок, відкритий за договором пенсійного вкладу відповідно до\nзакону\";\n3) у пункті 1.15:\nв абзаці першому слова \"фізична особа чи нерезидент або його\nпредставництво\" замінити словами \"фізична особа чи представництво\nнерезидента - юридичної особи\";\nв абзаці другому слова \"зокрема, є фізична особа - суб'єкт\nпідприємницької діяльності\" замінити словами \"зокрема, є фізична\nособа, що є суб'єктом підприємницької діяльності чи здійснює\nнезалежну професійну діяльність\".\n2. У пункті 3.5 статті 3 слова \"до Пенсійного фонду України\nчи внесків до фондів\" замінити словами \"до Пенсійного фонду\nУкраїни та внесків до фондів\".\n3. У статті 4:\n1) у пункті 4.2:\nпідпункти 4.2.4 та 4.2.5 викласти у такій редакції:\n\"4.2.4. сума пенсійних внесків у межах недержавного\nпенсійного забезпечення відповідно до закону, страхових внесків\n(премій), пенсійних вкладів, сплачена будь-якою особою -\nрезидентом, іншою ніж платник податку, за такого платника податку\nчи на його користь, крім сум, що сплачуються:\nа) особою - резидентом, яка визначається вигодонабувачем\n(бенефіціаром) за такими договорами;\nб) одним із членів сім'ї першого ступеня споріднення платника\nподатку;\nв) працедавцем - резидентом за свій рахунок за договорами\nдовгострокового страхування життя або недержавного пенсійного\nзабезпечення платника податку, якщо така сума у розрахунку на\nтакого платника податку не перевищує 15 відсотків нарахованої\nтаким працедавцем суми заробітної плати платнику податку протягом\nкожного звітного податкового місяця, за який сплачується такий\nстраховий внесок (премія), але при цьому не вище суми місячного\nпрожиткового мінімуму для працездатної особи, діючого на 1 січня\nзвітного податкового року, помноженої на 1,4 та округленої до\nнайближчих 10 гривень у розрахунку за такий місяць за сукупністю\nвсіх таких внесків;\n4.2.5. сума страхових виплат, страхових відшкодувань,\nвикупних сум або пенсійних виплат, що сплачуються платнику податку\nза договорами довгострокового страхування життя та недержавного\nпенсійного забезпечення, за договорами пенсійного вкладу, у\nвипадках та розмірах, визначених підпунктом 9.8.2 пункту 9.8\nстатті 9 цього Закону\";\nдоповнити підпунктом 4.2.17 такого змісту:\n\"4.2.17. доходи, які становлять позитивну різницю між сумою\nвнесених фізичною особою коштів до фонду фінансування будівництва\nта сумою коштів, виплачених такій особі з такого фонду\";\n2) у пункті 4.3:\nу підпункті 4.3.1:\nв абзаці першому:\nслова \"державної адресної допомоги\" замінити словами\n\"державної матеріальної та соціальної допомоги у вигляді адресних\nвиплат коштів та надання соціальних послуг відповідно до закону\";\nпісля слова \"компенсацій\" доповнити словами \"(включаючи\nдопомогу по вагітності та пологах)\";\nслова \"Пенсійного фонду України\" виключити;\nпідпункт \"д\" після слова \"пенсій\" доповнити словами \"або\nщомісячного довічного грошового утримання\";\nу підпункті 4.3.5:\nабзац перший доповнити словами \"з урахуванням норм пункту 9.7\nстатті 9 цього Закону\";\nпідпункт \"в\" після слів \"неприбутковими організаціями\"\nдоповнити словами \"(крім кредитних спілок та інших небанківських\nфінансових установ)\";\nпідпункт \"а\" підпункту 4.3.21 викласти у такій редакції:\n\"а) будь-якою фізичною особою, благодійною організацією,\nПенсійним фондом України або професійною спілкою\";\nпідпункт 4.3.33 викласти у такій редакції:\n\"4.3.33. сума страхової виплати, страхового відшкодування,\nвикупна сума або їх частина, отримувана платником податку за\nдоговором довгострокового страхування життя, сума пенсійної\nвиплати з системи недержавного пенсійного забезпечення, сума\nвиплат за договором пенсійного вкладу, визначені у порядку,\nвстановленому підпунктом 9.8.3 пункту 9.8 статті 9 цього Закону\".\n4. У підпункті 5.3.5 пункту 5.3 статті 5:\nабзац перший викласти у такій редакції:\n\"5.3.5. суму витрат платника податку на сплату за власний\nрахунок страхових внесків, страхових премій та пенсійних внесків\nстраховику-резиденту, недержавному пенсійному фонду, установі\nбанку за договорами довгострокового страхування життя,\nнедержавного пенсійного забезпечення, за пенсійним контрактом з\nнедержавним пенсійним фондом, а також внесків на банківський\nпенсійний депозитний рахунок, на пенсійні вклади як такого\nплатника податку, так і членів його сім'ї першого ступеня\nспоріднення, яка не перевищує (у розрахунку за кожний з повних чи\nнеповних місяців звітного податкового року, протягом яких діяв\nдоговір страхування)\";\nабзац другий після слів \"платника податку\" доповнити словами\n\"або за пенсійним контрактом з недержавним пенсійним фондом\nплатника податку або на банківський пенсійний депозитний рахунок\nчи за їх сукупністю\";\nабзац третій після слів \"ступеня споріднення\" доповнити\nсловами \"або за пенсійним контрактом з недержавним пенсійним\nфондом або на банківський пенсійний депозитний рахунок на користь\nтакого члена сім'ї чи за їх сукупністю\";\nабзац четвертий викласти у такій редакції:\n\"Якщо платник податку або члени його сім'ї першого ступеня\nспоріднення були застраховані їх працедавцями або працедавці є\nвкладниками недержавних пенсійних фондів чи пенсійних депозитних\nрахунків на їх користь, згідно з підпунктом \"в\" підпункту 4.2.4\nпункту 4.2 статті 4 цього Закону, то гранична сума, встановлена\nпідпунктом \"а\" або \"б\" цього підпункту, зменшується для\nвідповідної застрахованої особи або учасника недержавного\nпенсійного фонду на суму страхових внесків або внесків до\nнедержавних пенсійних фондів чи на пенсійні депозитні рахунки,\nсплачених її працедавцем протягом такого звітного податкового\nроку\";\nабзац п'ятий після слів \"страховим договором\" доповнити\nсловами \"або він є вкладником недержавного пенсійного фонду за\nокремим пенсійним контрактом\";\nабзац сьомий після слів \"суму страхових\" доповнити словом\n\"(пенсійних)\", а після слів \"страховим договором\" - словами \"чи\nпенсійним контрактом\".\n5. У статті 6:\n1) у пункті 6.1:\nу підпункті \"е\" підпункту 6.1.2 слова \"військовослужбовцем\nстрокової служби\" виключити;\nу підпункті 6.1.3 підпункт \"а\" викласти у такій редакції:\n\"а) особою, що є Героєм України, Героєм Радянського Союзу,\nГероєм Соціалістичної Праці або повним кавалером ордена Слави чи\nордена Трудової Слави\";\nпідпункт \"б\" доповнити словами \"на яких поширюється дія\nЗакону України \"Про статус ветеранів війни, гарантії їх\nсоціального захисту\" ( 3551-12 );\n2) підпункт 6.5.1 пункту 6.5 викласти у такій редакції:\n\"6.5.1. Податкова соціальна пільга застосовується до доходу,\nнарахованого на користь платника податку протягом звітного\nподаткового місяця як заробітна плата (інші прирівняні до неї\nвідповідно до законодавства виплати, компенсації та\nвідшкодування), якщо його розмір не перевищує суми, яка дорівнює\nсумі місячного прожиткового мінімуму, діючого для працездатної\nособи на 1 січня звітного податкового року, помноженої на 1,4 та\nокругленої до найближчих 10 гривень.\nПри цьому граничний розмір доходу, який дає право на\nотримання податкової соціальної пільги одному з батьків у випадках\nта розмірах, передбачених підпунктами \"а\" - \"в\" підпункту 6.1.2\nпункту 6.1 цієї статті, визначається як добуток суми, визначеної в\nабзаці першому цього підпункту, та відповідної кількості дітей.\nЯкщо платник податку отримує доходи у вигляді заробітної\nплати за час відпустки, то з метою визначення граничної суми\nдоходу, що дає право на отримання податкової соціальної пільги,\nтакі доходи (їх частина) відносяться до відповідних податкових\nперіодів їх нарахування\".\n6. У статті 7:\n1) пункт 7.2 викласти у такій редакції:\n\"7.2. Ставка податку становить 5 відсотків від об'єкта\nоподаткування, нарахованого податковим агентом як:\nпроцент на поточний або депозитний (вкладний) банківський\nрахунок (у тому числі картковий рахунок);\nпроцентний або дисконтний дохід за іменним ощадним\n(депозитним) сертифікатом;\nпроцент на вклад (внесок) до кредитної спілки, створеної\nвідповідно до закону;\nінвестиційний дохід, який виплачується компанією, що управляє\nактивами інституту спільного інвестування, відповідно до закону;\nдохід за іпотечним сертифікатом участі, іпотечним\nсертифікатом з фіксованою дохідністю, відповідно до закону;\nв інших випадках, прямо визначених відповідними нормами цього\nЗакону\";\n2) пункт 7.3 після слів \"(крім у державну лотерею у грошовому\nвиразі)\" доповнити словами \"на користь резидентів або\nнерезидентів\", а слова \"або будь-яких\" замінити словами \"та від\nбудь-яких\".\n7. Підпункт 8.2.2 пункту 8.2 статті 8 доповнити словами \"або\nне є особою, яка здійснює незалежну професійну діяльність\".\n8. У статті 9:\n1) у пункті 9.2:\nабзац перший підпункту 9.2.1 викласти у такій редакції:\n\"9.2.1. Податковим агентом платника податку при нарахуванні\n(сплаті) на його користь доходів, визначених у пункті 7.2 статті 7\nцього Закону, є особа, яка здійснює таке нарахування (сплату)\";\nв абзаці першому підпункту 9.2.2 слова \"вкладу (депозиту)\"\nзамінити словами \"банківського вкладного (депозитного) або\nпоточного (у тому числі карткового) рахунку\";\n2) у пункті 9.3:\nпідпункт 9.3.3 після слів \"податковий розрахунок\" доповнити\nсловами \"про нараховані дивіденди\";\nу підпункті 9.3.4 слова \"які виплачуються платнику податку\"\nзамінити словами \"які нараховані платнику податку\";\n3) у пункті 9.5:\nпідпункт 9.5.1 викласти у такій редакції:\n\"9.5.1. Податковим агентом платника податку при нарахуванні\nна його користь доходу у вигляді призів, виграшів у лотерею (крім\nдержавних лотерей), інших розіграшів або виграшів в азартних\nіграх, є особа, яка здійснює таке нарахування.\nПри нарахуванні доходів у вигляді виграшів у лотерею (крім\nдержавних лотерей) або в інших розіграшах, які передбачають\nпопереднє придбання платником податку права на участь у таких\nлотереях чи розіграшах, не беруться до уваги витрати, понесені\nплатником податку у зв'язку з одержанням такого доходу.\nПри нарахуванні доходу, отриманого у вигляді виграшу в\nазартних іграх в казино, інших гральних місцях чи домах (далі -\nгральний заклад), за винятком гри в тоталізатор, враховуються\nвитрати платника податку, понесені ним у зв'язку з отриманням\nтакого доходу протягом робочого дня (зміни).\nПри нарахуванні доходу, отриманого у вигляді виграшу в\nазартних іграх в тоталізатор, враховуються витрати платника\nподатку, понесені ним у зв'язку з отриманням такого доходу\nпротягом періоду з початку прийняття ставки до завершення\nрозіграшу.\nДоходи, зазначені у цьому підпункті, кінцево оподатковуються\nпри їх виплаті за їх рахунок.\nПорядок податкового обліку доходів та витрат платників\nподатків - гравців у гральних закладах встановлюється центральним\nподатковим органом\";\nпідпункт 9.5.2 доповнити абзацом третім такого змісту:\n\"У разі якщо такі персоніфіковані відомості були надані\nплатнику податку, то податковий орган має право на отримання цих\nвідомостей у податкового агента\";\n4) підпункт 9.6.10 пункту 9.6 викласти у такій редакції:\n\"9.6.10. Норми цього пункту не поширюються на придбання або\nпродаж (погашення) платником податку цінних паперів у вигляді\nощадних (депозитних) сертифікатів, іпотечних сертифікатів участі,\nіпотечних сертифікатів з фіксованою дохідністю\";\n5) у пункті 9.7:\nв абзаці першому підпункту 9.7.3 слова \"мінімального\nпрожиткового рівня\" замінити словами \"суми граничного розміру\nдоходу, визначеного згідно з абзацом першим підпункту 6.5.1 пункту\n6.5 статті 6 цього Закону\";\nпідпункт 9.7.4 доповнити абзацом такого змісту:\n\"До запровадження системи загальнообов'язкового медичного\nстрахування норми підпункту \"а\" підпункту 9.7.4 цього пункту\nпоширюються на загальну суму (вартість) благодійної допомоги,\nотриманої набувачем на такі цілі (з урахуванням зазначених у цьому\nпункті обмежень)\";\n6) пункт 9.8 викласти у такій редакції:\n\"9.8. Оподаткування доходів, отриманих за договорами\nдовгострокового страхування життя, недержавного пенсійного\nзабезпечення та пенсійних вкладів\n9.8.1. Податковим агентом платника податку - отримувача\nвиплати чи викупної суми є страховик-резидент, який здійснює\nнарахування страхової виплати чи викупної суми за договором\nнедержавного пенсійного забезпечення або довгострокового\nстрахування життя.\nПодатковим агентом платника податку - вкладника за договором\nпенсійного вкладу, учасника недержавних пенсійних фондів є\nадміністратор недержавних пенсійних фондів, який здійснює\nнарахування виплат за договором пенсійного вкладу та за договором\nз недержавним пенсійним фондом.\n9.8.2. Податковий агент утримує та сплачує (перераховує) до\nбюджету податок за ставкою, визначеною у пункті 7.1 статті 7 цього\nЗакону, від:\nа) 60 відсотків суми:\nодноразової страхової виплати за договором довгострокового\nстрахування життя при досягненні застрахованою особою певного\nвіку, обумовленого у такому страховому договорі, чи при її дожитті\nдо закінчення строку такого договору;\nвиплат пенсії на визначений строк, що проводиться з\nнедержавного пенсійного фонду учаснику фонду в порядку та строки,\nщо визначені законодавством;\nб) 60 відсотків сум:\nрегулярних та послідовних виплат (ануїтетів) за договором\nдовгострокового страхування життя, пенсійних виплат за договором\nпенсійного вкладу, виплат довічної пенсії (довічні ануїтети), крім\nвипадків, визначених у підпункті \"а\" підпункту 9.8.3 цього пункту;\nв) викупної суми при достроковому розірванні страхувальником\nдоговору довгострокового страхування життя;\nг) суми коштів, яка виплачується вкладнику з його пенсійного\nрахунку у зв'язку з достроковим розірванням договору пенсійного\nвкладу;\nґ) суми одноразових пенсійних виплат учаснику недержавного\nпенсійного фонду, за винятком одноразових виплат, передбачених у\nпідпункті \"в\" підпункту 9.8.3 цього пункту.\n9.8.3. Не підлягають оподаткуванню при їх нарахуванні\n(виплаті) страховиком-резидентом або адміністратором недержавних\nпенсійних фондів та не включаються до складу загального\nоподатковуваного доходу платника податку звітних податкових\nперіодів, встановлених законом:\nа) суми регулярних та послідовних виплат (ануїтетів) за\nдоговором довгострокового страхування життя або пенсійних виплат\nза договором пенсійного вкладу, виплат пенсій на визначений строк\nабо довічних пенсій, одержувані платником податку - резидентом, що\nмає вік, не менший 70 років;\nб) сума страхової виплати за договором довгострокового\nстрахування життя, якщо внаслідок страхового випадку застрахована\nособа отримує інвалідність I групи;\nв) сума виплат за договором пенсійного вкладу, виплат пенсії\nна визначений строк, довічних або одноразових пенсій, якщо\nвкладник, учасник недержавного пенсійного фонду чи застрахована\nособа отримує інвалідність I групи.\n9.8.4. Дохід у вигляді страхової виплати або виплати за\nдоговором пенсійного вкладу чи за договором недержавного\nпенсійного забезпечення, що сплачується спадкоємцю платника\nподатку, оподатковується за правилами, встановленими статтею 13\nцього Закону для оподаткування спадщини;\n9.8.5. Сума доходів, отриманих за договорами довгострокового\nстрахування життя та недержавного пенсійного забезпечення, що\nпідлягають оподаткуванню відповідно до підпунктів 9.8.2 та 9.8.4\nцього пункту, зменшується на суму страхових внесків, сплачених за\nтакими договорами до 1 січня 2004 року\";\n7) перше речення абзацу першого підпункту 9.11.3 пункту 9.11\nвикласти у такій редакції:\n\"9.11.3. Якщо зазначені у підпункті 9.11.1 цього пункту\nдоходи виплачуються нерезиденту резидентом - фізичною або\nюридичною особою, то такий резидент вважається податковим агентом\nтакого нерезидента стосовно таких доходів\".\n9. У статті 13:\n1) підпункти \"в\", \"г\" і \"д\" пункту 13.1 викласти у такій\nредакції:\n\"в) об'єкт комерційної власності, а саме - цінний папір (крім\nдепозитного (ощадного), іпотечного сертифіката), корпоративне\nправо, власність на об'єкт бізнесу як такий, тобто власність на\nцілісний майновий комплекс, інтелектуальна (промислова) власність\nабо право на отримання доходу за нею;\nг) суми страхового відшкодування (страхових виплат) за\nстраховими договорами, укладеними спадкодавцем, а також суми, що\nзберігаються на пенсійному рахунку спадкодавця згідно з договором\nнедержавного пенсійного забезпечення, пенсійного вкладу;\nд) кошти, а саме готівкові кошти або кошти, що зберігаються\nна рахунках спадкодавця, відкритих у банках та небанківських\nфінансових установах, у тому числі депозитні (ощадні), іпотечні\nсертифікати, сертифікати фонду операцій з нерухомістю\";\n2) у пункті 13.2:\nу підпункті 13.2.1:\nв абзаці другому підпункту \"а\" слова \"у підпунктах \"а\", \"б\",\n\"г\", \"д\" замінити словами \"у підпунктах \"а\", \"б\", \"д\";\nу підпункті \"б\":\nв абзаці другому слова \"у підпунктах \"а\", \"б\", \"г\" замінити\nсловами \"у підпунктах \"а\", \"б\";\nпісля абзацу другого доповнити новим абзацом такого змісту:\n\"вартості власності, визначеної у підпункті \"г\" пункту 13.1\nцієї статті, у разі успадкування її членом подружжя спадкодавця\".\nУ зв'язку з цим абзац третій вважати абзацом четвертим;\nпідпункт \"в\" після абзацу першого доповнити новим абзацом\nтакого змісту:\n\"вартості власності, визначеної у підпункті \"г\" пункту 13.1\nцієї статті, що успадковується членом сім'ї спадкодавця першого\nступеня споріднення, що не є членом його подружжя\".\nУ зв'язку з цим абзаци другий і третій вважати відповідно\nабзацами третім і четвертим.\n10. У пункті 15.2 статті 15:\nслова \"то невикористана сума такого\" замінити словами \"то\nневикористана відповідно до пункту 15.1 цієї статті сума такого\";\nдоповнити абзацом другим такого змісту:\n\"Про суму здійснених виплат страхового відшкодування\nстраховики повідомляють податкові органи у складі податкової\nзвітності за черговий податковий період\".\n11. У статті 22:\n1) у пункті 22.1:\nпідпункт 22.1.3 виключити;\nпідпункт 22.1.4 викласти у такій редакції:\n\"22.1.4. Підпункт 4.2.12 пункту 4.2 статті 4 цього Закону у\nчастині включення до загального місячного оподатковуваного доходу\nдоходів у вигляді процентів на поточний або депозитний (вкладний)\nбанківський рахунок (у тому числі картковий рахунок), вклад до\nнебанківських фінансових установ згідно із законом або процентів\n(дисконтних доходів) на депозитний (ощадний) сертифікат та\nпідпункти 9.2.1 і 9.2.2 пункту 9.2 статті 9 цього Закону у частині\nоподаткування процентів набирають чинності з 1 січня 2005 року\";\n2) абзац перший пункту 22.4 доповнити словами \"крім випадків,\nпередбачених підпунктом 4.2.4 пункту 4.2 статті 4 цього Закону\";\n3) пункт 22.6 викласти у такій редакції:\n\"22.6. Доходи платника податку, нараховані за наслідками\nподаткових періодів до 1 січня 2004 року, оподатковуються за\nставками, що діяли до 1 січня 2004 року, незалежно від дати їх\nфактичної виплати (надання)\";\n4) абзаци перший та другий пункту 22.8 замінити шістьма\nабзацами такого змісту:\n\"Не підлягають оподаткуванню цим податком (не відображаються\nв його річній податковій декларації) та не включаються до складу\nзагального місячного або річного оподатковуваного доходу платника\nподатку у межах норм, передбачених законом, такі доходи:\nдоходи, що були нараховані платнику податку відповідно до\nумов трудового або цивільно-правового договору та згодом\nперераховані на його пенсійний вклад, відкритий відповідно до\nзакону;\nкошти, які вносяться особою, що не є платником податку, або\nїї працедавцем (третьою особою) на користь платника податку на\nпенсійний вклад такого платника податку;\nкошти, перераховані фізичною особою до власного пенсійного\nвкладу або до пенсійного вкладу, якщо виплати з нього здійснюються\nна користь членів сім'ї такої фізичної особи першого ступеня\nспоріднення.\nОподаткування коштів, які були внесені на пенсійні вклади до\nнабрання чинності цим Законом, здійснюється за правилами, які\nдіяли на момент внесення цих коштів.\nОподаткування коштів фондів банківського управління,\nстворених відповідно до закону, пенсійних та цільових виплат з\nтаких фондів здійснюється за правилами, встановленими для\nоподаткування операцій з пенсійними вкладами\".\nУ зв'язку з цим абзац третій вважати абзацом сьомим;\n5) абзац четвертий підпункту \"б\" пункту 22.11 виключити.\n12. У тексті Закону слова \"недержавне пенсійне страхування\" в\nусіх відмінках замінити словами \"недержавне пенсійне забезпечення\"\nу відповідному відмінку.\nII. Цей Закон набирає чинності з 1 січня 2005 року.\n\nПрезидент України Л.КУЧМА\n\nм. Київ, 1 липня 2004 року\nN 1958-IV\n\nПро внесення змін до Закону України \"Про податок з доходів фізичних осіб\"\nЗакон України від 01.07.2004 № 1958-IV\n\nВтрата чинності від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/1958-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}