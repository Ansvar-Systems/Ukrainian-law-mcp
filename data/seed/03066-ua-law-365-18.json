{
  "id": "ua-law-365-18",
  "type": "statute",
  "title": "Закон України (365-18)",
  "title_en": "",
  "short_name": "365-18",
  "status": "in_force",
  "issued_date": "2013-07-02",
  "url": "https://zakon.rada.gov.ua/laws/show/365-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України у сфері земельних відносин щодо спрощення процедури відведення земельних ділянок\n\n(Відомості Верховної Ради (ВВР), 2014, № 14, ст.248)\n\nВерховна Рада України постановляє:\n\nI. Внести зміни до таких законодавчих актів України:\n\n1. Частину першу статті 16 Водного кодексу України (Відомості Верховної Ради України, 1995 р., № 24, ст. 189) доповнити пунктом 12 -11 такого змісту:\n\n\"12 -11 ) погодження документації із землеустрою у випадках та порядку, визначених Земельним кодексом України та Законом України \"Про землеустрій\" щодо відповідності зазначеної документації водному законодавству\".\n\n2. У Земельному кодексі України (Відомості Верховної Ради України, 2002 р., № 3-4, ст. 27):\n\n1) пункт \"і\" частини першої статті 15 виключити;\n\n2) у частині першій статті 15 -1 :\n\nу пункті \"д\" слова \"та розмежуванні земель державної і комунальної власності\" виключити;\n\nдоповнити пунктом \"є -1 \" такого змісту:\n\n\"є -1 ) розпорядження землями державної власності в межах, визначених цим Кодексом\";\n\n3) частину четверту статті 20 виключити;\n\n4) у статті 151:\n\nчастину восьму викласти в такій редакції:\n\n\"8. Відповідний орган виконавчої влади, Верховна Рада Автономної Республіки Крим, Рада міністрів Автономної Республіки Крим або орган місцевого самоврядування згідно із своїми повноваженнями у тижневий строк з дня реєстрації клопотання направляє:\n\nоригінал клопотання з додатками до центрального органу виконавчої влади, що реалізує державну політику у сфері земельних відносин, за місцем розташування земельної ділянки;\n\nкопію клопотання та додатків до нього до структурного підрозділу районної державної адміністрації у сфері містобудування та архітектури, а якщо місто не входить до території певного району, - до виконавчого органу міської ради у сфері містобудування та архітектури, а в разі, якщо такий орган не утворений, - до органу виконавчої влади Автономної Республіки Крим з питань містобудування та архітектури чи структурного підрозділу обласної державної адміністрації з питань містобудування та архітектури.\n\nОргани, зазначені в абзацах другому і третьому цієї частини, протягом десяти днів з дня одержання клопотання надають відповідному органу виконавчої влади, Верховній Раді Автономної Республіки Крим, Раді міністрів Автономної Республіки Крим або органу місцевого самоврядування висновок про погодження місця розташування об’єкта або про відмову в такому погодженні\";\n\nу частині одинадцятій слова \"висновку Комісії\" замінити словами \"висновків, зазначених у частині восьмій цієї статті\";\n\n5) у статті 186 -1 :\n\nчастини другу - п’яту викласти в такій редакції:\n\n\"2. Проект землеустрою щодо відведення земельної ділянки у межах населеного пункту або земельної ділянки за межами населеного пункту, на якій розташовано об’єкт будівництва або планується розташування такого об’єкта, подається також на погодження до структурних підрозділів районних, Київської та Севастопольської міських державних адміністрацій у сфері містобудування та архітектури, а якщо місто не входить до території певного району, - до виконавчого органу міської ради у сфері містобудування та архітектури, а в разі, якщо такий орган не утворений, - до органу виконавчої влади Автономної Республіки Крим з питань містобудування та архітектури чи структурного підрозділу обласної державної адміністрації з питань містобудування та архітектури.\n\n3. Проект землеустрою щодо відведення земельної ділянки:\n\nприродно-заповідного та іншого природоохоронного призначення, земельної ділянки, розташованої на території чи в межах об’єкта природно-заповідного фонду або в межах прибережної захисної смуги, підлягає також погодженню з органом виконавчої влади Автономної Республіки Крим у сфері охорони навколишнього природного середовища, структурним підрозділом обласної, Київської чи Севастопольської міської державної адміністрації у сфері охорони навколишнього природного середовища;\n\nрозташованої на території пам’яток культурної спадщини національного значення, їх охоронних зон та охоронюваних археологічних територіях, підлягає також погодженню з центральним органом виконавчої влади, що реалізує державну політику у сфері охорони культурної спадщини;\n\nрозташованої на території земель історико-культурного призначення, пам’яток культурної спадщини місцевого значення, їх охоронних зон, в історичних ареалах населених місць та інших землях історико-культурного призначення, крім випадків, зазначених в абзаці третьому цієї частини, підлягає також погодженню з органом виконавчої влади Автономної Республіки Крим у сфері охорони культурної спадщини, відповідним структурним підрозділом обласної, Київської чи Севастопольської міської державної адміністрації у сфері охорони культурної спадщини;\n\nлісогосподарського призначення підлягає також погодженню з центральним органом виконавчої влади, що реалізує державну політику у сфері лісового господарства, а на території Автономної Республіки Крим - з органом виконавчої влади Автономної Республіки Крим з питань лісового господарства;\n\nводного фонду підлягає також погодженню з центральним органом виконавчої влади, що реалізує державну політику у сфері розвитку водного господарства, а на території Автономної Республіки Крим - з органом виконавчої влади Автономної Республіки Крим з питань водного господарства.\n\n4. Розробник подає на погодження до органу, визначеного в частині першій цієї статті, за місцем розташування земельної ділянки оригінал проекту землеустрою щодо відведення земельної ділянки, а до органів, зазначених у частинах другій і третій цієї статті, - завірені ним копії проекту.\n\n5. Органи, зазначені в частинах першій - третій цієї статті, зобов’язані протягом десяти робочих днів з дня одержання проекту землеустрою щодо відведення земельної ділянки або копії такого проекту безоплатно надати або надіслати рекомендованим листом з повідомленням розробнику свої висновки про його погодження або про відмову в такому погодженні з обов’язковим посиланням на закони та прийняті відповідно до них нормативно-правові акти, що регулюють відносини у відповідній сфері\";\n\nдоповнити частиною сьомою такого змісту:\n\n\"7. Органам, зазначеним у частинах першій - третій цієї статті, при погодженні проекту землеустрою щодо відведення земельної ділянки забороняється вимагати:\n\nдодаткові матеріали та документи, не включені до проекту землеустрою щодо відведення земельної ділянки відповідно до статті 50 Закону України \"Про землеустрій\" ;\n\nнадання погодження проекту землеустрою щодо відведення земельної ділянки будь-якими іншими органами виконавчої влади, органами місцевого самоврядування, підприємствами, установами та організаціями;\n\nпроведення будь-яких обстежень, експертиз та робіт.\n\nКожен орган здійснює розгляд та погодження проекту землеустрою щодо відведення земельної ділянки самостійно та незалежно від погодження проекту іншими органами, зазначеними у частинах першій - третій цієї статті, у визначений законом строк\".\n\n3. У Лісовому кодексі України (Відомості Верховної Ради України, 2006 р., № 21, ст.170):\n\n1) статтю 28 -1 доповнити пунктом 11 -1 такого змісту:\n\n\"11 -1 ) погоджує документацію із землеустрою у випадках та порядку, визначених Земельним кодексом України та Законом України \"Про землеустрій\" , щодо відповідності зазначеної документації лісовому законодавству\";\n\n2) пункт 2 статті 29 -1 виключити;\n\n3) частину першу статті 62 після другого речення доповнити новим реченням такого змісту:\n\n\"Висновки щодо використання земельних ділянок для цілей, не пов’язаних з веденням лісового господарства, надаються у порядку погодження проектів землеустрою щодо відведення земельних ділянок, визначеному Земельним кодексом України \".\n\n4. У Законі України \"Про місцеві державні адміністрації\" (Відомості Верховної Ради України, 1999 р., № 20-21, ст. 190; 2004 р., № 15, ст. 228; 2010 р., № 10, ст. 107):\n\n1) статтю 20 доповнити пунктом 6 такого змісту:\n\n\"6) погоджує документацію із землеустрою у випадках та порядку, визначених Земельним кодексом України та Законом України \"Про землеустрій\" , щодо відповідності зазначеної документації законодавству у сфері містобудування та архітектури, охорони культурної спадщини\";\n\n2) статтю 21 доповнити пунктом 11 такого змісту:\n\n\"11) погоджує документацію із землеустрою у випадках та порядку, визначених Земельним кодексом України та Законом України \"Про землеустрій\" , щодо відповідності зазначеної документації законодавству у сфері охорони навколишнього природного середовища\".\n\n5. Пункт 22 частини другої статті 5 Закону України \"Про охорону культурної спадщини\" (Відомості Верховної Ради України, 2000 р., № 39, ст. 333; із змінами, внесеними Законом України від 16 жовтня 2012 року № 5461-VI) викласти в такій редакції:\n\n\"22) погодження документації із землеустрою у випадках та порядку, визначених Земельним кодексом України та Законом України \"Про землеустрій\" , щодо відповідності зазначеної документації законодавству у сфері охорони культурної спадщини\".\n\n6. У Законі України \"Про землеустрій\" (Відомості Верховної Ради України, 2003 р., № 36, ст. 282 із наступними змінами):\n\n1) у статті 14:\n\nпункт \"б\" після слів \"участь у\" доповнити словами \"розробленні та\";\n\nпункт \"г\" викласти в такій редакції:\n\n\"г) здійснення сертифікації інженерів-землевпорядників, утворення Кваліфікаційної комісії та ведення Державного реєстру сертифікованих інженерів-землевпорядників, Державного реєстру сертифікованих інженерів-геодезистів у порядку, визначеному законом\";\n\n2) статтю 61 виключити.\n\n7. У Законі України \"Про Державний земельний кадастр\" (Відомості Верховної Ради України, 2012 р., № 8, ст. 61, № 49, ст. 555; із змінами, внесеними законами України від 2 жовтня 2012 року № 5394-VI та від 16 жовтня 2012 року № 5462-VI):\n\n1) абзац одинадцятий частини другої статті 7 викласти в такій редакції:\n\n\"створення документів Державного земельного кадастру\";\n\n2) статтю 9 доповнити частиною восьмою такого змісту:\n\n\"8. Державна реєстрація земельних ділянок, обмежень у їх використанні, ведення поземельних книг, внесення до Державного земельного кадастру відомостей про земельні ділянки здійснюються Державними кадастровими реєстраторами, які здійснюють свою діяльність за місцем розташування земельної ділянки (район, місто республіканського значення Автономної Республіки Крим, місто обласного значення)\";\n\n3) абзац восьмий частини першої статті 38 викласти в такій редакції:\n\n\"Витяг із Державного земельного кадастру про земельну ділянку може бути виданий будь-яким Державним кадастровим реєстратором незалежно від території дії його повноважень\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у шестимісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення нормативно-правових актів міністерств та інших центральних органів виконавчої влади у відповідність із цим Законом.\n\nПрезидент України\n\nВ.ЯНУКОВИЧ\n\nм. Київ\n\n2 липня 2013 року\n\n№ 365-VII\n\nПро внесення змін до деяких законодавчих актів України у сфері земельних відносин щодо спрощення процедури відведення земельних ділянок\nЗакон України від 02.07.2013 № 365-VII\n\nПрийняття від 02.07.2013\nПостійна адреса:\nhttps://zakon.rada.gov.ua/go/365-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}