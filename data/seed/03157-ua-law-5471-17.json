{
  "id": "ua-law-5471-17",
  "type": "statute",
  "title": "Закон України (5471-17)",
  "title_en": "",
  "short_name": "5471-17",
  "status": "in_force",
  "issued_date": "2012-11-06",
  "url": "https://zakon.rada.gov.ua/laws/show/5471-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Податкового кодексу України\nщодо ставок акцизного податку на речовини, які\nвикористовуються як компоненти моторних палив\n( Відомості Верховної Ради (ВВР), 2013, N 49, ст.686 )\n\nВерховна Рада України п о с т а н о в л я є :\n1. Внести до Податкового кодексу України ( 2755-17 )\n(Відомості Верховної Ради України, 2011 р., NN 13-17, ст. 112)\nтакі зміни:\n1) підпункт 215.3.4 пункту 215.3 статті 215 викласти в такій\nредакції:\n\"215.3.4. нафтопродукти, скраплений газ, речовини, що\nвикористовуються як компоненти моторних палив:\n------------------------------------------------------------------\n| Код товару | Опис товару | Ставка акцизного |\n| (продукції) | (продукції) | податку у твердих |\n| згідно з УКТ ЗЕД | згідно з УКТ ЗЕД | сумах з одиниці |\n| ( 2371а-14 ) | ( 2371а-14 ) | реалізованого товару |\n| | | (продукції) |\n| | |----------------------|\n| | |одиниця виміру |ставка|\n|--------------------+--------------------+---------------+------|\n| |Легкі дистиляти: | | |\n|--------------------+--------------------+---------------+------|\n|2710 11 11 00 |для специфічних |євро за | 182 |\n| |процесів переробки |1000 кілограмів| |\n|--------------------+--------------------+---------------+------|\n|2710 11 15 00 |для хімічних | -\"- | 182 |\n| |перетворень у | | |\n| |процесах, крім | | |\n| |зазначених у | | |\n| |товарній | | |\n| |підкатегорії | | |\n| |2710 11 11 00 | | |\n|--------------------+--------------------+---------------+------|\n| |Бензини спеціальні: | | |\n|--------------------+--------------------+---------------+------|\n|2710 11 21 00 |уайт-спірит | -\"- | 182 |\n|--------------------+--------------------+---------------+------|\n|2710 11 25 00 |інші спеціальні |євро за | 198 |\n| |бензини |1000 кілограмів| |\n|--------------------+--------------------+---------------+------|\n| |Бензини моторні: | | |\n|--------------------+--------------------+---------------+------|\n|2710 11 31 00 |бензини авіаційні | -\"- | 30 |\n|--------------------+--------------------+---------------+------|\n| |бензини моторні з | | |\n| |вмістом свинцю | | |\n| |0,013 г/л або менше:| | |\n|--------------------+--------------------+---------------+------|\n|2710 11 41 11 |із вмістом не менш | -\"- | 198 |\n|2710 11 41 31 |як 5 мас. % | | |\n|2710 11 41 91 |біоетанолу або | | |\n|2710 11 45 11 |не менш як 5 мас. % | | |\n|2710 11 49 11 |етил-трет-бутилового| | |\n| |етеру або їх суміші:| | |\n|--------------------+--------------------+---------------+------|\n|2710 11 41 19 |інші бензини | -\"- | 198 |\n|2710 11 41 39 | | | |\n|2710 11 41 99 | | | |\n|2710 11 45 99 | | | |\n|2710 11 49 99 | | | |\n|--------------------+--------------------+---------------+------|\n|2710 11 51 00 |із вмістом свинцю | -\"- | 198 |\n|2710 11 59 00 |більш як 0,013 г/л | | |\n|--------------------+--------------------+---------------+------|\n|2710 11 70 00 |Паливо для | -\"- | 30 |\n| |реактивних двигунів | | |\n|--------------------+--------------------+---------------+------|\n|2710 11 90 00 |Інші легкі дистиляти| -\"- | 198 |\n|--------------------+--------------------+---------------+------|\n| |Середні дистиляти: | | |\n|--------------------+--------------------+---------------+------|\n|2710 19 11 00 |для специфічних | -\"- | 182 |\n| |процесів переробки | | |\n|--------------------+--------------------+---------------+------|\n|2710 19 15 00 |для хімічних | -\"- | 182 |\n| |перетворень | | |\n| |у процесах, не | | |\n| |зазначених | | |\n| |у позиції | | |\n| |2710 19 11 00 | | |\n|--------------------+--------------------+---------------+------|\n| |Гас: | | |\n|--------------------+--------------------+---------------+------|\n|2710 19 21 00 |паливо для |євро за | 19 |\n| |реактивних двигунів |1000 кілограмів| |\n|--------------------+--------------------+---------------+------|\n|2710 19 25 00 |інший гас | -\"- | 182 |\n|--------------------+--------------------+---------------+------|\n|2710 19 29 00 |Інші середні | -\"- | 182 |\n| |дистиляти | | |\n|--------------------+--------------------+---------------+------|\n| |Важкі дистиляти | | |\n| |(газойлі) із вмістом| | |\n| |сірки: | | |\n|--------------------+--------------------+---------------+------|\n|2710 19 31 40 |більш як 0,2 мас. % | -\"- | 98 |\n|2710 19 35 40 | | | |\n|2710 19 49 00 | | | |\n|--------------------+--------------------+---------------+------|\n|2710 19 31 30 |більш як | -\"- | 75 |\n|2710 19 35 30 |0,035 мас. %, але | | |\n|2710 19 41 30 |не більш як | | |\n|2710 19 45 00 |0,2 мас. % | | |\n|--------------------+--------------------+---------------+------|\n|2710 19 31 20 |більш як | -\"- | 68 |\n|2710 19 35 20 |0,005 мас. %, | | |\n|2710 19 41 20 |але не більш як | | |\n| |0,035 мас. % | | |\n|--------------------+--------------------+---------------+------|\n|2710 19 31 10 |не більш як | -\"- | 46 |\n|2710 19 35 10 |0,005 мас. % | | |\n|2710 19 41 10 | | | |\n|--------------------+--------------------+---------------+------|\n|2710 19 61 00 |Тільки паливо пічне | -\"- | 46 |\n|2710 19 63 00 |побутове | | |\n|2710 19 65 00 | | | |\n|2710 19 69 00 | | | |\n|--------------------+--------------------+---------------+------|\n|2711 12 11 00 |Скраплений газ | -\"- | 44 |\n|2711 12 19 00 |(пропан або суміш | | |\n|2711 12 91 00 |пропану з бутаном) | | |\n|2711 12 93 00 | | | |\n|2711 12 94 00 | | | |\n|2711 12 97 00 | | | |\n|2711 13 10 00 | | | |\n|2711 13 30 00 | | | |\n|2711 13 91 00 | | | |\n|2711 13 97 00 | | | |\n|--------------------+--------------------+---------------+------|\n|2707 10 90 00 |Бензол сирий |євро за | 250 |\n| |кам'яновугільний |1000 кілограмів| |\n|--------------------+--------------------+---------------+------|\n|2905 11 00 00 |Метанол технічний | -\"- |400\"; |\n| |(метиловий спирт) | | |\n------------------------------------------------------------------\n2) статтю 229 доповнити пунктами 229.6 і 229.7 такого змісту:\n\"229.6. Особливості оподаткування речовин, що\nвикористовуються як компоненти вироблених в Україні моторних\nпалив, які використовуються як сировина для хімічної промисловості\n229.6.1. Речовини, що використовуються як компоненти моторних\nпалив (коди 2707 10 90 00 ( 2371а-14 ), 2905 11 00 00 ( 2371б-14 )\nзгідно з УКТ ЗЕД), можуть бути реалізовані як сировина для\nвиробництва в хімічній промисловості за нульовою ставкою акцизного\nподатку.\nУ такому разі органи державної податкової служби здійснюють\nконтроль за їх цільовим використанням.\n229.6.2. До отримання речовин, що використовуються як\nкомпоненти моторних палив, які використовуються суб'єктами\nгосподарювання як сировина для виробництва в хімічній\nпромисловості, виробник видає податковий вексель на суму акцизного\nподатку, нарахованого на обсяг таких речовин виходячи із ставки,\nяка визначається як різниця між ставкою акцизного податку,\nпередбаченою пунктом 215.3 статті 215 цього Кодексу, та ставкою\n0 євро за 1000 кілограмів.\n229.6.3. Податковий вексель може бути виданий лише суб'єктом\nгосподарювання - виробником, що використовує як сировину в\nхімічній промисловості речовини, які використовуються як\nкомпоненти моторних палив.\n229.6.4. Строк, на який видається податковий вексель, не може\nперевищувати 90 календарних днів.\n229.6.5. Обов'язки з погашення податкового векселя не можуть\nпередаватися іншим особам.\n229.6.6. За користування податковим векселем не нараховуються\nвідсотки або інші види плати, передбачені законодавством для інших\nвидів векселів.\n229.6.7. Векселедержателем є орган державної податкової\nслужби за місцем реєстрації векселедавця.\n229.6.8. На підприємствах, що використовують як сировину для\nвиробництва в хімічній промисловості речовини, що використовуються\nяк компоненти моторних палив, встановлюються податкові пости.\nПредставники органу державної податкової служби за\nмісцезнаходженням податкового поста здійснюють постійний\nбезпосередній контроль за цільовим використанням таких речовин.\n229.6.9. Податковий вексель вважається погашеним у разі\nдокументального підтвердження факту цільового використання\nвиключно як сировини для виробництва в хімічній промисловості\nречовин, що використовуються як компоненти моторних палив.\n229.6.10. Для погашення податкового векселя векселедержателю\nподається довідка векселедавця про цільове використання як\nсировини для виробництва в хімічній промисловості речовин, що\nвикористовуються як компоненти моторних палив, погоджена\nпредставником податкового поста, встановленого на підприємстві.\n229.6.11. У разі якщо передбачений цим пунктом податковий\nвексель не погашено в установлений строк, векселедержатель\nздійснює протест такого векселя у неплатежі згідно із\nзаконодавством та протягом одного робочого дня з дати вчинення\nпротесту звертається до банку, який здійснив аваль векселя, з\nопротестованим податковим векселем. Банк-аваліст зобов'язаний не\nпізніше операційного дня, що настає за датою звернення\nвекселедержателя з опротестованим податковим векселем, переказати\nсуму, яка зазначена у податковому векселі, векселедержателю.\n229.6.12. Порядок випуску, обігу та погашення податкових\nвекселів, які видаються до отримання речовин, що використовуються\nяк компоненти моторних палив, для використання як сировини для\nвиробництва в хімічній промисловості, а також перелік підприємств,\nщо отримують такі речовини, затверджуються Кабінетом Міністрів\nУкраїни.\n229.6.13. Відвантаження речовин, що використовуються як\nкомпоненти моторних палив, які отримані як сировина для\nвиробництва в хімічній промисловості, проводиться в межах квот,\nвстановлених Кабінетом Міністрів України.\n229.6.14. У разі нецільового використання суб'єктами\nгосподарювання речовин, що використовуються як компоненти моторних\nпалив, які отримані як сировина для виробництва в хімічній\nпромисловості, з таких суб'єктів справляється штраф у розмірі,\nякий обчислюється виходячи з обсягів зазначених речовин, що\nвикористані не за призначенням, та ставки акцизного податку,\nпередбаченої пунктом 215.3 статті 215 цього Кодексу, збільшеної в\n1,5 раза.\n229.7. Особливості оподаткування речовин, що використовуються\nяк компоненти ввезених в Україну моторних палив, які\nвикористовуються як сировина для хімічної промисловості\n229.7.1. Речовини, що використовуються як компоненти моторних\nпалив (коди 2707 10 90 00 ( 2371а-14 ), 2905 11 00 00 ( 2371б-14 )\nзгідно з УКТ ЗЕД), можуть ввозитися в Україну як сировина для\nвиробництва в хімічній промисловості без сплати акцизного податку.\nУ такому разі органи державної податкової служби здійснюють\nконтроль за їх цільовим використанням.\n229.7.2. Для ввезення на митну територію України речовин, що\nвикористовуються як компоненти моторних палив, з метою\nвикористання їх як сировини в хімічній промисловості виробник\nоформляє податковий вексель у трьох примірниках. Один примірник\nподається органу державної податкової служби за місцезнаходженням\nвиробника, другий - митному органу, який здійснює митне оформлення\nзазначених товарів, третій залишається платнику податку.\n229.7.3. Податковий вексель видається на суму акцизного\nподатку, що справляється під час ввезення товарів відповідно до\nзаконодавства.\n229.7.4. Податковий вексель може бути виданий лише суб'єктом\nгосподарювання - виробником, що використовує як сировину в\nхімічній промисловості речовини, що використовуються як компоненти\nмоторних палив.\n229.7.5. Строк, на який видається авальований податковий\nвексель, не може перевищувати 90 календарних днів з дати\nоформлення митної декларації.\n229.7.6. Підставою для митного оформлення речовин, що\nвикористовуються як компоненти моторних палив, які ввозяться на\nмитну територію України з метою використання в хімічній\nпромисловості, є подання виробником митному органу другого\nпримірника податкового векселя, авальованого банком та взятого на\nоблік органом державної податкової служби за місцезнаходженням\nвиробника.\n229.7.7. Обов'язки з погашення податкового векселя не можуть\nпередаватися іншим особам.\n229.7.8. За користування податковим векселем не нараховуються\nвідсотки або інші види плати, передбачені законодавством для інших\nвидів векселів.\n229.7.9. Векселедержателем є орган державної податкової\nслужби за місцем реєстрації векселедавця.\n229.7.10. На підприємствах, що використовують як сировину для\nвиробництва в хімічній промисловості речовини, що використовуються\nяк компоненти моторних палив, встановлюються податкові пости.\nПредставники органу державної податкової служби за\nмісцезнаходженням податкового поста здійснюють постійний\nбезпосередній контроль за цільовим використанням таких речовин.\n229.7.11. Податковий вексель вважається погашеним без сплати\nсуми акцизного податку коштами в разі документального\nпідтвердження факту цільового використання речовин, що\nвикористовуються як компоненти моторних палив, виключно як\nсировини для виробництва в хімічній промисловості.\n229.7.12. Для погашення податкового векселя векселедержателю\nподається довідка векселедавця про цільове використання як\nсировини для виробництва в хімічній промисловості речовин, що\nвикористовуються як компоненти моторних палив, погоджена\nпредставником податкового поста, встановленого на підприємстві.\nКопія довідки подається митному органу.\n229.7.13. У разі якщо передбачений цим пунктом податковий\nвексель не погашено в установлений строк, векселедержатель\nздійснює протест такого векселя у неплатежі згідно із\nзаконодавством та протягом одного робочого дня з дати вчинення\nпротесту звертається до банку, який здійснив аваль векселя, з\nопротестованим податковим векселем. Банк-аваліст зобов'язаний не\nпізніше операційного дня, що настає за датою звернення\nвекселедержателя з опротестованим податковим векселем, переказати\nсуму, зазначену в податковому векселі, векселедержателю.\n229.7.14. Порядок випуску, обігу та погашення податкових\nвекселів, які видаються для ввезення на митну територію України\nречовин, що використовуються як компоненти моторних палив, для\nвикористання як сировини для виробництва в хімічній промисловості,\nа також перелік підприємств, що здійснюють ввезення таких речовин,\nзатверджуються Кабінетом Міністрів України.\n229.7.15. Ввезення речовин, що використовуються як компоненти\nмоторних палив, які використовуються як сировина для виробництва в\nхімічній промисловості, здійснюється в межах квот, встановлених\nКабінетом Міністрів України.\n229.7.16. У разі нецільового використання суб'єктами\nгосподарювання речовин, що використовуються як компоненти моторних\nпалив, які ввезені як сировина для виробництва в хімічній\nпромисловості, з таких суб'єктів справляється штраф у розмірі,\nякий обчислюється виходячи з обсягів зазначених речовин, що\nвикористані не за призначенням, та ставки акцизного податку,\nпередбаченої пунктом 215.3 статті 215 цього Кодексу, збільшеної в\n1,5 раза\".\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 6 листопада 2012 року\nN 5471-VI\n\nПро внесення змін до Податкового кодексу України щодо ставок акцизного податку на речовини, які використовуються як компоненти моторних палив\nЗакон України від 06.11.2012 № 5471-VI\n\nПрийняття від 06.11.2012\nПостійна адреса:\nhttps://zakon.rada.gov.ua/go/5471-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}