{
  "id": "ua-law-426-19",
  "type": "statute",
  "title": "Закон України (426-19)",
  "title_en": "",
  "short_name": "426-19",
  "status": "in_force",
  "issued_date": "2015-05-14",
  "url": "https://zakon.rada.gov.ua/laws/show/426-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо підвищення рівня соціального захисту окремих категорій ветеранів війни\n\n(Відомості Верховної Ради (ВВР), 2015, № 30, ст.272)\n\nВерховна Рада України постановляє:\n\nI. Внести зміни до таких законодавчих актів України:\n\n1. Кодекс законів про працю України (Відомості Верховної Ради УРСР, 1971 р., додаток до № 50, ст. 375) доповнити статтею 77 -2 такого змісту:\n\n\" Стаття 77 -2 . Додаткова відпустка окремим категоріям ветеранів війни\n\nУчасникам бойових дій, інвалідам війни, статус яких визначений Законом України \"Про статус ветеранів війни, гарантії їх соціального захисту\", надається додаткова відпустка із збереженням заробітної плати тривалістю 14 календарних днів на рік\".\n\n2. У Законі України \"Про статус ветеранів війни, гарантії їх соціального захисту\" (Відомості Верховної Ради України, 1993 р., № 45, ст. 425 із наступними змінами):\n\n1) пункт 11 частини першої статті 6 викласти в такій редакції:\n\n\"11) особи, які у складі груп піротехнічних робіт (груп розмінування) залучалися до безпосереднього виконання завдань щодо розмінування (виявлення, знешкодження та знищення) вибухонебезпечних предметів на території України, та особи, які на мінних тральщиках брали участь у траленні бойових мін у територіальних і нейтральних водах у воєнний і повоєнний час\";\n\n2) у пункті 12 статті 12 та пункті 17 статті 13 слова \"одержання додаткової відпустки без збереження заробітної плати строком до двох тижнів на рік\" замінити словами \"одержання додаткової відпустки із збереженням заробітної плати строком 14 календарних днів на рік\".\n\n3. У Законі України \"Про відпустки\" (Відомості Верховної Ради України, 1997 р., № 2, ст. 4 із наступними змінами):\n\n1) у розділі ІІІ:\n\nназву викласти в такій редакції:\n\n\"Розділ III\n\nДОДАТКОВІ ВІДПУСТКИ У ЗВ’ЯЗКУ З НАВЧАННЯМ. ТВОРЧА ВІДПУСТКА. ВІДПУСТКА ДЛЯ ПІДГОТОВКИ ТА УЧАСТІ В ЗМАГАННЯХ. ДОДАТКОВА ВІДПУСТКА ОКРЕМИМ КАТЕГОРІЯМ ВЕТЕРАНІВ ВІЙНИ\";\n\nдоповнити статтею 16 -2 такого змісту:\n\n\" Стаття 16 -2 . Додаткова відпустка окремим категоріям ветеранів війни\n\nУчасникам бойових дій, інвалідам війни, статус яких визначений Законом України \"Про статус ветеранів війни, гарантії їх соціального захисту\", надається додаткова відпустка із збереженням заробітної плати тривалістю 14 календарних днів на рік\";\n\n2) пункт 4 частини першої статті 25 викласти в такій редакції:\n\n\"4) учасникам війни, особам, на яких поширюється чинність Закону України \"Про статус ветеранів війни, гарантії їх соціального захисту\", - тривалістю до 14 календарних днів щорічно.\n\nОсобам, які мають особливі заслуги перед Батьківщиною, статус яких встановлений відповідно до Закону України \"Про статус ветеранів війни, гарантії їх соціального захисту\", - тривалістю до 21 календарного дня щорічно\".\n\n4. Частини другу і третю статті 11 -1 Закону України \"Про гуманітарну допомогу\" (Відомості Верховної Ради України, 1999 р., № 51, ст. 451; 2010 р., № 8, ст. 62; 2014 р., № 4, ст. 61) викласти в такій редакції:\n\n\"Після смерті інваліда, дитини-інваліда автомобіль, визнаний гуманітарною допомогою, яким інвалід, дитина-інвалід були забезпечені через органи соціального захисту населення, за бажанням членів їхніх сімей, спадкоємців передається їм у власність безоплатно за рішенням центрального органу виконавчої влади, що реалізує державну політику у сфері соціального захисту населення, у порядку, визначеному Кабінетом Міністрів України.\n\nУ разі відсутності членів сім’ї, спадкоємців або у разі небажання членів сім’ї, спадкоємців отримати автомобіль, визначений у частині другій цієї статті, такий автомобіль повертається органам соціального захисту населення у порядку, визначеному Кабінетом Міністрів України\".\n\nІІ. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Встановити, що:\n\nстатус учасника бойових дій зберігається за особами, яких визнано учасниками бойових дій відповідно до пункту 11 статті 6 Закону України \"Про статус ветеранів війни, гарантії їх соціального захисту\", до набрання чинності цим Законом;\n\nнорми цього Закону щодо передачі безоплатно у власність членів сім’ї, спадкоємців автомобіля, визнаного гуманітарною допомогою, яким інвалід, дитина-інвалід були забезпечені через органи соціального захисту населення, поширюються також на випадки, коли смерть інваліда, дитини-інваліда та звернення членів сім’ї до органів соціального захисту населення про залишення їм автомобіля без сплати податків і зборів відбулися до набрання чинності цим Законом.\n\n3. Кабінету Міністрів України:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n14 травня 2015 року\n\n№ 426-VIII\n\nПро внесення змін до деяких законодавчих актів України щодо підвищення рівня соціального захисту окремих категорій ветеранів війни\nЗакон України від 14.05.2015 № 426-VIII\n\nПрийняття від 14.05.2015\nПостійна адреса:\nhttps://zakon.rada.gov.ua/go/426-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}