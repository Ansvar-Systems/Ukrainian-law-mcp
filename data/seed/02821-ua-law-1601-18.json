{
  "id": "ua-law-1601-18",
  "type": "statute",
  "title": "Закон України (1601-18)",
  "title_en": "",
  "short_name": "1601-18",
  "status": "in_force",
  "issued_date": "2014-07-22",
  "url": "https://zakon.rada.gov.ua/laws/show/1601-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"\n\n(Відомості Верховної Ради (ВВР), 2014, № 36, ст.1190)\n\nВерховна Рада України постановляє:\n\n1. Внести до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" (Відомості Верховної Ради України, 2013 р., № 51, ст. 716) такі зміни:\n\n1) у частині першій статті 3:\n\nу пункті 2 слова \"(основні біометричні дані, параметри - відцифрований підпис особи, відцифрований образ обличчя особи, додаткові біометричні дані, параметри - відцифровані відбитки пальців рук)\" замінити словами \"(біометричні дані, параметри - відцифрований підпис особи, відцифрований образ обличчя особи, відцифровані відбитки пальців рук)\";\n\nпункт 6 викласти в такій редакції:\n\n\"6) ідентифікація особи - встановлення тотожності особи за сукупністю інформації про неї за допомогою біометричних даних, параметрів\";\n\n2) у статті 7 :\n\nу частині першій :\n\nдоповнити пунктом 11 -1 такого змісту:\n\n\"11 -1 ) за згодою особи - відцифровані відбитки пальців рук (у разі оформлення паспорта громадянина України для виїзду за кордон, дипломатичного паспорта України, службового паспорта України, посвідчення особи моряка, посвідчення члена екіпажу, посвідчення особи без громадянства для виїзду за кордон, проїзного документа біженця)\";\n\nпункт 12 викласти в такій редакції:\n\n\"12) додаткова змінна інформація (про місце реєстрації, про сімейний стан, про відмову від прийняття реєстраційного номера облікової картки платника податків, про видачу приватизаційних паперів)\";\n\nдоповнити частиною шостою такого змісту:\n\n\"6. Порядок отримання, вилучення з Реєстру та знищення відцифрованих відбитків пальців рук встановлює Кабінет Міністрів України.\n\nВідцифровані відбитки пальців рук особи після внесення до безконтактного електронного носія вилучаються з Реєстру та знищуються.\n\nПовноваження щодо отримання відцифрованих відбитків пальців рук та забезпечення їх захисту відповідно до законодавства покладаються на посадових осіб уповноваженого органу та ЗДУ.\n\nУ разі відмови особи через свої релігійні переконання від внесення до безконтактного електронного носія відцифрованих відбитків пальців рук їй гарантується право, встановлене частиною другою статті 16 цього Закону.\n\nВідцифровані відбитки пальців рук особи отримуються після досягнення нею дванадцятирічного віку\";\n\n3) у частині другій статті 19:\n\nслова \"біометричні параметри особи, додаткові (факультативні) біометричні дані\" замінити словами \"біометричні дані, параметри особи\";\n\nдоповнити абзацом другим такого змісту:\n\n\"За згодою особи відцифровані відбитки пальців рук вносяться до безконтактного електронного носія у разі оформлення паспорта громадянина України для виїзду за кордон, дипломатичного паспорта України, службового паспорта України, посвідчення особи моряка, посвідчення члена екіпажу, посвідчення особи без громадянства для виїзду за кордон, проїзного документа біженця\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n22 липня 2014 року\n\n№ 1601-VII\n\nПро внесення змін до Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"\nЗакон України від 22.07.2014 № 1601-VII\n\nПрийняття від 22.07.2014\nПостійна адреса:\nhttps://zakon.rada.gov.ua/go/1601-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}