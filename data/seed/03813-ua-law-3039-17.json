{
  "id": "ua-law-3039-17",
  "type": "statute",
  "title": "Закон України (3039-17)",
  "title_en": "",
  "short_name": "3039-17",
  "status": "in_force",
  "issued_date": "2011-02-17",
  "url": "https://zakon.rada.gov.ua/laws/show/3039-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2518-VIII ( 2518-19 ) від 04.09.2018,\nВВР, 2018, N 40, ст.289 }\nПро внесення змін\nдо Закону України \"Про державне\nрегулювання виробництва і реалізації цукру\"\nщодо декларування наявності цукру\n( Відомості Верховної Ради України (ВВР), 2011, N 36, ст.365 )\n\nВерховна Рада України п о с т а н о в л я є :\n1. Внести до Закону України \"Про державне регулювання\nвиробництва і реалізації цукру\" ( 758-14 ) (Відомості Верховної\nРади України, 1999 p., N 32, ст. 268; 2003 р., N 30, ст. 247;\n2007 p., N 4, ст. 38, N 35, ст. 482) такі зміни:\n1) статтю 1 після абзацу другого доповнити новим абзацом\nтакого змісту:\n\"декларування наявності цукру - подання суб'єктами\nпідприємницької діяльності, які виробляють цукор і зберігають його\nдля подальшої реалізації, здійснюють оптову чи роздрібну торгівлю\nцукром, декларації про обсяг цукру, що перебуває у їх власності\".\nУ зв'язку з цим абзаци третій - дев'ятий вважати відповідно\nабзацами четвертим - десятим;\n2) доповнити статтею 3-1 такого змісту:\n\" Стаття 3-1. Декларування наявності цукру\n1. Декларування наявності цукру є обов'язковим для всіх\nсуб'єктів підприємницької діяльності незалежно від форми\nвласності, які виробляють цукор і зберігають його для подальшої\nреалізації, здійснюють оптову чи роздрібну торгівлю цукром.\n2. Порядок декларування наявності цукру визначається\nКабінетом Міністрів України.\n3. Дані про суб'єктів підприємницької діяльності та обсяг\nцукру, що перебуває у їх власності, зазначені у відповідній\nдекларації, є конфіденційними.\n4. Суб'єкти підприємницької діяльності несуть\nвідповідальність за повноту і достовірність даних, зазначених у\nдекларації про обсяг цукру, що перебуває у їх власності,\nвідповідно до законів\";\n3) у частині третій статті 9:\nпісля абзацу першого доповнити новим абзацом такого змісту:\n\"У разі неподання або несвоєчасного подання суб'єктами\nпідприємницької діяльності декларації про обсяг цукру, що\nперебуває у їх власності, чи зазначення у декларації неповних або\nнедостовірних даних з таких суб'єктів стягується штраф у розмірі\nвід десяти до двохсот неоподатковуваних мінімумів доходів\nгромадян\".\nУ зв'язку з цим абзаци другий і третій вважати відповідно\nабзацами третім і четвертим;\nв абзаці третьому слова \"Зазначений штраф стягується\"\nзамінити словами \"Зазначені штрафи стягуються\".\n2. Цей Закон набирає чинності через три місяці з дня його\nопублікування.\n\nПрезидент України В.ЯНУКОВИЧ\n\nм. Київ, 17 лютого 2011 року\nN 3039-VI\n\nПро внесення змін до Закону України \"Про державне регулювання виробництва і реалізації цукру\" щодо декларування наявності цукру\nЗакон України від 17.02.2011 № 3039-VI\n\nВтрата чинності від 20.09.2018 , підстава — 2518-VIII\nПостійна адреса:\nhttps://zakon.rada.gov.ua/go/3039-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}