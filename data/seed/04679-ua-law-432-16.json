{
  "id": "ua-law-432-16",
  "type": "statute",
  "title": "Закон України (432-16)",
  "title_en": "",
  "short_name": "432-16",
  "status": "in_force",
  "issued_date": "2006-12-12",
  "url": "https://zakon.rada.gov.ua/laws/show/432-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 37 Закону України\n\"Про державну службу\"\n( Відомості Верховної Ради України (ВВР), 2007, N 9, ст.69 )\n\nВерховна Рада України п о с т а н о в л я є :\nI. Внести до статті 37 Закону України \"Про державну службу\"\n( 3723-12 ) (Відомості Верховної Ради України, 1993 р., N 52,\nст. 490; 1995 р., N 34, ст. 268; 2003 р., N 14, ст. 97; 2005 р.,\nN 2, ст. 32, N 26, ст. 346; 2006 р., N 1, ст. 18, NN 9-11, ст. 96)\nтакі зміни:\n1. Частину шосту викласти в такій редакції:\n\"Пенсія по інвалідності у розмірах, передбачених частинами\nдругою і п'ятою цієї статті, призначається за наявності страхового\nстажу, встановленого для призначення пенсії по інвалідності\nвідповідно до Закону України \"Про загальнообов'язкове державне\nпенсійне страхування\" ( 1058-15 ), особам, визнаним інвалідами I\nта II групи у період перебування на державній службі, які мають\nстаж державної служби не менше 10 років, а також особам з числа\nінвалідів I та II групи незалежно від часу встановлення їм\nінвалідності, які мають не менше 10 років стажу державної служби\nна посадах, віднесених до категорії посад державних службовців,\nякщо безпосередньо перед зверненням за призначенням такої пенсії\nвони працювали на зазначених посадах. Пенсія по інвалідності\nвідповідно до цього Закону призначається незалежно від причини\nінвалідності за умови припинення державної служби\".\n2. Після частини сьомої доповнити новими частинами такого\nзмісту:\n\"У разі зміни групи інвалідності або відновлення\nпрацездатності виплата пенсії по інвалідності, призначеної\nвідповідно до цього Закону, здійснюється у порядку, визначеному\nстаттею 35 Закону України \"Про загальнообов'язкове державне\nпенсійне страхування\" ( 1058-15 ).\nЯкщо інваліду I або II групи було встановлено III групу\nінвалідності, то в разі наступного визнання його інвалідом I або\nII групи право на отримання раніше призначеної пенсії на умовах,\nпередбачених цим Законом, поновлюється з дня встановлення I або II\nгрупи інвалідності за умови, якщо після припинення виплати пенсії\nминуло не більше п'яти років. У такому самому порядку визначається\nправо на отримання пенсії по інвалідності на умовах, передбачених\nцим Законом, особам, яким така пенсія не була призначена у зв'язку\nз продовженням перебування зазначених осіб на державній службі\".\nУ зв'язку з цим частини восьму - дванадцяту вважати\nвідповідно частинами десятою - чотирнадцятою.\nII. Прикінцеві положення.\n1. Цей Закон набирає чинності з 1 січня 2008 року.\n2. Кабінету Міністрів України у тримісячний строк з дня\nнабрання чинності цим Законом:\nпідготувати та подати на розгляд Верховної Ради України\nпропозиції щодо приведення законодавчих актів України у\nвідповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом та прийняття відповідних актів, що\nвипливають із цього Закону.\n\nПрезидент України В.ЮЩЕНКО\n\nм. Київ, 12 грудня 2006 року\nN 432-V\n\nПро внесення змін до статті 37 Закону України \"Про державну службу\"\nЗакон України від 12.12.2006 № 432-V\n\nПрийняття від 12.12.2006\nПостійна адреса:\nhttps://zakon.rada.gov.ua/go/432-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}