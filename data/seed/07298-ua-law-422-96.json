{
  "id": "ua-law-422-96",
  "type": "statute",
  "title": "Закон України (422/96-ВР)",
  "title_en": "",
  "short_name": "422/96-ВР",
  "status": "in_force",
  "issued_date": "1996-10-16",
  "url": "https://zakon.rada.gov.ua/laws/show/422/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Статус Конституційного Суду України",
      "content": "Конституційний Суд України - єдиний орган конституційної юрисдикції в Україні.\nКонституційний Суд України є юридичною особою, має печатку із зображенням Державного Герба України та своїм найменуванням."
    },
    {
      "provision_ref": "art2",
      "section": "2",
      "title": "Стаття 2. Завдання Конституційного Суду України",
      "content": "Завданням Конституційного Суду України є гарантування верховенства Конституції України як Основного Закону держави на всій території України."
    },
    {
      "provision_ref": "art3",
      "section": "3",
      "title": "Стаття 3. Нормативне регулювання діяльності Конституційного Суду України",
      "content": "Організація, повноваження та порядок діяльності Конституційного Суду України визначаються Конституцією України та цим Законом.\nКонституційний Суд України приймає акти, що регламентують організацію його внутрішньої роботи у відповідності з цим Законом."
    },
    {
      "provision_ref": "art4",
      "section": "4",
      "title": "Стаття 4. Основні принципи діяльності Конституційного Суду України",
      "content": "Діяльність Конституційного Суду України грунтується на принципах верховенства права, незалежності, колегіальності, рівноправності суддів, гласності, повного і всебічного розгляду справ та обгрунтованості прийнятих ним рішень."
    },
    {
      "provision_ref": "art5",
      "section": "5",
      "title": "Стаття 5. Склад Конституційного Суду України",
      "content": "Конституційний Суд України складається з вісімнадцяти суддів Конституційного Суду України."
    },
    {
      "provision_ref": "art7",
      "section": "7",
      "title": "Стаття 7. Порядок призначення суддів Конституційного Суду України Верховною Радою України",
      "content": "Верховна Рада України призначає суддів Конституційного Суду України таємним голосуванням шляхом подання бюлетенів.\nПропозиції щодо кандидатур на посади суддів Конституційного Суду України вносить Голова Верховної Ради України, а також може вносити не менш як 1/4 народних депутатів України від конституційного складу Верховної Ради України; при цьому депутат має право поставити підпис під пропозицією про висунення лише однієї кандидатури і ці підписи депутатів не відкликаються. Відповідний Комітет Верховної Ради України подає Верховній Раді свої висновки щодо кожної кандидатури на посаду судді Конституційного Суду України, внесеної у встановленому порядку.\nПризначеними на посади суддів Конституційного Суду України вважаються кандидати, які набрали найбільшу кількість голосів депутатів, але більше половини голосів депутатів від конституційного складу Верховної Ради України. Якщо кілька кандидатів набрали однакову кількість голосів і після їх призначення було б перевищено необхідне для призначення число суддів, щодо цих кандидатів проводиться повторне голосування.\nУ разі припинення повноважень судді Конституційного Суду України, який призначався Верховною Радою України, Верховна Рада України призначає іншу особу на цю посаду.\nЗа результатами голосування Головою Верховної Ради України підписуються постанови Верховної Ради України про призначення суддів Конституційного Суду України."
    },
    {
      "provision_ref": "art8",
      "section": "8",
      "title": "Стаття 8. Порядок призначення суддів Конституційного Суду України з'їздом суддів України",
      "content": "З'їзд суддів України за пропозицією делегатів з'їзду відкритим голосуванням більшістю голосів присутніх делегатів з'їзду визначає кандидатури на посади суддів Конституційного Суду України для включення в бюлетені для таємного голосування.\nПризначеним на посаду судді Конституційного Суду України вважається кандидат, який у результаті таємного голосування одержав більшість голосів від числа обраних делегатів з'їзду суддів України.\nЯкщо голосування проводиться щодо кандидатур, число яких перевищує квоту для призначення на посади суддів Конституційного Суду України, призначеними вважаються кандидати, які за умов, визначених у частині другій цієї статті, набрали більше голосів, ніж інші кандидати на ці посади.\nУ разі припинення повноважень судді Конституційного Суду України, який призначався з'їздом суддів України, з'їзд суддів України у тримісячний строк призначає іншу особу на цю посаду.\nЗа результатами голосування головуючим і секретарем з'їзду підписуються рішення з'їзду суддів України про призначення суддів Конституційного Суду України."
    },
    {
      "provision_ref": "art9",
      "section": "9",
      "title": "Стаття 9. Строк повноважень суддів Конституційного Суду України",
      "content": "Суддя Конституційного Суду України призначається строком на дев'ять років без права бути призначеним повторно."
    },
    {
      "provision_ref": "art10",
      "section": "10",
      "title": "Стаття 10. Форма одягу та нагрудний знак судді Конституційного Суду України",
      "content": "Суддя Конституційного Суду України при відправленні своїх обов'язків на пленарному засіданні, на засіданні Конституційного Суду України та в Колегії суддів Конституційного Суду України повинен бути одягнений у мантію.\nСуддя Конституційного Суду України має нагрудний знак, опис і форма якого затверджуються Верховною Радою України."
    },
    {
      "provision_ref": "art11",
      "section": "11",
      "title": "Стаття 11. Атрибути Конституційного Суду України",
      "content": "Невід'ємними атрибутами Залу засідань Конституційного Суду України є Державний Герб України та Державний Прапор України."
    },
    {
      "provision_ref": "art12",
      "section": "12",
      "title": "Стаття 12. Місцезнаходження Конституційного Суду України",
      "content": "Конституційний Суд України знаходиться у місті Києві.\nГЛАВА 2. ПОВНОВАЖЕННЯ КОНСТИТУЦІЙНОГО СУДУ УКРАЇНИ"
    },
    {
      "provision_ref": "art13",
      "section": "13",
      "title": "Стаття 13. Повноваження Конституційного Суду України",
      "content": "Конституційний Суд України приймає рішення та дає висновки у справах щодо:\n1) конституційності законів та інших правових актів Верховної Ради України, актів Президента України, актів Кабінету Міністрів України, правових актів Верховної Ради Автономної Республіки Крим;\n2) відповідності Конституції України чинних міжнародних договорів України або тих міжнародних договорів, що вносяться до Верховної Ради України для надання згоди на їх обов'язковість;\n3) додержання конституційної процедури розслідування і розгляду справи про усунення Президента України з поста в порядку імпічменту в межах, визначених статтями 111 та 151 Конституції України ;\n4) офіційного тлумачення Конституції та законів України;\n5) відповідності проекту закону про внесення змін до Конституції України вимогам статей 157 і 158 Конституції України ;\n6) порушення Верховною Радою Автономної Республіки Крим Конституції України або законів України."
    },
    {
      "provision_ref": "art14",
      "section": "14",
      "title": "Стаття 14. Межі повноважень Конституційного Суду України",
      "content": "До повноважень Конституційного Суду України не належать питання щодо законності актів органів державної влади, органів влади Автономної Республіки Крим та органів місцевого самоврядування, а також інші питання, віднесені до компетенції судів загальної юрисдикції."
    },
    {
      "provision_ref": "art15",
      "section": "15",
      "title": "Стаття 15. Підстави для визнання правових актів неконституційними",
      "content": "Підставами для прийняття Конституційним Судом України рішення щодо неконституційності правових актів повністю чи в їх окремих частинах є:\nневідповідність Конституції України;\nпорушення встановленої Конституцією України процедури їх розгляду, ухвалення або набрання ними чинності;\nперевищення конституційних повноважень при їх прийнятті.\nГЛАВА 3. СУДДІ КОНСТИТУЦІЙНОГО СУДУ УКРАЇНИ"
    },
    {
      "provision_ref": "art16",
      "section": "16",
      "title": "Стаття 16. Вимоги до судді Конституційного Суду України",
      "content": "Суддею Конституційного Суду України може бути громадянин України, який на день призначення досяг сорока років, має вищу юридичну освіту, стаж практичної, наукової або педагогічної роботи за фахом не менше десяти років, володіє державною мовою і проживає в Україні протягом останніх двадцяти років.\nСудді Конституційного Суду України не можуть належати до політичних партій та профспілок, мати представницький мандат, брати участь у будь-якій політичній діяльності, обіймати будь-які інші оплачувані посади, виконувати іншу оплачувану роботу, крім наукової, викладацької та творчої.\nСтосовно осіб, які претендують на зайняття посади судді Конституційного Суду України, за їх письмовою згодою проводиться спеціальна перевірка в порядку, встановленому Законом України \"Про запобігання корупції\".\nНа суддів Конституційного Суду України поширюються відповідні вимоги та обмеження, встановлені для них Законом України \"Про запобігання корупції\"."
    },
    {
      "provision_ref": "art17",
      "section": "17",
      "title": "Стаття 17. Вступ на посаду судді Конституційного Суду України",
      "content": "Суддя Конституційного Суду України вступає на посаду з дня складення ним присяги судді Конституційного Суду України.\nСуддя Конституційного Суду України при вступі на посаду складає присягу такого змісту: \"Урочисто присягаю чесно і сумлінно виконувати високі обов'язки судді Конституційного Суду України, забезпечувати верховенство Конституції України, захищати конституційний лад держави, конституційні права та свободи людини і громадянина\".\nСуддя Конституційного Суду України складає присягу на засіданні Верховної Ради України, яке проводиться за участю Президента України, а також Прем'єр-міністра України, Голови Верховного Суду України або осіб, які виконують їх повноваження."
    },
    {
      "provision_ref": "art18",
      "section": "18",
      "title": "Стаття 18. Статус судді Конституційного Суду України",
      "content": "Статус судді Конституційного Суду України визначається Конституцією України , цим Законом та законами України про статус суддів.\nПовноваження судді Конституційного Суду України та його конституційні права і свободи не можуть бути обмежені при введенні воєнного чи надзвичайного стану в Україні або в окремих її місцевостях."
    },
    {
      "provision_ref": "art19",
      "section": "19",
      "title": "Стаття 19. Повноваження судді Конституційного Суду України",
      "content": "Суддя Конституційного Суду України здійснює попередню підготовку питань для їх розгляду Колегією суддів Конституційного Суду України, Конституційним Судом України, бере участь у розгляді справ.\nСуддя Конституційного Суду України має право витребувати від Верховної Ради України, Президента України, Прем'єр-міністра України, Генерального прокурора України, суддів, органів державної влади, органів влади Автономної Республіки Крим, органів місцевого самоврядування, посадових осіб, підприємств, установ, організацій усіх форм власності, політичних партій та інших об'єднань громадян, окремих громадян необхідні документи, матеріали та іншу інформацію з питань, що готуються до розгляду Колегією суддів Конституційного Суду України, Конституційним Судом України.\nУхилення від дачі пояснень або відмова від надання документів, матеріалів, інформації судді Конституційного Суду України тягне за собою відповідальність винних осіб згідно з законом.\nСуддя Конституційного Суду України має право публічно висловлювати свою думку з питань, що стосуються провадження у Конституційному Суді України лише щодо тих справ, у яких Конституційним Судом України прийнято рішення чи дано висновок."
    },
    {
      "provision_ref": "art19-1",
      "section": "19-1",
      "title": "Стаття 19-1. Конфлікт інтересів",
      "content": "Суддя Конституційного Суду України не може брати участь у розгляді, підготовці та прийнятті рішень, виконувати інші повноваження у питаннях, щодо яких у нього наявний реальний чи потенційний конфлікт інтересів.\nУ разі наявності у судді Конституційного Суду України реального чи потенційного конфлікту інтересів з питань, які розглядаються в рамках конституційного провадження, суддя Конституційного Суду України повинен протягом одного робочого дня письмово поінформувати про це Конституційний Суд України та заявити самовідвід щодо участі у розгляді відповідного питання.\nЗ тих самих підстав відвід судді Конституційного Суду України можуть заявити особи, які є учасниками конституційного провадження.\nВідвід має бути вмотивованим і поданим до початку розгляду питання у формі письмової заяви на адресу Конституційного Суду України. Головуючий на пленарному засіданні Конституційного Суду України зобов’язаний ознайомити учасників засідання із заявою про відвід (самовідвід) судді Конституційного Суду України.\nПроцесуальна ухвала про відвід (самовідвід) приймається на засіданні Конституційного Суду України.\nПримітка. Терміни \" реальний конфлікт інтересів \", \" потенційний конфлікт інтересів \" вживаються у значенні, наведеному в Законі України \"Про запобігання корупції\"."
    },
    {
      "provision_ref": "art20",
      "section": "20",
      "title": "Стаття 20. Вибори Голови Конституційного Суду України",
      "content": "Голова Конституційного Суду України обирається на спеціальному пленарному засіданні Конституційного Суду України зі складу суддів Конституційного Суду України лише на один трирічний строк таємним голосуванням шляхом подання бюлетенів з будь-яким числом кандидатур, запропонованих суддями Конституційного Суду України. У бюлетені може бути залишено не більше однієї кандидатури.\nГоловою Конституційного Суду України вважається обраний кандидат, за якого проголосувало більше половини конституційного складу суддів Конституційного Суду України.\nУ разі якщо запропоновано більше двох кандидатів на посаду Голови Конституційного Суду України і жодного з кандидатів не було обрано, проводиться повторне голосування щодо двох кандидатів, які отримали більшість голосів.\nУ разі якщо запропоновано не більше двох кандидатів на посаду Голови Конституційного Суду України і жодного з кандидатів не було обрано або Голову Конституційного Суду України не було обрано при повторному голосуванні, проводяться нові вибори на посаду Голови Конституційного Суду України.\nКонституційний Суд України обирає з числа суддів Конституційного Суду України комісію для організації та проведення виборів Голови Конституційного Суду України."
    },
    {
      "provision_ref": "art21",
      "section": "21",
      "title": "Стаття 21. Повноваження Голови Конституційного Суду України",
      "content": "Голова Конституційного Суду України очолює Конституційний Суд України та організовує його діяльність.\nДо повноважень Голови Конституційного Суду України належить:\nорганізація роботи колегій суддів Конституційного Суду України, комісій та Секретаріату Конституційного Суду України;\nскликання і проведення засідань, пленарних засідань Конституційного Суду України;\nрозпорядження бюджетними коштами на утримання і забезпечення діяльності Конституційного Суду України відповідно до кошторису, затвердженого Конституційним Судом України;\nздійснення інших повноважень, передбачених цим Законом і актами Конституційного Суду України, що регламентують організацію його внутрішньої роботи."
    },
    {
      "provision_ref": "art22",
      "section": "22",
      "title": "Стаття 22. Заступники Голови Конституційного Суду України",
      "content": "Голова Конституційного Суду України має двох заступників Голови Конституційного Суду України.\nЗаступники Голови Конституційного Суду України виконують за дорученням Голови Конституційного Суду України окремі його повноваження. У разі відсутності Голови Конституційного Суду України або неможливості здійснення ним своїх повноважень його обов'язки виконує заступник, який є старшим за віком.\nУ разі відсутності обох заступників обов'язки Голови Конституційного Суду України виконує найстарший за віком суддя Конституційного Суду України.\nЗаступники Голови Конституційного Суду України обираються за пропозицією Голови Конституційного Суду України лише на один трирічний строк таємним голосуванням шляхом подання бюлетенів у порядку, визначеному статтею 20 цього Закону."
    },
    {
      "provision_ref": "art23",
      "section": "23",
      "title": "Стаття 23. Звільнення з посади судді Конституційного Суду України",
      "content": "Суддя Конституційного Суду України звільняється з посади органом, що його обрав або призначив, у разі:\n1) закінчення строку призначення;\n2) досягнення суддею шістдесятип'ятирічного віку;\n3) неможливості виконувати свої повноваження за станом здоров'я;\n4) порушення суддею вимог щодо несумісності;\n5) порушення суддею присяги;\n6) набрання законної сили обвинувальним вироком щодо нього;\n7) припинення його громадянства;\n8) визнання його безвісно відсутнім або оголошення померлим;\n9) подання суддею заяви про відставку або про звільнення з посади за власним бажанням.\nПовноваження судді припиняються у разі його смерті."
    },
    {
      "provision_ref": "art24",
      "section": "24",
      "title": "Стаття 24. Дострокове звільнення з посади Голови Конституційного Суду України, заступника Голови Конституційного Суду України за їх заявами",
      "content": "Голова Конституційного Суду України, заступник Голови Конституційного Суду України звільняються з посади за їх заявами Конституційним Судом України.\nРішення про дострокове звільнення вважається прийнятим, якщо за нього проголосувало більше половини конституційного складу суддів Конституційного Суду України.\nЗвільнення з посади Голови Конституційного Суду України, заступника Голови Конституційного Суду України не позбавляє їх повноважень судді Конституційного Суду України."
    },
    {
      "provision_ref": "art25",
      "section": "25",
      "title": "Стаття 25. Наукові консультанти і помічники суддів Конституційного Суду України",
      "content": "Суддя Конституційного Суду України має наукового консультанта і помічника.\nНауковий консультант і помічник виконують доручення судді Конституційного Суду України зі справ конституційного провадження."
    },
    {
      "provision_ref": "art26",
      "section": "26",
      "title": "Стаття 26. Позасудова діяльність суддів Конституційного Суду України",
      "content": "Судді Конституційного Суду України мають право брати участь у конференціях, симпозіумах, бути у складі делегацій Конституційного Суду України.\nРішення про службові відрядження суддів Конституційного Суду України приймає Голова Конституційного Суду України, а у разі його відсутності - заступник Голови Конституційного Суду України.\nГЛАВА 4. ГАРАНТІЇ ДІЯЛЬНОСТІ СУДДІВ КОНСТИТУЦІЙНОГО СУДУ УКРАЇНИ"
    },
    {
      "provision_ref": "art27",
      "section": "27",
      "title": "Стаття 27. Незалежність суддів Конституційного Суду України",
      "content": "Судді Конституційного Суду України при здійсненні своїх повноважень є незалежними і підкоряються лише Конституції України та керуються цим Законом, іншими законами України, крім тих законів або їх окремих положень, що є предметом розгляду Конституційного Суду України."
    },
    {
      "provision_ref": "art28",
      "section": "28",
      "title": "Стаття 28. Недоторканність особи судді Конституційного Суду України",
      "content": "Особа судді Конституційного Суду України є недоторканною.\nСуддя Конституційного Суду України не може бути затриманий чи заарештований без згоди Верховної Ради України до винесення обвинувального вироку судом.\nСудді Конституційного Суду України не несуть юридичної відповідальності за результати голосування або висловлювання у Конституційному Суді України та в його колегіях, за винятком відповідальності за образу чи наклеп при розгляді справ, прийнятті рішень та дачі висновків Конституційним Судом України."
    },
    {
      "provision_ref": "art29",
      "section": "29",
      "title": "Стаття 29. Соціальне і побутове забезпечення суддів Конституційного Суду України",
      "content": "Судді Конституційного Суду України одержують заробітну плату та користуються іншими видами матеріального забезпечення, встановленими законами України про статус суддів.\nУ разі коли повноваження судді Конституційного Суду України були припинені відповідно до пунктів 1 і 3 частини першої статті 23 цього Закону, за ним зберігається до виходу на пенсію за віком вісімдесят відсотків грошового утримання та інші види матеріального забезпечення, якими користується суддя Конституційного Суду України.\nГЛАВА 5. ОРГАНІЗАЦІЯ ТА ДІЯЛЬНІСТЬ КОНСТИТУЦІЙНОГО СУДУ УКРАЇНИ"
    },
    {
      "provision_ref": "art30",
      "section": "30",
      "title": "Стаття 30. Організація діяльності Конституційного Суду України",
      "content": "Питання провадження у справах та діяльності Конституційного Суду України, його Секретаріату, порядок діловодства, правила внутрішнього розпорядку Конституційного Суду України визначаються Конституцією України , цим Законом та актами Конституційного Суду України, що встановлюють порядок організації внутрішньої роботи Конституційного Суду України."
    },
    {
      "provision_ref": "art31",
      "section": "31",
      "title": "Стаття 31. Фінансування Конституційного Суду України",
      "content": "Фінансування Конституційного Суду України передбачається в Державному бюджеті України окремим рядком.\nПропозиції щодо обсягу фінансування Конституційного Суду України і проект відповідного кошторису подаються Головою Конституційного Суду України до Кабінету Міністрів України та Верховної Ради України при складанні проекту Державного бюджету України на кожний наступний рік."
    },
    {
      "provision_ref": "art31-1",
      "section": "31-1",
      "title": "Стаття 31-1. Відкритість діяльності Конституційного Суду України",
      "content": "Конституційний Суд України оприлюднює та надає інформацію за запитами відповідно до Закону України \"Про доступ до публічної інформації\" .\nОприлюднення та надання інформації за запитами, адресованими Конституційному Суду України, забезпечується Секретаріатом Конституційного Суду України."
    },
    {
      "provision_ref": "art32",
      "section": "32",
      "title": "Стаття 32. Секретаріат Конституційного Суду України",
      "content": "Організаційне, науково-експертне, інформаційно-довідкове та інше забезпечення діяльності Конституційного Суду України здійснює Секретаріат Конституційного Суду України на чолі з керівником Секретаріату Конституційного Суду України.\nПоложення про Секретаріат Конституційного Суду України, його структура і штати затверджуються Конституційним Судом України.\nКерівник Секретаріату Конституційного Суду України призначається Конституційним Судом України за поданням Голови Конституційного Суду України з числа громадян, які мають право на зайняття посади професійного судді.\nКерівник Секретаріату Конституційного Суду України не може належати до політичних партій, мати представницький мандат, брати участь у будь-якій політичній діяльності, обіймати будь-які інші оплачувані посади, виконувати іншу оплачувану роботу, крім наукової, викладацької та творчої.\nКерівник та інші посадові особи Секретаріату Конституційного Суду України є державними службовцями."
    },
    {
      "provision_ref": "art33",
      "section": "33",
      "title": "Стаття 33. Постійні комісії Конституційного Суду України",
      "content": "Конституційний Суд України на своєму засіданні утворює з числа суддів Конституційного Суду України постійні комісії Конституційного Суду України, що є його допоміжними робочими органами з питань організації його внутрішньої діяльності.\nПоложення про постійні комісії Конституційного Суду України затверджується Конституційним Судом України на пленарному засіданні.\nГолови постійних комісій призначаються Головою Конституційного Суду України на строк своїх повноважень."
    },
    {
      "provision_ref": "art34",
      "section": "34",
      "title": "Стаття 34. Тимчасові комісії Конституційного Суду України",
      "content": "Конституційний Суд України може утворювати на своїх пленарних засіданнях тимчасові комісії для додаткового дослідження питань, пов'язаних з конституційним провадженням у справі, за участю фахівців у відповідних галузях права."
    },
    {
      "provision_ref": "art35",
      "section": "35",
      "title": "Стаття 35. Архів Конституційного Суду України",
      "content": "Матеріали діяльності Конституційного Суду України зберігаються в Архіві Конституційного Суду України.\nМатеріали справ, щодо яких Конституційним Судом України прийнято рішення або дано висновок, зберігаються в Архіві Конституційного Суду України сто років.\nОригінали рішень та висновків Конституційного Суду України зберігаються в Архіві Конституційного Суду України безстроково.\nІнші матеріали щодо діяльності Конституційного Суду України зберігаються в Архіві Конституційного Суду України на загальних підставах, визначених законодавством України.\nПоложення про Архів Конституційного Суду України затверджується Конституційним Судом України."
    },
    {
      "provision_ref": "art36",
      "section": "36",
      "title": "Стаття 36. Бібліотека Конституційного Суду України",
      "content": "Для забезпечення Конституційного Суду України нормативно-правовими актами, науковою та іншою спеціальною літературою утворюється Бібліотека Конституційного Суду України.\nПоложення про Бібліотеку Конституційного Суду України затверджується Конституційним Судом України."
    },
    {
      "provision_ref": "art37",
      "section": "37",
      "title": "Стаття 37. Друкований орган Конституційного Суду України",
      "content": "Друкованим органом Конституційного Суду України є \"Вісник Конституційного Суду України\".\nГЛАВА 6. ЗВЕРНЕННЯ ДО КОНСТИТУЦІЙНОГО СУДУ УКРАЇНИ"
    },
    {
      "provision_ref": "art38",
      "section": "38",
      "title": "Стаття 38. Форми звернення до Конституційного Суду України",
      "content": "Формами звернення до Конституційного Суду України є конституційне подання та конституційне звернення."
    },
    {
      "provision_ref": "art39",
      "section": "39",
      "title": "Стаття 39. Конституційне подання",
      "content": "Конституційне подання - це письмове клопотання до Конституційного Суду України про визнання правового акта (його окремих положень) неконституційним, про визначення відповідності проекту закону про внесення змін до Конституції України вимогам статей 157 і 158 Конституції України , конституційності міжнародного договору або про необхідність офіційного тлумачення Конституції України та законів України. Конституційним поданням є також звернення Верховної Ради України про дачу висновку щодо додержання конституційної процедури розслідування і розгляду справи про усунення Президента України з поста в порядку імпічменту, порушення Верховною Радою Автономної Республіки Крим Конституції України або законів України.\nУ конституційному поданні зазначаються:\n1) повне найменування органу, посадової особи, які направляють конституційне подання згідно з правом, наданим Конституцією України та цим Законом;\n2) відомості про представника за законом або уповноваженого за дорученням;\n3) повне найменування, номер, дата прийняття, джерело опублікування (у разі публікації) правового акта, конституційність якого (окремих його положень) оспорюється чи який потребує офіційного тлумачення;\n4) правове обгрунтування тверджень щодо неконституційності правового акта (його окремих положень) або необхідності в офіційному тлумаченні;\n5) дані щодо інших документів і матеріалів, на які посилаються суб'єкти права на конституційне подання (копії цих документів і матеріалів додаються);\n6) перелік документів і матеріалів, що додаються.\nКонституційне подання, документи та інші матеріали до нього подаються у трьох примірниках."
    },
    {
      "provision_ref": "art40",
      "section": "40",
      "title": "Стаття 40. Суб'єкти права на конституційне подання з питань прийняття рішень Конституційним Судом України",
      "content": "Суб'єктами права на конституційне подання з питань прийняття рішень Конституційним Судом України у випадках, передбачених пунктом 1 статті 13 цього Закону, є Президент України, не менш як сорок п'ять народних депутатів України (підпис депутата не відкликається), Верховний Суд України, Уповноважений Верховної Ради України з прав людини, Верховна Рада Автономної Республіки Крим."
    },
    {
      "provision_ref": "art41",
      "section": "41",
      "title": "Стаття 41. Суб'єкти права на конституційне подання з питань дачі висновків Конституційним Судом України",
      "content": "Суб'єктами права на конституційне подання з питань дачі висновків Конституційним Судом України у випадках, передбачених пунктами 2-6 статті 13 цього Закону, є:\nза пунктами 2, 6 - Президент України;\nза пунктами 3, 5, 6 - Верховна Рада України;\nза пунктом 2 - Кабінет Міністрів України;\nза пунктом 4 - Президент України, не менш як сорок п'ять народних депутатів України (підпис депутата не відкликається), Уповноважений Верховної Ради України з прав людини, Верховний Суд України, Кабінет Міністрів України, інші органи державної влади, Верховна Рада Автономної Республіки Крим, органи місцевого самоврядування."
    },
    {
      "provision_ref": "art42",
      "section": "42",
      "title": "Стаття 42. Конституційне звернення",
      "content": "Конституційне звернення - це письмове клопотання до Конституційного Суду України про необхідність офіційного тлумачення Конституції України та законів України з метою забезпечення реалізації чи захисту конституційних прав та свобод людини і громадянина, а також прав юридичної особи.\nУ конституційному зверненні зазначаються:\n1) прізвище, ім'я, по батькові громадянина України, іноземця чи особи без громадянства, адреса, за якою особа проживає, або повна назва та місцезнаходження юридичної особи;\n2) відомості про представника особи за законом або уповноваженого за дорученням;\n3) статті (окремі положення) Конституції України або Закону України, тлумачення яких має бути дано Конституційним Судом України;\n4) обгрунтування необхідності в офіційному тлумаченні положень Конституції України або законів України;\n5) дані щодо інших документів і матеріалів, на які посилаються суб'єкти права на конституційне звернення (копії цих документів і матеріалів додаються);\n6) перелік документів і матеріалів, що додаються.\nКонституційне звернення, документи та інші матеріали до нього подаються у трьох примірниках."
    },
    {
      "provision_ref": "art43",
      "section": "43",
      "title": "Стаття 43. Суб'єкти права на конституційне звернення з питань офіційного тлумачення Конституції України та законів України",
      "content": "Суб'єктами права на конституційне звернення з питань дачі висновків Конституційним Судом України у випадку, передбаченому пунктом 4 статті 13 цього Закону, є громадяни України, іноземці, особи без громадянства та юридичні особи."
    },
    {
      "provision_ref": "art44",
      "section": "44",
      "title": "Стаття 44. Відкликання конституційного подання, конституційного звернення",
      "content": "Конституційне подання або конституційне звернення може бути відкликане за письмовою заявою суб'єкта, який його направив до Конституційного Суду України, в будь-який час до дня розгляду на пленарному засіданні Конституційного Суду України.\nПроцесуальна ухвала про припинення провадження у справі за конституційним поданням, конституційним зверненням, що відкликається, приймається на засіданні Конституційного Суду України.\nПровадження у справі не може бути припинено внаслідок скасування акта, що є предметом розгляду, органом, що його видав, у разі якщо на розгляді зазначеної справи наполягає один із суб'єктів права на конституційне подання.\nУ справах за конституційним поданням Президента України щодо відповідності Конституції України актів Кабінету Міністрів України відкликання конституційного подання не допускається."
    },
    {
      "provision_ref": "art45",
      "section": "45",
      "title": "Стаття 45. Підстави для відмови у відкритті конституційного провадження",
      "content": "Підставами для відмови у відкритті провадження у справі в Конституційному Суді України є:\n1) відсутність встановленого Конституцією України, цим Законом права на конституційне подання, конституційне звернення;\n2) невідповідність конституційного подання, конституційного звернення вимогам, передбаченим Конституцією України, цим Законом;\n3) наявність рішення Конституційного Суду України щодо конституційності аналогічного за змістом та юридичною силою акта, ухвали про відмову у відкритті провадження або ухвали про припинення провадження щодо такого акта;\n4) непідвідомчість Конституційному Суду України питань, порушених у конституційному поданні, конституційному зверненні.\nКонституційний Суд України приймає рішення про відмову у відкритті провадження за конституційним поданням Президента України у справі щодо відповідності Конституції України акта Кабінету Міністрів України у разі, якщо питання щодо відповідності Конституції України такого акта Кабінету Міністрів України було предметом розгляду Конституційного Суду України, за наслідками якого Конституційний Суд України прийняв ухвали про відмову у відкритті провадження, про припинення конституційного провадження або про визнання акта Кабінету Міністрів України таким, що відповідає Конституції України.\nУ разі якщо на день звернення з конституційним поданням Президента України щодо конституційності акта Кабінету Міністрів України на розгляді Конституційного Суду України знаходиться справа щодо відповідності такого акта Кабінету Міністрів України Конституції України , Конституційний Суд України об'єднує провадження у справах за відповідними конституційними поданнями.\nГЛАВА 7. ПРОВАДЖЕННЯ В СПРАВАХ У КОНСТИТУЦІЙНОМУ СУДІ УКРАЇНИ"
    },
    {
      "provision_ref": "art46",
      "section": "46",
      "title": "Стаття 46. Порядок конституційного провадження у справі",
      "content": "Відкриття провадження у справі у Конституційному Суді України за конституційним поданням чи конституційним зверненням ухвалюється Колегією суддів Конституційного Суду України або Конституційним Судом України на його засіданні.\nУхвала про відкриття конституційного провадження або про відмову у відкритті конституційного провадження приймається не пізніше одного місяця з дня надходження конституційного подання чи конституційного звернення до Конституційного Суду України.\nСправа, за якою відкрито конституційне провадження, розглядається Конституційним Судом України на пленарному засіданні у порядку та в строк, установлені цим Законом.\nДата розгляду справи Конституційним Судом України визначається Головою Конституційного Суду України."
    },
    {
      "provision_ref": "art47",
      "section": "47",
      "title": "Стаття 47. Колегії суддів Конституційного Суду України",
      "content": "У складі Конституційного Суду України утворюються колегії суддів для розгляду питань щодо відкриття провадження у справах за конституційними поданнями та колегії суддів для розгляду питань щодо відкриття провадження у справах за конституційними зверненнями.\nРішення про утворення колегій суддів Конституційного Суду України, затвердження складу та призначення секретарів колегій суддів приймається на засіданні Конституційного Суду України протягом першого місяця кожного календарного року.\nСекретар Колегії суддів призначається із числа суддів, які входять до складу Колегії, та очолює її."
    },
    {
      "provision_ref": "art48",
      "section": "48",
      "title": "Стаття 48. Повноваження колегій суддів Конституційного Суду України щодо справ за конституційними поданнями",
      "content": "Колегія суддів Конституційного Суду України у справах за конституційними поданнями більшістю голосів суддів, які входять до її складу, приймає процесуальну ухвалу про відкриття провадження у справі в Конституційному Суді України або про відмову у такому провадженні.\nУ разі прийняття Колегією суддів Конституційного Суду України процесуальної ухвали про відкриття провадження у справі в Конституційному Суді України ця справа вноситься Головою Конституційного Суду України на розгляд пленарного засідання Конституційного Суду України.\nУ разі прийняття Колегією суддів процесуальної ухвали про відмову у відкритті провадження в справі секретар Колегії суддів направляє матеріали Голові Конституційного Суду України для розгляду справи на засіданні Конституційного Суду України."
    },
    {
      "provision_ref": "art49",
      "section": "49",
      "title": "Стаття 49. Повноваження колегій суддів Конституційного Суду України у справах за конституційними зверненнями",
      "content": "Колегія суддів Конституційного Суду України у справах за конституційними зверненнями приймає процесуальну ухвалу про відкриття провадження у справі в Конституційному Суді України або про відмову у такому провадженні в порядку, встановленому статтею 48 цього Закону."
    },
    {
      "provision_ref": "art50",
      "section": "50",
      "title": "Стаття 50. Засідання Конституційного Суду України",
      "content": "Конституційний Суд України на своїх засіданнях розглядає питання щодо відкриття провадження у справі в Конституційному Суді України у разі прийняття Колегією суддів Конституційного Суду України процесуальної ухвали про відмову у відкритті такого провадження.\nУ разі прийняття на засіданні Конституційного Суду України процесуальної ухвали про відкриття провадження у справі в Конституційному Суді України ця справа вноситься Головою Конституційного Суду України на розгляд пленарного засідання Конституційного Суду України.\nПрийнята Конституційним Судом України на його засіданні процесуальна ухвала про відмову у відкритті провадження у справі в Конституційному Суді України є остаточною.\nНа засіданнях Конституційного Суду України розглядаються всі питання, що потребують вирішення Конституційним Судом України, крім тих, що вирішуються на його пленарних засіданнях, відповідно до цього Закону.\nЗасідання Конституційного Суду України є повноважним, якщо на ньому присутні не менше одинадцяти суддів Конституційного Суду України.\nРішення Конституційного Суду України на його засіданнях приймається, якщо за це рішення проголосувало більше половини суддів Конституційного Суду України, які брали участь у засіданні."
    },
    {
      "provision_ref": "art51",
      "section": "51",
      "title": "Стаття 51. Пленарні засідання Конституційного Суду України",
      "content": "Конституційний Суд України на своїх пленарних засіданнях розглядає справи, провадження в яких відкрито за конституційними поданнями та конституційними зверненнями, а також інші питання, віднесені до розгляду Конституційним Судом України на його пленарних засіданнях цим Законом.\nНа пленарних засіданнях Конституційним Судом України приймаються рішення у справах, передбачених пунктом 1 статті 13, та даються висновки у справах, передбачених пунктами 2-6 статті 13 цього Закону.\nПленарне засідання Конституційного Суду України є повноважним, якщо на ньому присутні не менше дванадцяти суддів Конституційного Суду України.\nРішення Конституційного Суду України приймаються та його висновки даються на пленарному засіданні, якщо за них проголосувало не менше десяти суддів Конституційного Суду України."
    },
    {
      "provision_ref": "art52",
      "section": "52",
      "title": "Стаття 52. Порядок проведення пленарних засідань, засідань Конституційного Суду України",
      "content": "Порядок проведення пленарних засідань, засідань Конституційного Суду України встановлюється цим Законом та актами Конституційного Суду України, що регламентують організацію його внутрішньої роботи.\nНа пленарних засіданнях та на засіданнях Конституційного Суду України головує Голова Конституційного Суду України."
    },
    {
      "provision_ref": "art53",
      "section": "53",
      "title": "Стаття 53. Відповідальність за порушення порядку проведення пленарного засідання Конституційного Суду України",
      "content": "Головуючий на пленарному засіданні Конституційного Суду України забезпечує додержання порядку його проведення.\nУчасники конституційного провадження та присутні у Залі засідань Конституційного Суду України попереджуються про необхідність додержання встановленого порядку.\nУ разі виявлення неповаги до Конституційного Суду України або перешкоджання проведенню його пленарного засідання порушник притягається до встановленої законом відповідальності.\nУхвала про притягнення до відповідальності приймається Конституційним Судом України за пропозицією головуючого у Залі засідань Конституційного Суду України.\nПорушник випроваджується із Залу засідань Конституційного Суду України."
    },
    {
      "provision_ref": "art54",
      "section": "54",
      "title": "Стаття 54. Забезпечення повноти розгляду справи Конституційним Судом України",
      "content": "Колегія суддів Конституційного Суду України під час підготовки справи, Конституційний Суд України в процесі провадження у справі мають право витребувати від Верховної Ради України, Президента України, Прем'єр-міністра України, Генерального прокурора України, суддів, органів державної влади, органів влади Автономної Республіки Крим, органів місцевого самоврядування, посадових осіб, підприємств, установ, організацій усіх форм власності, політичних партій та інших об'єднань громадян і окремих громадян необхідні документи, матеріали та інші відомості, що стосуються справи.\nКолегія суддів Конституційного Суду України під час підготовки справи, Конституційний Суд України в процесі провадження у справі в разі необхідності призначають експертизу в справі і вирішують питання щодо залучення до участі в конституційному провадженні експертів.\nКолегія суддів Конституційного Суду України під час підготовки справи, Конституційний Суд України в процесі провадження у справі мають право викликати посадових осіб, експертів, свідків, представників за законом та уповноважених за дорученням, громадян, участь яких повинна забезпечити об'єктивний і повний розгляд справи.\nУхилення без поважних причин від явки у Колегію суддів Конституційного Суду України чи в Конституційний Суд України, а так само відмова надати необхідні документи, матеріали та інші відомості або їх умисне приховування тягнуть за собою відповідальність винних осіб за законом."
    },
    {
      "provision_ref": "art55",
      "section": "55",
      "title": "Стаття 55. Учасники конституційного провадження",
      "content": "Учасниками конституційного провадження є суб'єкти права на конституційне подання і конституційне звернення, їхні представники, а також залучені Конституційним Судом України до участі у розгляді справи органи та посадові особи, свідки, експерти та перекладачі.\nНеявка з поважної причини учасника конституційного провадження на пленарне засідання або на засідання Конституційного Суду України може бути підставою для відкладення розгляду справи.\nУ разі повторної неявки з поважної причини учасника конституційного провадження на пленарне засідання або на засідання Конституційного Суду України Конституційний Суд України може прийняти рішення про розгляд справи на відповідному засіданні за його відсутності.\nУ разі неявки без поважної причини учасника конституційного провадження Конституційний Суд України приймає рішення за його відсутності."
    },
    {
      "provision_ref": "art56",
      "section": "56",
      "title": "Стаття 56. Мова конституційного провадження",
      "content": "У Конституційному Суді України провадження ведеться, рішення, ухвали приймаються та оприлюднюються, висновки даються та оприлюднюються державною мовою.\nУчасники конституційного провадження, які не володіють державною мовою, мають право користуватися послугами перекладача. Про свої наміри користуватися послугами перекладача учасники конституційного провадження своєчасно повідомляють Конституційний Суд України."
    },
    {
      "provision_ref": "art57",
      "section": "57",
      "title": "Стаття 57. Строки конституційного провадження",
      "content": "Строк провадження у справах за конституційними поданнями та конституційними зверненнями не повинен перевищувати трьох місяців.\nУ разі провадження за конституційним поданням, яке визнано Конституційним Судом України невідкладним, строк розгляду такого подання не повинен перевищувати одного місяця.\nСтроки конституційного провадження починають обчислюватися з дня прийняття процесуальної ухвали про відкриття конституційного провадження у справі."
    },
    {
      "provision_ref": "art58",
      "section": "58",
      "title": "Стаття 58. Об'єднання конституційних проваджень",
      "content": "У разі якщо до Конституційного Суду України надійшло кілька конституційних подань, конституційних звернень, що стосуються того самого питання, вони об'єднуються в одне конституційне провадження у справі."
    },
    {
      "provision_ref": "art59",
      "section": "59",
      "title": "Стаття 59. Відшкодування витрат учасникам конституційного провадження",
      "content": "Витрати учасників конституційного провадження відшкодовуються з бюджетних коштів за рішенням Конституційного Суду України."
    },
    {
      "provision_ref": "art60",
      "section": "60",
      "title": "Стаття 60. Державне мито",
      "content": "Конституційне подання або конституційне звернення надсилається до Конституційного Суду України без стягнення державного мита.\nЯкщо неодноразове направлення конституційного подання, конституційного звернення з того самого питання, що вже розглядалось у Конституційному Суді України, є зловживанням правом, Конституційний Суд України після прийняття рішення про відмову у відкритті провадження у справі може прийняти рішення про стягнення з суб'єкта права на конституційне подання, конституційне звернення державного мита у розмірі, встановленому законом.\nГЛАВА 8. РІШЕННЯ І ВИСНОВКИ КОНСТИТУЦІЙНОГО СУДУ УКРАЇНИ"
    },
    {
      "provision_ref": "art61",
      "section": "61",
      "title": "Стаття 61. Рішення Конституційного Суду України",
      "content": "Конституційний Суд України за результатами розгляду справ щодо конституційності законів та інших правових актів Верховної Ради України, актів Президента України, актів Кабінету Міністрів України, правових актів Верховної Ради Автономної Республіки Крим щодо офіційного тлумачення Конституції України та законів України приймає рішення.\nКонституційний Суд України може визнати неконституційним правовий акт повністю або в окремій його частині.\nУ разі якщо в процесі розгляду справи за конституційним поданням чи конституційним зверненням виявлено невідповідність Конституції України інших правових актів (їх окремих положень), крім тих, щодо яких відкрито провадження у справі, і які впливають на прийняття рішення чи дачу висновку у справі, Конституційний Суд України визнає такі правові акти (їх окремі положення) неконституційними."
    },
    {
      "provision_ref": "art62",
      "section": "62",
      "title": "Стаття 62. Висновок Конституційного Суду України",
      "content": "Конституційний Суд України дає висновки у справах з питань:\nпро відповідність Конституції України чинних міжнародних договорів України або тих міжнародних договорів, що вносяться до Верховної Ради України для надання згоди на їх обов'язковість;\nщодо додержання конституційної процедури розслідування і розгляду справи про усунення Президента України з поста в порядку імпічменту;\nщодо відповідності проекту закону про внесення змін до Конституції України вимогам статей 157 і 158 Конституції України ;\nщодо порушення Верховною Радою Автономної Республіки Крим Конституції України або законів України."
    },
    {
      "provision_ref": "art63",
      "section": "63",
      "title": "Стаття 63. Прийняття рішень і дача висновків Конституційним Судом України",
      "content": "Рішення приймаються, висновки даються Конституційним Судом України поіменним голосуванням шляхом опитування суддів Конституційного Суду України.\nПропозиції суддів Конституційного Суду України до проекту рішення чи висновку голосуються у порядку надходження.\nСудді Конституційного Суду України не мають права утримуватися від голосування, крім випадків, передбачених частиною першою статті 19 -1 цього Закону, в яких вони зобов’язані утриматись від голосування.\nРішення і висновки Конституційного Суду України мотивуються письмово, підписуються окремо суддями Конституційного Суду України, які голосували за їх прийняття і які голосували проти їх прийняття, та оприлюднюються. Вони є остаточними і не підлягають оскарженню.\nПідписання суддею Конституційного Суду України рішення, висновку Конституційного Суду України є обов'язковим."
    },
    {
      "provision_ref": "art64",
      "section": "64",
      "title": "Стаття 64. Окрема думка судді Конституційного Суду України",
      "content": "Окрема думка судді Конституційного Суду України, який підписав рішення чи висновок Конституційного Суду України, викладається суддею Конституційного Суду України у письмовій формі і додається до рішення чи висновку Конституційного Суду України."
    },
    {
      "provision_ref": "art65",
      "section": "65",
      "title": "Стаття 65. Зміст рішення Конституційного Суду України",
      "content": "Рішення Конституційного Суду України містить:\n1) найменування рішення, дату і місце прийняття, його номер;\n2) персональний склад суддів Конституційного Суду України, які брали участь у розгляді справи;\n3) перелік учасників судового засідання;\n4) зміст конституційного подання;\n5) повну назву, дату прийняття, порядковий номер, за яким органом, посадовою особою прийнято правовий акт, конституційність якого розглядається;\n6) положення Конституції України, якими керувався Конституційний Суд України при прийнятті рішення;\n7) мотивувальну частину рішення;\n8) резолютивну частину рішення;\n9) обов'язкове зазначення того, що рішення Конституційного Суду України є остаточним і оскарженню не підлягає."
    },
    {
      "provision_ref": "art66",
      "section": "66",
      "title": "Стаття 66. Зміст висновку Конституційного Суду України",
      "content": "Висновок Конституційного Суду України містить:\n1) найменування висновку, дату і місце дачі висновку, його номер;\n2) персональний склад суддів Конституційного Суду України, які брали участь у розгляді справи;\n3) перелік учасників судового засідання;\n4) зміст конституційного подання, конституційного звернення;\n5) положення Конституції України, якими керувався Конституційний Суд України при дачі висновку;\n6) мотивувальну частину висновку;\n7) резолютивну частину висновку;\n8) обов'язкове зазначення того, що висновок Конституційного Суду України є остаточним і оскарженню не підлягає."
    },
    {
      "provision_ref": "art67",
      "section": "67",
      "title": "Стаття 67. Офіційне оприлюднення ухвал, рішень і висновків Конституційного Суду України",
      "content": "Рішення і висновки Конституційного Суду України підписуються не пізніше семи днів після прийняття рішення, дачі висновку.\nУхвали, рішення і висновки Конституційного Суду України разом з окремою думкою суддів Конституційного Суду України протягом наступного робочого дня після їх підписання оприлюднюються на офіційному веб-сайті Конституційного Суду України і направляються Президенту України, Верховній Раді України та Кабінету Міністрів України.\nРішення і висновки Конституційного Суду України разом з окремою думкою суддів Конституційного Суду України публікуються у \"Віснику Конституційного Суду України\" та в інших офіційних виданнях України."
    },
    {
      "provision_ref": "art68",
      "section": "68",
      "title": "Стаття 68. Підстава для відкриття нового провадження у справі",
      "content": "Конституційний Суд України відкриває нове провадження у справі при виявленні нових обставин по справі, які не були предметом його розгляду, але які існували на час розгляду і прийняття рішення або дачі висновку в справі."
    },
    {
      "provision_ref": "art69",
      "section": "69",
      "title": "Стаття 69. Обов'язковість рішень і висновків Конституційного Суду України",
      "content": "Рішення і висновки Конституційного Суду України рівною мірою є обов'язковими до виконання."
    },
    {
      "provision_ref": "art70",
      "section": "70",
      "title": "Стаття 70. Порядок виконання рішень і висновків Конституційного Суду України",
      "content": "Копії рішень і висновків Конституційного Суду України надсилаються наступного робочого дня після їх офіційного оприлюднення суб'єкту права на конституційне подання чи конституційне звернення, з ініціативи якого розглядалася справа, до Міністерства юстиції України, а також до органу влади, що прийняв правовий акт, який був предметом розгляду в Конституційному Суді України.\nУ разі необхідності Конституційний Суд України може визначити у своєму рішенні, висновку порядок і строки їх виконання, а також покласти на відповідні державні органи обов'язки щодо забезпечення виконання рішення, додержання висновку.\nКонституційний Суд України має право зажадати від органів, зазначених у цій статті, письмового підтвердження виконання рішення, додержання висновку Конституційного Суду України.\nНевиконання рішень та недодержання висновків Конституційного Суду України тягнуть за собою відповідальність згідно з законом.\nГЛАВА 9. ПРОВАДЖЕННЯ У СПРАВАХ, ПЕРЕДБАЧЕНИХ ПУНКТОМ 1 СТАТТІ 13 ЦЬОГО ЗАКОНУ"
    },
    {
      "provision_ref": "art71",
      "section": "71",
      "title": "Стаття 71. Направлення конституційних подань",
      "content": "Суб'єкти права на конституційне подання, визначені у статті 40 цього Закону, направляють до Конституційного Суду України конституційні подання, в яких викладаються аргументи і стверджується про неконституційність законів, інших правових актів Верховної Ради України, актів Президента України, актів Кабінету Міністрів України, правових актів Верховної Ради Автономної Республіки Крим.\nКонституційне подання Президента України щодо відповідності Конституції України акта Кабінету Міністрів України може направлятися до Конституційного Суду України не пізніше п'ятнадцяти днів з дня набрання чинності відповідного акта Кабінету Міністрів України.\nСуб'єкти права на конституційне подання призначають до трьох представників для участі у розгляді справи."
    },
    {
      "provision_ref": "art72",
      "section": "72",
      "title": "Стаття 72. Участь у конституційному провадженні",
      "content": "Конституційний Суд України обов'язково залучає до участі в провадженні у справі представників органів влади, акти яких оспорюються за конституційним поданням щодо їх конституційності."
    },
    {
      "provision_ref": "art73",
      "section": "73",
      "title": "Стаття 73. Рішення у справах",
      "content": "Конституційний Суд України приймає рішення щодо конституційності актів, зазначених у пункті 1 статті 13 цього Закону.\nУ разі якщо ці акти або їх окремі положення визнаються такими, що не відповідають Конституції України (неконституційними), вони оголошуються нечинними і втрачають чинність від дня прийняття Конституційним Судом України рішення про їх неконституційність.\nУ разі прийняття Конституційним Судом України у справі за конституційним поданням Президента України рішення про визнання акта Кабінету Міністрів України таким, що відповідає Конституції України , Указ Президента України про зупинення дії такого акта втрачає чинність з дня прийняття Конституційним Судом України відповідного рішення."
    },
    {
      "provision_ref": "art74",
      "section": "74",
      "title": "Стаття 74. Врегулювання правовідносин, що виникли внаслідок дії акта, визнаного неконституційним",
      "content": "Конституційний Суд України може вказати на преюдиціальність свого рішення при розгляді судами загальної юрисдикції позовів у зв'язку з правовідносинами, що виникли внаслідок дії неконституційного акта.\nГЛАВА 10. ОСОБЛИВОСТІ ПРОВАДЖЕННЯ У СПРАВАХ ЩОДО КОНСТИТУЦІЙНОСТІ ПРАВОВИХ АКТІВ, ЩО ВИКЛИКАЮТЬ СПІР СТОСОВНО ПОВНОВАЖЕНЬ КОНСТИТУЦІЙНИХ ОРГАНІВ ДЕРЖАВНОЇ ВЛАДИ УКРАЇНИ, ОРГАНІВ ВЛАДИ АВТОНОМНОЇ РЕСПУБЛІКИ КРИМ ТА ОРГАНІВ МІСЦЕВОГО САМОВРЯДУВАННЯ"
    },
    {
      "provision_ref": "art75",
      "section": "75",
      "title": "Стаття 75. Підстави для конституційного подання",
      "content": "Підставою для конституційного подання є наявність спору стосовно повноважень конституційних органів державної влади України, органів влади Автономної Республіки Крим та органів місцевого самоврядування, якщо один із суб'єктів права на конституційне подання, визначених у статті 40 цього Закону, вважає, що правові акти, зазначені в пункті 1 статті 13 цього Закону і якими встановлено повноваження зазначених органів, не відповідають Конституції України . У такому конституційному поданні в обов'язковому порядку наводяться правові обґрунтування тверджень щодо неконституційності оспорюваного акта.\nУ разі зупинення Президентом України дії акта Кабінету Міністрів України справа за конституційним поданням Президента України розглядається Конституційним Судом України невідкладно у строк, визначений частиною другою статті 57 цього Закону."
    },
    {
      "provision_ref": "art76",
      "section": "76",
      "title": "Стаття 76. Право на участь у справі",
      "content": "Кожний із суб'єктів права на конституційне подання, визначених у статті 40 цього Закону, може звернутись до Конституційного Суду України з конституційним поданням стосовно повноважень конституційних органів державної влади України, органів влади Автономної Республіки Крим та органів місцевого самоврядування на будь-якій стадії конституційного провадження, якщо він вважає, що рішення Конституційного Суду України у справі може вплинути на обсяг їх повноважень."
    },
    {
      "provision_ref": "art77",
      "section": "77",
      "title": "Стаття 77. Резолютивна частина рішення",
      "content": "У резолютивній частині рішення Конституційного Суду України дається висновок щодо конституційності правового акта, яким встановлено повноваження конституційних органів державної влади України, органів влади Автономної Республіки Крим та органів місцевого самоврядування.\nГЛАВА 11. ОСОБЛИВОСТІ ПРОВАДЖЕННЯ У СПРАВАХ ЩОДО КОНСТИТУЦІЙНОСТІ АКТІВ ПРО ПРИЗНАЧЕННЯ ВИБОРІВ, ВСЕУКРАЇНСЬКОГО РЕФЕРЕНДУМУ ЧИ МІСЦЕВОГО РЕФЕРЕНДУМУ В АВТОНОМНІЙ РЕСПУБЛІЦІ КРИМ"
    },
    {
      "provision_ref": "art78",
      "section": "78",
      "title": "Стаття 78. Строки направлення конституційного подання",
      "content": "Конституційне подання з питань дачі висновків щодо конституційності актів про призначення виборів, всеукраїнського референдуму чи місцевого референдуму в Автономній Республіці Крим може бути направлено до Конституційного Суду України в строк не пізніше місяця від дня офіційного оголошення дати призначення, відміни або відстрочення у встановленому порядку виборів, всеукраїнського референдуму чи місцевого референдуму в Автономній Республіці Крим."
    },
    {
      "provision_ref": "art79",
      "section": "79",
      "title": "Стаття 79. Предмет розгляду",
      "content": "Конституційний Суд України розглядає питання щодо конституційності правових актів Верховної Ради України, актів Президента України та правових актів Верховної Ради Автономної Республіки Крим про призначення виборів, всеукраїнського референдуму чи місцевого референдуму в Автономній Республіці Крим."
    },
    {
      "provision_ref": "art80",
      "section": "80",
      "title": "Стаття 80. Участь у конституційному провадженні",
      "content": "Конституційний Суд України може залучити до участі у розгляді справи представників органів, які призначили вибори, всеукраїнський референдум чи місцевий референдум в Автономній Республіці Крим, та органів, на які покладено обов'язки щодо проведення виборів чи референдумів, представника Центральної виборчої комісії, а також представників органів влади, органів місцевого самоврядування чи органів, на які покладено повноваження щодо проведення виборів, референдумів.\nУ разі необхідності Конституційний Суд України може залучити до участі у розгляді справи представників політичних партій, інших об'єднань громадян."
    },
    {
      "provision_ref": "art81",
      "section": "81",
      "title": "Стаття 81. Резолютивна частина рішення",
      "content": "У резолютивній частині рішення Конституційного Суду України дається висновок щодо конституційності актів про призначення виборів, всеукраїнського референдуму чи місцевого референдуму в Автономній Республіці Крим.\nУ разі визнання таких актів неконституційними у рішенні Конституційного Суду України зазначається про припинення діяльності всіх органів, які були створені для проведення цих виборів чи референдумів, про знищення бюлетенів, агітаційних матеріалів і про припинення фінансування заходів щодо проведення виборів чи референдумів та повернення в доход держави перерахованих, але не використаних коштів.\nГЛАВА 12. ОСОБЛИВОСТІ ПРОВАДЖЕННЯ У СПРАВАХ ЩОДО ВІДПОВІДНОСТІ ПОЛОЖЕНЬ ЧИННИХ ПРАВОВИХ АКТІВ, ЗАЗНАЧЕНИХ У ПУНКТІ 1 СТАТТІ 13 ЦЬОГО ЗАКОНУ, КОНСТИТУЦІЙНИМ ПРИНЦИПАМ І НОРМАМ СТОСОВНО ПРАВ ТА СВОБОД ЛЮДИНИ І ГРОМАДЯНИНА"
    },
    {
      "provision_ref": "art82",
      "section": "82",
      "title": "Стаття 82. Підстави для порушення питання про відкриття конституційного провадження",
      "content": "Підставами для порушення питання про відкриття провадження у справі щодо відповідності норм чинного законодавства принципам і нормам Конституції України стосовно прав та свобод людини і громадянина є:\n1) наявність спірних питань щодо конституційності прийнятих і оприлюднених у встановленому порядку законів, інших правових актів;\n2) виникнення спірних питань щодо конституційності правових актів, виявлених у процесі загального судочинства;\n3) виникнення спірних питань щодо конституційності правових актів, виявлених органами виконавчої влади у процесі їх застосування та Уповноваженим Верховної Ради України з прав людини у процесі його діяльності."
    },
    {
      "provision_ref": "art83",
      "section": "83",
      "title": "Стаття 83. Питання конституційності, що виникають у процесі загального судочинства",
      "content": "У разі виникнення у процесі загального судочинства спору щодо конституційності норми закону, яка застосовується судом, провадження у справі зупиняється.\nЗа таких умов відкривається конституційне провадження у справі і справа розглядається Конституційним Судом України невідкладно.\nГЛАВА 13. ОСОБЛИВОСТІ ПРОВАДЖЕННЯ У СПРАВАХ ЩОДО КОНСТИТУЦІЙНОСТІ ПРАВОВИХ АКТІВ, ЯКИМИ СУПЕРЕЧЛИВО РЕГУЛЮЄТЬСЯ ПОРЯДОК РЕАЛІЗАЦІЇ КОНСТИТУЦІЙНИХ ПРАВ ТА СВОБОД ЛЮДИНИ І ГРОМАДЯНИНА"
    },
    {
      "provision_ref": "art84",
      "section": "84",
      "title": "Стаття 84. Предмет конституційного провадження та порядок його відкриття",
      "content": "Предметом конституційного провадження у справах щодо конституційності норм законів, якими суперечливо регулюється порядок реалізації конституційних прав та свобод людини і громадянина, є вирішення спірних питань щодо конституційності норм двох чи більше законів або актів міжнародного права, визнаних обов'язковими на території України, що встановлюють різний порядок реалізації одних і тих самих конституційних прав та свобод, чим суттєво обмежуються можливості їх використання."
    },
    {
      "provision_ref": "art85",
      "section": "85",
      "title": "Стаття 85. Порядок відкриття провадження у справі та особливості змісту рішення",
      "content": "Конституційне провадження у справі відкривається за ініціативою суб'єктів права на конституційне подання, визначених у статті 40 цього Закону.\nУ рішенні Конституційного Суду України визначається, норми якого закону є конституційними, а якого - неконституційними і нечинними.\nГЛАВА 14. ПРОВАДЖЕННЯ У СПРАВАХ, ПЕРЕДБАЧЕНИХ ПУНКТОМ 2 СТАТТІ 13 ЦЬОГО ЗАКОНУ"
    },
    {
      "provision_ref": "art86",
      "section": "86",
      "title": "Стаття 86. Предмет провадження у справі",
      "content": "Конституційний Суд України розглядає справи і дає висновки щодо конституційності:\n1) чинних міжнародних договорів України;\n2) міжнародних договорів України, що вносяться до Верховної Ради України для надання згоди на їх обов'язковість."
    },
    {
      "provision_ref": "art87",
      "section": "87",
      "title": "Стаття 87. Дача висновків щодо конституційності чинних міжнародних договорів",
      "content": "Питання щодо конституційності чинного міжнародного договору розглядається Конституційним Судом України за конституційним поданням Президента України, Кабінету Міністрів України.\nУ разі дачі висновків про невідповідність міжнародного договору Конституції України Конституційний Суд України у цьому ж провадженні вирішує також питання щодо неконституційності цього договору чи його окремих частин."
    },
    {
      "provision_ref": "art88",
      "section": "88",
      "title": "Стаття 88. Дача висновків щодо конституційності міжнародних договорів, що вносяться до Верховної Ради України для надання згоди на їх обов'язковість",
      "content": "Питання щодо конституційності міжнародних договорів, що вносяться до Верховної Ради України для надання згоди на їх обов'язковість, розглядаються Конституційним Судом України за конституційним поданням Президента України, Кабінету Міністрів України до прийняття Верховною Радою України відповідного закону.\nВідкриття конституційного провадження у цих справах зупиняє розгляд Верховною Радою України питання щодо надання згоди на їх обов'язковість."
    },
    {
      "provision_ref": "art89",
      "section": "89",
      "title": "Стаття 89. Розгляд справ щодо конституційності правових актів про набрання міжнародними договорами чинності для України",
      "content": "Питання щодо конституційності правових актів Верховної Ради України, Президента України або Кабінету Міністрів України про набрання міжнародними договорами чинності для України розглядаються Конституційним Судом України відповідно до пункту 1 статті 13 за конституційними поданнями суб'єктів, визначених у статті 40 цього Закону.\nПід час розгляду справи щодо конституційності правового акта, зазначеного у частині першій цієї статті, Конституційний Суд України одночасно дає висновок щодо конституційності міжнародного договору України, що набрав чинності за цим правовим актом.\nГЛАВА 15. ПРОВАДЖЕННЯ У СПРАВАХ, ПЕРЕДБАЧЕНИХ ПУНКТОМ 3 СТАТТІ 13 ЦЬОГО ЗАКОНУ"
    },
    {
      "provision_ref": "art90",
      "section": "90",
      "title": "Стаття 90. Відкриття конституційного провадження у справі щодо додержання конституційної процедури розслідування і розгляду справи про усунення Президента України з поста в порядку імпічменту",
      "content": "Підставою для відкриття конституційного провадження у справі є конституційне подання Верховної Ради України з питання дачі висновку щодо додержання конституційної процедури розслідування і розгляду справи про усунення Президента України з поста в порядку імпічменту.\nКонституційне подання Верховної Ради України має містити докладний опис вчинених процедурних дій із зазначенням дати, місця і підстав для їх вчинення, а також документів та інших матеріалів, що підтверджують додержання конституційної процедури розслідування і розгляду справи про усунення Президента України з поста в порядку імпічменту.\nДо зазначеного конституційного подання Верховної Ради України додаються такі документи та матеріали:\nщодо ініціювання питання про усунення Президента України з поста в порядку імпічменту;\nпро створення та роботу спеціальної тимчасової слідчої комісії Верховної Ради України для проведення розслідування, висновки і пропозиції цієї комісії;\nпро розгляд Верховною Радою України висновків і пропозицій тимчасової слідчої комісії;\nрішення Верховної Ради України про звинувачення Президента України у вчиненні державної зради або іншого злочину.\nКонституційний Суд України не пізніше п'яти робочих днів з дня надходження конституційного подання Верховної Ради України та документів і матеріалів, що відповідно до частини третьої цієї статті мають додаватися до нього, відкриває у позачерговому порядку провадження у справі про надання висновку щодо додержання конституційної процедури розслідування і розгляду справи про усунення Президента України з поста в порядку імпічменту."
    },
    {
      "provision_ref": "art91",
      "section": "91",
      "title": "Стаття 91. Закриття конституційного провадження",
      "content": "Відставка за власним бажанням Президента України, якому пред'явлено звинувачення, є підставою для закриття конституційного провадження у справі.\nПритягнення цієї особи до судової відповідальності здійснюється в такому разі у загальному порядку."
    },
    {
      "provision_ref": "art92",
      "section": "92",
      "title": "Стаття 92. Висновок Конституційного Суду України",
      "content": "Конституційний Суд України дає висновок у справі щодо додержання конституційної процедури розслідування і розгляду справи про усунення Президента України з поста в порядку імпічменту відповідно до частини шостої статті 111 Конституції України .\nКопія висновку Конституційного Суду України разом з копією матеріалів справи не пізніше наступного робочого дня після його ухвалення направляються Верховній Раді України та Президенту України.\nГЛАВА 16. ПРОВАДЖЕННЯ У СПРАВАХ, ПЕРЕДБАЧЕНИХ ПУНКТОМ 4 СТАТТІ 13 ЦЬОГО ЗАКОНУ"
    },
    {
      "provision_ref": "art93",
      "section": "93",
      "title": "Стаття 93. Підстава для конституційного подання",
      "content": "Підставою для конституційного подання щодо офіційного тлумачення Конституції України та законів України є практична необхідність у з'ясуванні або роз'ясненні, офіційній інтерпретації положень Конституції України та законів України.\nУ разі відкриття конституційного провадження у такій справі Конституційний Суд України повідомляє про це у десятиденний строк суб'єктів права на конституційне подання, які звернулися з таким поданням."
    },
    {
      "provision_ref": "art94",
      "section": "94",
      "title": "Стаття 94. Підстава для конституційного звернення",
      "content": "Підставою для конституційного звернення щодо офіційного тлумачення Конституції України та законів України є наявність неоднозначного застосування положень Конституції України або законів України судами України, іншими органами державної влади, якщо суб'єкт права на конституційне звернення вважає, що це може призвести або призвело до порушення його конституційних прав і свобод."
    },
    {
      "provision_ref": "art95",
      "section": "95",
      "title": "Стаття 95. Резолютивна частина рішення Конституційного Суду України",
      "content": "У резолютивній частині рішення Конституційного Суду України офіційно тлумачаться положення Конституції України та законів України, щодо яких було подано конституційне подання чи конституційне звернення.\nУ разі якщо при тлумаченні Закону України (його окремих положень) була встановлена наявність ознак його невідповідності Конституції України , Конституційний Суд України у цьому ж провадженні вирішує питання щодо неконституційності цього Закону.\nГЛАВА 17. ПРОВАДЖЕННЯ У СПРАВАХ, ПЕРЕДБАЧЕНИХ ПУНКТОМ 5 СТАТТІ 13 ЦЬОГО ЗАКОНУ"
    },
    {
      "provision_ref": "art96",
      "section": "96",
      "title": "Стаття 96. Предмет конституційного провадження та підстави відкриття такого провадження",
      "content": "Конституційний Суд України розглядає справи і дає висновки щодо відповідності вимогам статей 157 і 158 Конституції України проекту закону про внесення змін до Конституції України, поданого до Верховної Ради України згідно із статтями 154 , 155 і 156 Конституції України .\nПідставою для відкриття конституційного провадження у справі є конституційне подання Верховної Ради України з питання надання висновку щодо відповідності вимогам статей 157 і 158 Конституції України проекту закону про внесення змін до Конституції України.\nСправа про надання висновку щодо відповідності вимогам статей 157 і 158 Конституції України проекту закону про внесення змін до Конституції України розглядається Конституційним Судом України невідкладно у строк, визначений частиною другою статті 57 цього Закону."
    },
    {
      "provision_ref": "art97",
      "section": "97",
      "title": "Стаття 97. Резолютивна частина висновку Конституційного Суду України",
      "content": "У резолютивній частині висновку Конституційний Суд України зазначає положення проекту закону про внесення змін до Конституції України, що відповідають вимогам статей 157 і 158 Конституції України , і положення, що не відповідають цим вимогам Конституції України.\nГЛАВА 18. ПРОВАДЖЕННЯ У СПРАВАХ, ПЕРЕДБАЧЕНИХ ПУНКТОМ 6 СТАТТІ 13 ЦЬОГО ЗАКОНУ"
    },
    {
      "provision_ref": "art98",
      "section": "98",
      "title": "Стаття 98. Підстава для конституційного провадження",
      "content": "Конституційний Суд України розглядає конституційне подання про порушення Верховною Радою Автономної Республіки Крим Конституції України або законів України (їх окремих положень) після ініціювання Верховною Радою України питання про дострокове припинення повноважень Верховної Ради Автономної Республіки Крим.\nКонституційне подання щодо такого питання Конституційний Суд України має розглянути невідкладно."
    },
    {
      "provision_ref": "art99",
      "section": "99",
      "title": "Стаття 99. Участь у конституційному провадженні",
      "content": "Конституційний Суд України обов'язково залучає до участі в розгляді справи ініціаторів (їх представників) дострокового припинення повноважень Верховної Ради Автономної Республіки Крим (представників Верховної Ради Автономної Республіки Крим), Генерального прокурора України.\nУ разі необхідності Конституційний Суд України може залучити до участі в розгляді справи представників депутатських фракцій у Верховній Раді Автономної Республіки Крим."
    },
    {
      "provision_ref": "art100",
      "section": "100",
      "title": "Стаття 100. Резолютивна частина висновку",
      "content": "У резолютивній частині висновку Конституційний Суд України має зазначити, які норми Конституції України чи законів України були порушені правовими актами або діями Верховної Ради Автономної Республіки Крим.\n1. Цей Закон набирає чинності з дня його опублікування.\n2. З набранням чинності цим Законом втрачають чинність Закон України від 3 червня 1992 року \"Про Конституційний Суд України\" зі змінами від 4 лютого 1993 року та Постанова Верховної Ради України від 3 червня 1992 року \"Про порядок введення в дію Закону України \"Про Конституційний Суд України\".\n3. Юрисдикція Конституційного Суду України з питань про відповідність Конституції України (конституційність) поширюється на:\n1) закони України, крім законів України про внесення змін до Конституції України , які набрали чинності, та інші правові акти Верховної Ради України, акти Президента України, акти Кабінету Міністрів України, правові акти Верховної Ради Автономної Республіки Крим, прийняті після набуття чинності Конституцією України;\n2) закони України та інші правові акти Верховної Ради України, її органів, акти Президента України, акти Кабінету Міністрів України, правові акти Верховної Ради Автономної Республіки Крим, прийняті до набуття чинності Конституцією України;\n3) усі чинні міжнародні договори України або ті міжнародні договори, що вносяться до Верховної Ради України для надання згоди на їх обов'язковість.\n4. Конституційний Суд України починає приймати конституційні подання і конституційні звернення до розгляду з 1 січня 1997 року.\n5. Засідання Верховної Ради України для складання присяги суддями Конституційного Суду України призначається не пізніше ніж через місяць після першого призначення суддів Конституційного Суду України.\n6. Перше спеціальне пленарне засідання Конституційного Суду України для обрання Голови Конституційного Суду України скликається у день складення присяги суддями, які утворюють повноважний склад Конституційного Суду України.\nЦе засідання проводиться під головуванням найстаршого за віком судді Конституційного Суду України.\n7. До вирішення Верховною Радою України питання про створення комітетів Верховної Ради України функції Комітету Верховної Ради України, визначені у частині другій статті 7 цього Закону, виконує постійна Комісія Верховної Ради України.\n8. Витрати на утримання Конституційного Суду України, що будуть провадитися до 1 січня 1997 року, здійснюються за рахунок Верховної Ради України з відшкодуванням цих витрат з резервного фонду Кабінету Міністрів України.\n9. Кабінетом Міністрів України у тримісячний строк від дня набрання чинності цим Законом надається у місті Києві окремий будинок для розміщення Конституційного Суду України, його підрозділів і служб, здійснюється його устаткування, а також вирішуються питання щодо фінансового і матеріально-технічного забезпечення діяльності Конституційного Суду України.\nЛ.КУЧМА"
    }
  ],
  "definitions": []
}