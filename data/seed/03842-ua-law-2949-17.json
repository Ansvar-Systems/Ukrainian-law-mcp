{
  "id": "ua-law-2949-17",
  "type": "statute",
  "title": "Закон України (2949-17)",
  "title_en": "",
  "short_name": "2949-17",
  "status": "in_force",
  "issued_date": "2011-01-14",
  "url": "https://zakon.rada.gov.ua/laws/show/2949-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо деяких законодавчих актів України\nщодо діяльності садівницьких товариств\nта дачних кооперативів\n( Відомості Верховної Ради України (ВВР), 2011, N 32, ст.318 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Земельному кодексі України ( 2768-14 ) (Відомості\nВерховної Ради України, 2002 р., N 3-4, ст. 27):\n1) частину четверту статті 35 викласти в такій редакції:\n\"4. До земель загального користування садівницького\nтовариства належать земельні ділянки, зайняті захисними смугами,\nдорогами, проїздами, будівлями і спорудами загального\nкористування. Землі загального користування садівницького\nтовариства безоплатно передаються йому у власність за клопотанням\nвищого органу управління товариства до відповідного органу\nвиконавчої влади чи органу місцевого самоврядування на підставі\nтехнічної документації із землеустрою щодо складання документів,\nщо посвідчує право на земельну ділянку\";\n2) статтю 52 після частини першої доповнити новою частиною\nтакого змісту:\n\"2. Землі загального користування дачного кооперативу\nбезоплатно передаються йому у власність за клопотанням вищого\nоргану управління кооперативу до відповідного органу виконавчої\nвлади чи органу місцевого самоврядування на підставі технічної\nдокументації із землеустрою щодо складання документів, що\nпосвідчує право на земельну ділянку. До земель загального\nкористування дачного кооперативу належать земельні ділянки,\nзайняті захисними смугами, дорогами, проїздами, будівлями і\nспорудами загального користування\".\nУ зв'язку з цим частини другу та третю вважати відповідно\nчастинами третьою та четвертою;\n3) частину третю статті 134 доповнити словами \"а також\nпередачі земель загального користування садівницькому товариству\nта дачному кооперативу\".\n2. Частину першу статті 22 Закону України \"Про кооперацію\"\n( 1087-15 ) (Відомості Верховної Ради України, 2004 р., N 5,\nст. 35) доповнити реченням такого змісту: \"Землі загального\nкористування дачного кооперативу безоплатно передаються йому у\nвласність із земель державної або комунальної власності відповідно\nдо закону\".\nII. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 14 січня 2011 року\nN 2949-VI\n\nПро внесення змін до деяких законодавчих актів України щодо діяльності садівницьких товариств та дачних кооперативів\nЗакон України від 14.01.2011 № 2949-VI\n\nПрийняття від 14.01.2011\nПостійна адреса:\nhttps://zakon.rada.gov.ua/go/2949-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}