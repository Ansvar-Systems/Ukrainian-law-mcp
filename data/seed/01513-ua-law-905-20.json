{
  "id": "ua-law-905-20",
  "type": "statute",
  "title": "Закон України (905-20)",
  "title_en": "",
  "short_name": "905-20",
  "status": "in_force",
  "issued_date": "2020-09-17",
  "url": "https://zakon.rada.gov.ua/laws/show/905-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України щодо уточнення окремих умов надання пільг із сплати туристичного збору та податку на нерухоме майно\n\n(Відомості Верховної Ради (ВВР), 2020, № 51, ст.490)\n\nВерховна Рада України постановляє:\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Підпункт 268.2.2 пункту 268.2 статті 268 доповнити підпунктом \"з\" такого змісту:\n\n\"з) взяті на облік як внутрішньо переміщені особи відповідно до Закону України \"Про забезпечення прав і свобод внутрішньо переміщених осіб\", які тимчасово розміщуються у місцях проживання (ночівлі), визначених підпунктом 268.5.1 пункту 268.5 цієї статті, а інформація про адресу таких місць зазначена в довідці про взяття на облік внутрішньо переміщеної особи як адреса фактичного місця їх проживання/перебування\".\n\n2. Підпункт 38.6 пункту 38 підрозділу 10 розділу XX \"Перехідні положення\" після абзацу першого доповнити новим абзацом такого змісту:\n\n\"При обчисленні бази оподаткування об’єктів нерухомості, у тому числі їх часток, які перебувають у власності фізичних осіб, контролюючим органом не враховуються об’єкти нерухомості, що не є об’єктом оподаткування відповідно до цього підпункту\".\n\nУ зв’язку з цим абзаци другий - четвертий вважати відповідно абзацами третім - п’ятим.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nвнести на розгляд Верховної Ради України проект закону України про надання додаткової дотації з державного бюджету місцевим бюджетам на компенсацію втрат доходів місцевих бюджетів, пов’язаних із виконанням цього Закону.\n\nПрезидент України\n\nВ.ЗЕЛЕНСЬКИЙ\n\nм. Київ\n\n17 вересня 2020 року\n\n№ 905-IX\n\nПро внесення змін до Податкового кодексу України щодо уточнення окремих умов надання пільг із сплати туристичного збору та податку на нерухоме майно\nЗакон України від 17.09.2020 № 905-IX\n\nПрийняття від 17.09.2020\nПостійна адреса:\nhttps://zakon.rada.gov.ua/go/905-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}