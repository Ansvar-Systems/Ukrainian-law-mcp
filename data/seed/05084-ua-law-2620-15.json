{
  "id": "ua-law-2620-15",
  "type": "statute",
  "title": "Закон України (2620-15)",
  "title_en": "",
  "short_name": "2620-15",
  "status": "in_force",
  "issued_date": "2005-06-02",
  "url": "https://zakon.rada.gov.ua/laws/show/2620-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 177 Сімейного кодексу\nУкраїни і статті 32 Цивільного кодексу України\n( Відомості Верховної Ради України (ВВР), 2005, N 26, ст.352 )\n\nВерховна Рада України п о с т а н о в л я є :\nI. Внести до Сімейного ( 2947-14 ) та Цивільного кодексів\nУкраїни ( 435-15 ) такі зміни:\n1. У статті 177 Сімейного кодексу України ( 2947-14 )\n(Відомості Верховної Ради України, 2002 р., N 21-22, ст. 135):\nчастину першу викласти в такій редакції:\n\"1. Батьки управляють майном, належним малолітній дитині, без\nспеціального на те повноваження. Батьки зобов'язані дбати про\nзбереження та використання майна дитини в її інтересах.\nЯкщо малолітня дитина може самостійно визначити свої потреби\nта інтереси, батьки здійснюють управління її майном, враховуючи\nтакі потреби та інтереси\";\nдоповнити після частини першої двома новими частинами такого\nзмісту:\n\"2. Батьки малолітньої дитини не мають права без дозволу\nоргану опіки та піклування вчиняти такі правочини щодо її майнових\nправ:\nукладати договори, які підлягають нотаріальному посвідченню\nта (або) державній реєстрації, в тому числі договори щодо поділу\nабо обміну житлового будинку, квартири;\nвидавати письмові зобов'язання від імені дитини;\nвідмовлятися від майнових прав дитини.\n3. Батьки мають право дати згоду на вчинення неповнолітньою\nдитиною правочинів, передбачених частиною другою цієї статті, лише\nз дозволу органу опіки та піклування\".\nУ зв'язку з цим частини другу - п'яту вважати відповідно\nчастинами четвертою - сьомою;\nчастину сьому доповнити словами \"та повернути доходи,\nодержані від управління її майном\".\n2. В абзаці другому частини другої статті 32 Цивільного\nкодексу України ( 435-15 ) (Відомості Верховної Ради України,\n2003 р., N 40-44, ст. 356) слова \"згода батьків (усиновлювачів)\nабо піклувальника\" замінити словами \"згода батьків (усиновлювачів)\nабо піклувальника і дозвіл органу опіки та піклування\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 2 червня 2005 року\nN 2620-IV\n\nПро внесення змін до статті 177 Сімейного кодексу України і статті 32 Цивільного кодексу України\nЗакон України від 02.06.2005 № 2620-IV\n\nПрийняття від 02.06.2005\nПостійна адреса:\nhttps://zakon.rada.gov.ua/go/2620-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}