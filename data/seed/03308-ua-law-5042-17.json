{
  "id": "ua-law-5042-17",
  "type": "statute",
  "title": "Закон України (5042-17)",
  "title_en": "",
  "short_name": "5042-17",
  "status": "in_force",
  "issued_date": "2012-07-04",
  "url": "https://zakon.rada.gov.ua/laws/show/5042-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art27-2",
      "section": "27-2",
      "title": "Стаття 27-2. Підстави для відмови у видачі ліцензії на провадження певного виду професійної діяльності на фондовому ринку",
      "content": "1. Національна комісія з цінних паперів та фондового ринку відмовляє у видачі ліцензії на провадження певного виду професійної діяльності на фондовому ринку, якщо:\n1) документи, подані для видачі ліцензії, містять недостовірну інформацію та/або не відповідають вимогам законодавства;\n2) ділова репутація хоча б однієї посадової особи юридичної особи, яка має намір провадити професійну діяльність на фондовому ринку, та/або керівника служби внутрішнього аудиту (контролю) та/або учасників (акціонерів) з істотною участю такої особи не відповідає вимогам, установленим Національною комісією з цінних паперів та фондового ринку;\n3) структура власності юридичної особи не відповідає вимогам закону та нормативно-правових актів Національної комісії з цінних паперів та фондового ринку;\n4) організаційна структура, спеціалісти, необхідні для провадження професійної діяльності на фондовому ринку, або обладнання, комп'ютерна техніка, програмне забезпечення, приміщення такої юридичної особи не відповідають вимогам, установленим Національною комісією з цінних паперів та фондового ринку\";\n23) статтю 28 викласти в такій редакції:\n\" Стаття 28. Етапи емісії цінних паперів\n1. Публічне розміщення цінних паперів - спосіб емісії цінних паперів, що передбачає їх відчуження на підставі опублікування в засобах масової інформації або оприлюднення в будь-який інший спосіб повідомлення про продаж цінних паперів, зверненого до заздалегідь не визначеної кількості осіб. Емісія цінних паперів шляхом їх публічного розміщення здійснюється за такими етапами:\n1) прийняття рішення про публічне розміщення цінних паперів органом емітента, уповноваженим приймати таке рішення;\n2) укладення у разі потреби попереднього договору з андеррайтером;\n3) укладення попереднього договору з депозитарієм про обслуговування емісії цінних паперів або з реєстратором про ведення реєстру власників іменних цінних паперів (у разі відсутності такого договору), крім випадку здійснення емісії цінних паперів на пред'явника;\n4) подання Національній комісії з цінних паперів та фондового ринку заяви і всіх необхідних документів для реєстрації випуску цінних паперів та проспекту їх емісії;\n5) реєстрація Національною комісією з цінних паперів та фондового ринку випуску цінних паперів, проспекту їх емісії та видача тимчасового свідоцтва про реєстрацію випуску цінних паперів;\n6) присвоєння цінним паперам міжнародного ідентифікаційного номера;\n7) укладення у разі потреби договору з андеррайтером;\n8) укладення з депозитарієм договору про обслуговування емісії цінних паперів або з реєстратором про ведення реєстру власників іменних цінних паперів (у разі відсутності такого договору), крім випадку здійснення емісії цінних паперів на пред'явника;\n9) розкриття інформації, що міститься у проспекті емісії цінних паперів;\n10) укладення договорів з першими власниками;\n11) затвердження результатів публічного розміщення цінних паперів органом емітента, уповноваженим приймати таке рішення;\n12) виготовлення сертифікатів цінних паперів у разі публічного розміщення цінних паперів у документарній формі;\n13) внесення змін до статуту публічного акціонерного товариства, пов'язаних із збільшенням статутного капіталу товариства з урахуванням результатів публічного розміщення акцій;\n14) реєстрація змін до статуту публічного акціонерного товариства в органах державної реєстрації;\n15) подання Національній комісії з цінних паперів та фондового ринку звіту про результати публічного розміщення цінних паперів;\n16) реєстрація Національною комісією з цінних паперів та фондового ринку звіту про результати публічного розміщення цінних паперів;\n17) отримання свідоцтва про реєстрацію випуску цінних паперів;\n18) розкриття інформації, що міститься у звіті про результати публічного розміщення цінних паперів.\n2. Приватне розміщення цінних паперів - спосіб емісії цінних паперів, що передбачає їх відчуження шляхом безпосередньої письмової пропозиції цінних паперів заздалегідь визначеному колу осіб, кількість яких не перевищує 100 (для акцій публічного акціонерного товариства - акціонерам такого товариства, а також заздалегідь визначеному колу осіб, кількість яких не перевищує 100). Емісія цінних паперів шляхом їх приватного розміщення здійснюється за такими етапами:\n1) прийняття рішення про приватне розміщення цінних паперів органом емітента, уповноваженим приймати таке рішення;\n2) укладення у разі потреби попереднього договору з андеррайтером;\n3) укладення попереднього договору з депозитарієм про обслуговування емісії цінних паперів або з реєстратором про ведення реєстру власників іменних цінних паперів (у разі відсутності такого договору), крім випадку здійснення емісії цінних паперів на пред'явника;\n4) подання Національній комісії з цінних паперів та фондового ринку заяви і всіх необхідних документів для реєстрації випуску та проспекту емісії цінних паперів;\n5) реєстрація Національною комісією з цінних паперів та фондового ринку випуску цінних паперів, проспекту їх емісії та видача тимчасового свідоцтва про реєстрацію випуску цінних паперів;\n6) присвоєння цінним паперам міжнародного ідентифікаційного номера;\n7) укладення у разі потреби договору з андеррайтером;\n8) укладення з депозитарієм договору про обслуговування емісії цінних паперів або з реєстратором про ведення реєстру власників іменних цінних паперів (у разі відсутності такого договору), крім випадку здійснення емісії цінних паперів на пред'явника;\n9) реалізація власником акцій свого переважного права на придбання акцій у порядку, встановленому Національною комісією з цінних паперів та фондового ринку;\n10) укладення договорів з першими власниками;\n11) затвердження результатів розміщення цінних паперів органом емітента, уповноваженим приймати таке рішення;\n12) виготовлення сертифікатів цінних паперів у разі розміщення цінних паперів у документарній формі;\n13) внесення змін до статуту акціонерного товариства, пов'язаних із збільшенням статутного капіталу товариства з урахуванням результатів розміщення акцій;\n14) реєстрація змін до статуту акціонерного товариства в органах державної реєстрації;\n15) подання Національній комісії з цінних паперів та фондового ринку звіту про результати приватного розміщення цінних паперів;\n16) реєстрація Національною комісією з цінних паперів та фондового ринку звіту про результати приватного розміщення цінних паперів;\n17) отримання свідоцтва про реєстрацію випуску цінних паперів.\n3. Стосовно кожного розміщення цінних паперів уповноваженим органом емітента приймається відповідне рішення, яке оформляється протоколом. Вимоги до змісту рішення встановлюються Національною комісією з цінних паперів та фондового ринку. Уповноважений орган емітента не має права змінювати прийняте рішення про розміщення цінних паперів у частині обсягу прав за цінними паперами, умов розміщення та кількості цінних паперів одного випуску, крім випадків, передбачених законами і нормативно-правовими актами Національної комісії з цінних паперів та фондового ринку.\nЗабороняється обмежувати доступ власників цінних паперів до оригіналу рішення про розміщення цінних паперів, який зберігається в емітента.\n4. Перше розміщення акцій акціонерного товариства є виключно приватним серед засновників.\n5. Реквізити тимчасового свідоцтва про реєстрацію випуску цінних паперів та свідоцтва про реєстрацію випуску цінних паперів встановлюються Національною комісією з цінних паперів та фондового ринку\";\n24) в абзацах другому і третьому пункту 1 частини другої статті 29 слова \"організатора торгівлі\" замінити словами \"фондової біржі\";\n25) у статті 30:\nпункт 3 частини третьої викласти в такій редакції:\n\"3) дати початку та закінчення укладення договорів з першими власниками\";\nу частині сьомій:\nабзац перший викласти в такій редакції:\n\"7. При публічному розміщенні після реєстрації проспекту емісії цінних паперів емітент не менш як за 10 днів до дати початку укладення договорів з першими власниками, визначеної проспектом емісії цінних паперів\";\nв абзаці п'ятому слова \"організатора торгівлі, через якого\" замінити словами \"фондової біржі, через яку\";\nу частині восьмій:\nв абзаці четвертому слова \"початку розміщення\" замінити словами \"дати початку укладення договорів з першими власниками\";\nв абзацах шостому і десятому слова \"розміщення цінних паперів\" замінити словами \"укладення договорів з першими власниками\";\nв абзаці дев'ятому слова \"початку розміщення цінних паперів\" замінити словами \"укладення договорів з першими власниками\";\nв абзаці одинадцятому слова \"їх розміщення\" замінити словами \"укладення договорів з першими власниками\";\n26) у статті 32:\nу першому реченні абзацу першого частини першої слова \"Закрите (приватне) розміщення цінних паперів\" замінити словами \"Укладення договорів з першими власниками під час приватного розміщення цінних паперів\";\nчастину другу викласти в такій редакції:\n\"2. Під час приватного розміщення цінних паперів договори з першими власниками укладаються до дати, визначеної проспектом емісії цінних паперів, але не довше двох місяців з дати початку їх укладення\";\nабзац другий частини п'ятої викласти в такій редакції:\n\"Протягом 60 днів з дня закінчення строку укладення договорів з першими власниками, зазначеного у проспекті емісії таких цінних паперів, орган емітента, уповноважений приймати відповідне рішення, повинен затвердити результати їх укладення, а в разі емісії акцій - також внести відповідні зміни до статуту\";\n27) у статті 33:\nу частині першій:\nв абзаці першому слова \"Відкрите (публічне) розміщення цінних паперів\" замінити словами \"Укладення договорів з першими власниками у процесі публічного розміщення цінних паперів\";\nдоповнити абзацом третім такого змісту:\n\"Публічне акціонерне товариство зобов'язане здійснювати публічне розміщення акцій додаткових емісій лише на фондовій біржі\";\nчастину другу викласти в такій редакції:\n\"2. Забороняється укладати договори з першими власниками у разі публічного розміщення цінних паперів раніше ніж через 10 днів після опублікування проспекту їх емісії відповідно до цього Закону\";\nабзац перший частини третьої викласти в такій редакції:\n\"3. У разі публічного розміщення цінних паперів договори з першими власниками укладаються до дати, визначеної проспектом їх емісії, але не пізніше одного року з дати початку укладення таких договорів\";\nу першому реченні частини шостої слова \"відкрито (публічно)\" замінити словом \"публічно\";\nабзац другий частини сьомої викласти в такій редакції:\n\"Протягом 60 днів з дня закінчення строку укладення договорів з першими власниками, зазначеного у проспекті емісії таких цінних паперів, орган емітента, уповноважений приймати відповідне рішення, повинен затвердити результати їх укладення, а у разі емісії акцій - також внести відповідні зміни до статуту\";\n28) в абзаці першому частини першої статті 35 слова та цифри \"у 15-денний строк з дня реєстрації статуту (змін до статуту) в органах державної реєстрації\" замінити словами та цифрами \"у 30-денний строк з дня внесення змін до статуту\";\n29) у статті 36:\nу частині п'ятій слова \"розміщення цінних паперів, установленого проспектом їх емісії\" замінити словами \"укладення договорів з першими власниками, визначеного проспектом емісії цінних паперів\";\nу тексті статті слова \"відкрите (публічне)\" у всіх відмінках виключити;\n30) у частині першій статті 38 слово \"розміщення\" виключити;\n31) в абзаці п'ятому частини третьої статті 40 слово \"розміщення\" замінити словами \"спосіб розміщення\";\n32) у частині першій статті 42:\nв абзаці четвертому слова \"Національної комісії з цінних паперів та фондового ринку\" виключити;\nдоповнити абзацами п'ятим та шостим такого змісту:\n\"за запитом нотаріальних контор (нотаріусів) або дипломатичних представництв та консульських установ України в інших державах - для виконання нотаріальних дій, пов'язаних з оформленням спадкових прав;\nна письмову вимогу уповноважених осіб Національної комісії з цінних паперів та фондового ринку - стосовно операцій з цінними паперами, що здійснюються конкретною юридичною або фізичною особою за певний період часу\";\n33) статті 46, 48 і 49 викласти у такій редакції:\n\" Стаття 46. Реклама цінних паперів та фондового ринку\n1. Реклама цінних паперів та фондового ринку регулюється Законом України \"Про рекламу\" з урахуванням норм цього Закону та Закону України \"Про державне регулювання ринку цінних паперів в Україні\" ;\n\" Стаття 48. Об'єднання професійних учасників фондового ринку\n1. Об'єднання професійних учасників фондового ринку може об'єднувати учасників, які здійснюють різні види професійної діяльності на фондовому ринку, і має бути зареєстровано в порядку, встановленому Національною комісією з цінних паперів та фондового ринку.\nУмовою прийняття рішення про реєстрацію об'єднання професійних учасників фондового ринку є його відповідність таким вимогам:\nоб'єднання повинно включати не менше 35 відсотків професійних учасників фондового ринку за кожним з видів професійної діяльності, визначених цим Законом, які воно об'єднує;\nнаявність правил і стандартів професійної діяльності на фондовому ринку, що є обов'язковими для виконання всіма членами об'єднання;\nстатус неприбуткової організації;\nнаявність у власності для забезпечення статутної діяльності активів у розмірі не менше 600 тисяч гривень.\nОб'єднання професійних учасників фондового ринку зобов'язане дотримуватися вимог, встановлених цією статтею, протягом усього періоду своєї діяльності.\nПідставою для відмови в реєстрації об'єднання професійних учасників фондового ринку може бути:\nвідсутність документів, визначених законодавством, необхідних для реєстрації об'єднання;\nневідповідність поданих документів та даних, які вони містять, вимогам законодавства;\nневиконання вимог цієї частини.\nПісля усунення порушення/порушень, що були підставою для прийняття рішення Національною комісією з цінних паперів та фондового ринку про відмову в реєстрації об'єднання, таке об'єднання має право повторно подати документи, визначені законодавством, для його реєстрації як об'єднання професійних учасників фондового ринку.\nАнулювання реєстрації об'єднання професійних учасників фондового ринку здійснюється за рішенням Національної комісії з цінних паперів та фондового ринку в таких випадках:\nна підставі відповідної заяви об'єднання професійних учасників фондового ринку;\nневиконання об'єднання професійних учасників фондового ринку рішень Національної комісії з цінних паперів та фондового ринку, постанов уповноважених осіб Комісії;\nвстановлення Національною комісією з цінних паперів та фондового ринку факту невідповідності об'єднання професійних учасників фондового ринку вимогам, встановленим цією частиною.\n2. Об'єднання професійних учасників фондового ринку набуває статусу саморегулівної організації (далі - СРО) за певним видом професійної діяльності на фондовому ринку з дня надання йому статусу СРО Національною комісією з цінних паперів та фондового ринку. Порядок надання об'єднанню професійних учасників ринку цінних паперів статусу СРО та позбавлення такого статусу встановлюється Національною комісією з цінних паперів та фондового ринку з урахуванням вимог цього Закону.\nОдне об'єднання професійних учасників ринку цінних паперів може набути статус СРО за декількома видами професійної діяльності на фондовому ринку за умови дотримання вимог частини третьої цієї статті.\nНабуття об'єднанням статусу СРО професійних учасників фондового ринку, вступ до нього професійних учасників фондового ринку, прийняття правил, положень та інших документів СРО професійних учасників фондового ринку та внесення змін до них не належать до узгоджених дій суб'єктів господарювання.\nПісля надання об'єднанню професійних учасників фондового ринку статусу СРО за певним видом професійної діяльності на ринку цінних паперів професійні учасники фондового ринку, які є членами інших професійних об'єднань, що зареєстровані Національною комісією з цінних паперів та фондового ринку за цим видом професійної діяльності, повинні у тримісячний строк стати членами такої СРО та бути її членами протягом всього строку наявності в неї статусу СРО.\n3. Для набуття статусу СРО об'єднання професійних учасників фондового ринку повинно подати до Національної комісії з цінних паперів та фондового ринку необхідні документи та відповідати таким вимогам:\nоб'єднувати більше 75 відсотків професійних учасників фондового ринку за одним з видів професійної діяльності, визначених цим Законом;\nмати затверджені внутрішні документи СРО (внутрішні правила СРО, Правила (стандарти) професійної діяльності на фондовому ринку, інші внутрішні документи СРО) для реалізації визначених статутом об'єднання функцій;\nкерівник та заступники керівника виконавчого органу СРО, керівники структурних підрозділів СРО не можуть перебувати у трудових відносинах із членами СРО та прямо або опосередковано бути пов'язаними відносинами контролю з членами СРО, мати судимість за корисливі чи посадові злочини, не зняту або не погашену в установленому законом порядку, та повинні мати стаж роботи на фондовому ринку не менше п'яти років.\nВимоги щодо приміщень СРО, технічного забезпечення та програмного забезпечення, кваліфікаційні вимоги до керівників СРО, вимоги до розміру активів СРО встановлюються нормативно-правовими актами Національної комісії з цінних паперів та фондового ринку.\nСРО зобов'язана дотримуватися вимог, установлених цією статтею, протягом всього строку чинності свідоцтва, передбаченого частиною четвертою цієї статті.\n4. За результатами розгляду поданих об'єднанням документів Національна комісія з цінних паперів та фондового ринку своїм рішенням надає об'єднанню професійних учасників ринку цінних паперів статус СРО та видає відповідне свідоцтво про надання статусу саморегулівної організації професійних учасників фондового ринку (далі - свідоцтво СРО), строк дії якого встановлюється рішенням Національної комісії з цінних паперів та фондового ринку і не може бути меншим п'яти років, або своїм вмотивованим рішенням відмовляє в наданні статусу СРО.\nПідставою для відмови в наданні статусу СРО є:\nвідсутність документів, визначених законодавством, необхідних для реєстрації об'єднання як СРО;\nневідповідність поданих документів та даних, які вони містять, вимогам законодавства;\nневиконання вимог частини третьої цієї статті.\nПісля усунення порушення/порушень, що були підставою для прийняття рішення Національною комісією з цінних паперів та фондового ринку про відмову у наданні об'єднанню статусу СРО, таке об'єднання має право повторно подати документи, визначені законодавством, для набуття статусу СРО.\n5. Позбавлення статусу СРО здійснюється за рішенням Національної комісії з цінних паперів та фондового ринку у таких випадках:\nна підставі заяви СРО про скасування Комісією свідоцтва СРО;\nневиконання СРО рішень Комісії, постанов уповноважених осіб Комісії;\nвстановлення Комісією факту невідповідності СРО вимогам, встановленим цією статтею."
    },
    {
      "provision_ref": "art49",
      "section": "49",
      "title": "Стаття 49. Повноваження об'єднання професійних учасників фондового ринку та саморегулівної організації професійних учасників ринку цінних паперів",
      "content": "1. Об'єднання професійних учасників фондового ринку, включаючи об'єднання, що набуло статусу СРО, має такі повноваження:\n1) впровадження норм професійної етики у практичній діяльності учасників об'єднання;\n2) розроблення і затвердження методичних рекомендацій щодо провадження відповідного виду професійної діяльності на фондовому ринку;\n3) впровадження ефективних механізмів розв'язання спорів, пов'язаних з професійною діяльністю учасників об'єднання;\n4) моніторинг дотримання Статуту та внутрішніх документів об'єднання його учасниками.\n2. СРО, крім повноважень, зазначених у частині першій цієї статті, додатково має такі повноваження:\n1) розроблення і затвердження обов'язкових для виконання членами СРО Правил (стандартів) провадження відповідного виду професійної діяльності на фондовому ринку, за винятком тих Правил (стандартів), які прямо встановлені законом;\n2) розроблення заходів, спрямованих на запобігання порушенням членами СРО норм законодавства та внутрішніх документів СРО, у тому числі при припиненні ними своєї професійної діяльності;\n3) застосування заходів дисциплінарного впливу до членів СРО у разі виявлення порушень Статуту СРО, внутрішніх документів СРО.\n3. Об'єднання професійних учасників фондового ринку (включаючи СРО) можуть виконувати інші повноваження, передбачені законом та статутом такого об'єднання, якщо передбачені в ньому повноваження не суперечать вимогам законодавства, а СРО може додатково виконувати також і повноваження, передбачені у відповідному рішенні Національної комісії з цінних паперів та фондового ринку про делегування повноважень з регулювання фондового ринку, прийнятому відповідно до частини п'ятої цієї статті.\n4. СРО несе відповідальність за невиконання чи неналежне виконання покладених на неї повноважень у встановленому законодавством порядку.\n5. Національна комісія з цінних паперів та фондового ринку може делегувати СРО повноваження з регулювання фондового ринку, визначені законами України, в установленому нею порядку за заявою цієї СРО.\nУ місячний строк після отримання заяви від СРО Національна комісія з цінних паперів та фондового ринку приймає рішення про делегування або відмову в делегуванні СРО повноважень.\nУ рішенні про делегування СРО повноважень зазначаються:\nнайменування СРО, якій делегуються повноваження;\nповноваження, які делегуються;\nстрок, на який делегуються повноваження, який не може бути більшим, ніж строк чинності свідоцтва СРО;\nпорядок державного контролю за здійсненням делегованих повноважень.\nРішення про делегування СРО повноважень підлягає державній реєстрації в Міністерстві юстиції України як нормативно-правовий акт та оприлюдненню відповідно до законодавства\";\n34) у тексті Закону слова \"відкрите (публічне) розміщення\" та \"закрите (приватне) розміщення\" в усіх відмінках замінити відповідно словами \"публічне розміщення\" та \"приватне розміщення\" у відповідному відмінку, а слова \"відкритого (публічного) та закритого (приватного) їх розміщення\" - словами \"публічного та приватного їх розміщення\";\n35) у тексті Закону, крім розділу VII \"Прикінцеві положення\", слова \"Державна комісія з цінних паперів та фондового ринку\" в усіх відмінках замінити словами \"Національна комісія з цінних паперів та фондового ринку\" у відповідному відмінку.\nII. Прикінцеві та перехідні положення\n1. Цей Закон набирає чинності з 1 січня 2013 року, крім підпункту 21 пункту 12 розділу I цього Закону (щодо нової редакції статті 27 Закону України \"Про цінні папери та фондовий ринок\" ) та пункту 2 цього розділу, які набирають чинності з дня, наступного за днем опублікування цього Закону.\n2. Національній комісії з цінних паперів та фондового ринку у шестимісячний строк з дня опублікування цього Закону забезпечити приведення нормативно-правових актів у відповідність із цим Законом.\n3. Акціонерні товариства, створені до набрання чинності Законом України \"Про цінні папери та фондовий ринок\" , випуск акцій яких не зареєстровано в установленому законом порядку, протягом одного року з дня набрання чинності цим Законом зобов'язані зареєструвати акції в порядку , встановленому Національною комісією з цінних паперів та фондового ринку.\n4. До приведення актів законодавства у відповідність із цим Законом вони застосовуються в частині, що не суперечить цьому Закону.\n5. Емітенти цінних паперів та професійні учасники фондового ринку протягом двох років після набрання чинності цим Законом повинні привести свою діяльність у відповідність із цим Законом.\nПрофесійні учасники фондового ринку, які отримали строкові ліцензії на провадження певного виду професійної діяльності на фондовому ринку до набрання чинності цим Законом, провадять свою діяльність після набрання чинності цим Законом відповідно до виданих ліцензій протягом строку їх дії. Після закінчення строку дії ліцензії провадження відповідного виду професійної діяльності дозволяється за умови отримання нової ліцензії відповідно до вимог статей 27 -1 і 27 -2 Закону України \"Про цінні папери та фондовий ринок\" .\nПротягом двох років після набрання чинності цим Законом професійні учасники фондового ринку, які отримали безстрокові ліцензії на провадження певного виду професійної діяльності на фондовому ринку, зобов'язані подати Національній комісії з цінних паперів та фондового ринку інформацію, передбачену пунктами 2-13 частини другої статті 27 -1 Закону України \"Про цінні папери та фондовий ринок\" .\nНеподання такої інформації є підставою для застосування санкції, зокрема анулювання ліцензії, відповідно до законодавства щодо цінних паперів.\n6. Саморегулівні організації професійних учасників фондового ринку, зареєстровані Національною комісією з цінних паперів та фондового ринку у встановленому порядку, у двомісячний строк з дня набрання чинності цим Законом зобов'язані привести свою діяльність у відповідність із вимогами цього Закону.\nВ.ЯНУКОВИЧ"
    }
  ],
  "definitions": []
}