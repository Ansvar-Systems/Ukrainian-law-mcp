{
  "id": "ua-law-1919-14",
  "type": "statute",
  "title": "Закон України (1919-14)",
  "title_en": "",
  "short_name": "1919-14",
  "status": "in_force",
  "issued_date": "2000-07-13",
  "url": "https://zakon.rada.gov.ua/laws/show/1919-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art9",
      "section": "9",
      "title": "Стаття 9. Повноваження Ради Національного банку",
      "content": "Рада Національного банку:\n1) відповідно до загальнодержавної програми економічного\nрозвитку та основних параметрів економічного та соціального\nрозвитку України до 15 вересня розробляє Основні засади\nгрошово-кредитної політики і вносить їх Верховній Раді України для\nінформування, здійснює контроль за виконанням Основних засад\nгрошово-кредитної політики;\n2) здійснює аналіз впливу грошово-кредитної політики України\nна стан соціально-економічного розвитку України та розробляє\nпропозиції щодо внесення відповідних змін до неї;\n3) затверджує Регламент Ради Національного банку України;\n4) затверджує кошторис доходів та витрат Національного банку\nта подає Верховній Раді України та Кабінету Міністрів України до\n1 вересня поточного року прогнозовані відомості про сальдо\nкошторису для включення до проекту Державного бюджету України на\nнаступний рік;\n5) приймає рішення про збільшення розміру статутного капіталу\nНаціонального банку;\n6) визначає аудиторську компанію для проведення аудиторської\nперевірки Національного банку, розглядає аудиторський висновок та\nзатверджує бухгалтерський баланс Національного банку, публікує в\nофіційних друкованих засобах масової інформації щорічний баланс\nНаціонального банку;\n7) затверджує щорічно до 1 липня звіт про виконання кошторису\nНаціонального банку та розподіл прибутку за звітний бюджетний рік;\n8) затверджує рішення Правління Національного банку про\nучасть у міжнародних фінансових організаціях;\n9) вносить рекомендації Правлінню Національного банку в межах\nрозроблених Основних засад грошово-кредитної політики стосовно:\nметодів та форм прогнозування макропоказників економічного і\nсоціального розвитку України, а також грошово-кредитної політики;\nокремих заходів монетарного і регулятивного характеру та їх\nвпливу на економічний і соціальний розвиток України;\nполітики курсоутворення та валютного регулювання;\nрозвитку банківської системи та окремих нормативних актів з\nпитань банківської діяльності;\nвдосконалення платіжної системи;\nінших питань, віднесених законом до компетенції Ради\nНаціонального банку;\n10) вносить рекомендації Кабінету Міністрів України стосовно\nвпливу політики державних запозичень та податкової політики на\nстан грошово-кредитної сфери України;\n11) з метою забезпечення виконання Основних засад\nгрошово-кредитної політики має право застосування відкладального\nвето щодо рішень Правління Національного банку з питань:\nа) диверсифікації активів Національного банку та їх\nліквідності;\nб) лімітів позабалансових зобов'язань;\nв) формування резервів, покриття фінансових ризиків;\nг) порядку відрахувань доходів до Державного бюджету України;\nд) мінімального розміру золотовалютних резервів;\nе) з інших питань, віднесених до її компетенції.\nРада Національного банку не може надавати рекомендації щодо\nдоцільності призначення на посади чи звільнення з посад Голови\nНаціонального банку, членів Правління Національного банку або\nдавати персональну оцінку діяльності окремих посадових осіб\nНаціонального банку.\nРада Національного банку дає оцінку діяльності Правління\nНаціонального банку щодо виконання Основних засад\nгрошово-кредитної політики та з інших питань, рішення з яких є\nобов'язковими для Правління Національного банку.\nУ разі неодноразового невиконання або неналежного виконання\nПравлінням Національного банку рішень Ради Національного банку,\nякі є обов'язковими згідно з цим Законом, Рада Національного банку\nмає право звернутися до Голови Національного банку або до\nВерховної Ради України та Президента України з викладенням своїх\nпозицій\".\n6. У статті 10:\nчастину першу викласти в такій редакції:\n\"До складу Ради Національного банку входять члени Ради\nНаціонального банку, призначені Президентом України та Верховною\nРадою України. Голова Національного банку, який призначається на\nпосаду Верховною Радою України за поданням Президента України,\nвходить до складу Ради Національного банку за посадою\";\nчастини третю - п'яту викласти в такій редакції:\n\"Президент України призначає сім членів Ради Національного\nбанку шляхом прийняття відповідного Указу.\nВерховна Рада України призначає сім членів Ради Національного\nбанку шляхом прийняття відповідної Постанови.\nКандидатури осіб для призначення Верховною Радою України\nчленами Ради Національного банку проходять обговорення на\nспеціальному відкритому засіданні профільного Комітету Верховної\nРади України, який вносить свої рекомендації Верховній Раді\nУкраїни\";\nчастини сьому та восьму замінити частинами сьомою - десятою\nтакого змісту:\n\"Строк повноважень членів Ради Національного банку - сім\nроків, крім Голови Національного банку, який входить до складу\nРади Національного банку на строк здійснення ним повноважень за\nпосадою.\nПрипинення повноважень членів Ради Національного банку\nвідбувається у зв'язку із закінченням строку їх повноважень або у\nразі:\nа) власного бажання, за умови подання письмової заяви;\nб) припинення їх громадянства або виїзду за межі України на\nпостійне місце проживання;\nв) набрання законної сили обвинувальним вироком суду у\nскоєнні кримінального злочину;\nг) смерті або на підставі рішення суду про оголошення особи\nпомерлою або визнання безвісно відсутньою.\nУ випадках, визначених пунктами \"а\"-\"г\" частини восьмої цієї\nстатті, допускається призначення нового члена Ради Національного\nбанку до закінчення одного року з дня призначення вибулого члена\nРади Національного банку.\nПовноваження призначеного складу Ради Національного банку\nдостроково припиняються у разі оголошення їй недовіри Президентом\nУкраїни або Верховною Радою України у зв'язку з тим, що виконання\nОсновних засад грошово-кредитної політики за підсумками року не\nзабезпечило стабільність грошової одиниці України. У цьому разі\nПрезидент України та Верховна Рада України зобов'язані кожен\nзвільнити своїх представників та призначити новий склад Ради\nНаціонального банку\".\nУ зв'язку з цим частини дев'яту - чотирнадцяту вважати\nвідповідно частинами одинадцятою - шістнадцятою;\nу частині чотирнадцятій слова \"компенсуються їх фактичні\"\nзамінити словом \"оплачуються\".\n7. У статті 11:\nперше речення частини другої доповнити словами \"а також за\nвимогою Голови Національного банку України\";\nу частині третій слово \"восьми\" замінити словом \"десяти\";\nчастину сьому викласти в такій редакції:\n\"Члени Правління Національного банку можуть брати участь в\nроботі Ради Національного банку з правом дорадчого голосу\".\n8. У статті 12:\nчастини першу і другу замінити частинами першою - третьою\nтакого змісту:\n\"Голова Ради Національного банку обирається Радою\nНаціонального банку строком на три роки.\nГолова Ради Національного банку:\nорганізовує засідання Ради Національного банку і головує на\nних;\nскликає позачергові засідання за своєю ініціативою або за\nнаполяганням не менше однієї третини від загальної кількості\nчленів Ради Національного банку, а також на вимогу Голови\nНаціонального банку;\nздійснює інші повноваження і функції відповідно до Регламенту\nРади Національного банку України;\nГолова Ради Національного банку має заступника, який\nобирається Радою Національного банку строком на три роки\".\nУ зв'язку з цим частини третю і четверту вважати відповідно\nчастинами четвертою і п'ятою.\n9. У статті 13:\nчастину другу викласти в такій редакції:\n\"Рішення Ради Національного банку щодо Основних засад\nгрошово-кредитної політики та з питань, визначених пунктами 4-8,\n11 статті 9 цього Закону є обов'язковими для виконання Правлінням\nНаціонального банку\";\nчастину п'яту викласти в такій редакції:\n\"У разі коли Рада Національного банку застосовує відкладальне\nвето щодо рішення Правління, таке рішення набирає чинності лише\nпри його підтвердженні двома третинами від загальної кількості\nчленів Правління Національного банку не пізніше п'ятиденного\nстроку від дня застосування вето. Якщо рішення своєчасно не\nпідтверджується двома третинами від загальної кількості членів\nПравління Національного банку, воно вважається таким, що не\nнабрало чинності. У разі коли рішення Правління Національного\nбанку набрало чинності до моменту застосування відкладального вето\nщодо нього, його дія зупиняється на період розгляду Правлінням\nНаціонального банку відкладального вето\".\n10. У статті 15:\nпункти 1 та 2 викласти в такій редакції:\n\"1) приймає рішення:\nщодо економічних засобів та монетарних методів, необхідних\nдля реалізації Основних засад грошово-кредитної політики\nвідповідно до прийнятих рішень Ради Національного банку з цих\nпитань та необхідності забезпечення стабільності і купівельної\nспроможності національної валюти;\nпро емісію валюти України та вилучення з обігу банкнот і\nмонет;\nпро зміну процентних ставок Національного банку;\nпро диверсифікацію активів Національного банку та їх\nліквідності;\nщодо лімітів позабалансових зобов'язань Національного банку;\nпро формування резервів та покриття фінансових ризиків\nНаціонального банку;\nщодо розподілу прибутку та порядку відрахувань доходів до\nДержавного бюджету України;\nщодо мінімального розміру золотовалютних резервів\nНаціонального банку;\nпро встановлення лімітів операцій на відкритому ринку, які\nздійснює Національний банк;\nпро перелік цінних паперів та інших цінностей, придатних для\nзабезпечення кредитів Національного банку;\nпро умови допуску іноземного капіталу до банківської системи\nУкраїни;\nпро встановлення економічних нормативів для банків;\nпро розмір та порядок формування обов'язкових резервів для\nбанків;\nпро застосування заходів впливу до комерційних банків;\nпро створення та ліквідацію підприємств, установ\nНаціонального банку;\nпро участь у міжнародних фінансових організаціях;\nпро купівлю та продаж майна для забезпечення діяльності\nНаціонального банку;\n2) подає на затвердження Раді Національного банку річний звіт\nНаціонального банку, проект кошторису доходів та витрат на\nнаступний рік та інші документи і рішення відповідно до статті 9\nцього Закону;\nна вимогу Ради Національного банку надає для інформування\nбухгалтерські, статистичні та інші відомості щодо діяльності\nНаціонального банку та банківської системи України, необхідні для\nвиконання її завдань\";\nпункт 4 доповнити словами \"та форми оплати праці\".\n11. Частину третю статті 18 викласти в такій редакції:\n\"Голова Національного банку звільняється з посади Верховною\nРадою України за поданням Президента України у таких випадках:\n1) закінчення строку повноважень;\n2) набрання законної сили обвинувальним вироком суду у\nскоєнні кримінального злочину;\n3) у зв'язку з заявою про відставку за політичними або\nособистими причинами, поданою у письмовому вигляді та прийнятою\nПрезидентом України;\n4) смерті або на підставі рішення суду про оголошення особи\nпомерлою або визнання безвісно відсутньою;\n5) припинення громадянства або виїзду за межі України на\nпостійне місце проживання;\n6) за поданням Президента України в межах його конституційних\nповноважень\".\n12. У статті 20 слова \"двох заступників\" замінити словами\n\"трьох заступників\".\n13. У статті 25:\nпункт 5 викласти в такій редакції:\n\"5) операції з цінними паперами (крім цінних паперів, що\nпідтверджують корпоративні права), у тому числі з казначейськими\nзобов'язаннями, на відкритому ринку\";\nдоповнити статтю пунктом 7 в такій редакції:\n\"7) емісію власних боргових зобов'язань та операції з ними\".\n14. Статтю 29 викласти в такій редакції:\n\" Стаття 29. Операції відкритого ринку\nОпераціями відкритого ринку Національного банку є\nкупівля-продаж казначейських зобов'язань, а також інших цінних\nпаперів (крім цінних паперів, що підтверджують корпоративні права)\nта боргових зобов'язань, визначених Правлінням Національного\nбанку\".\n15. У статті 42:\nу пункті 6 слова \"дорогоцінне каміння\" замінити словами\n\"дорогоцінні метали та камені\";\nу пункті 12 слово \"особисті\" замінити словом \"особові\";\nпункт 14 після слів \"законодавства України\" доповнити словами\n\"в тому числі\".\n16. У статті 47 та у пункті 1 статті 48 слова \"банківське\nзолото\", \"банківського золота\" замінити відповідно словами\n\"монетарне золото\", \"монетарного золота\".\n( Пункт 17 розділу I втратив чинність на підставі Закону\nN 2121-III ( 2121-14 ) від 07.12.2000 )\n18. Статтю 64 після частини другої доповнити новою частиною\nтакого змісту:\n\"Правління Національного банку визначає перелік посад\nпрацівників, трудовий договір з якими укладається у формі\nконтракту\".\nУ зв'язку з цим частини третю - восьму вважати відповідно\nчастинами четвертою - дев'ятою.\n19. У статтях 1, 7, 9, 15, 25, 26, 41, 42, 55, 57, 58, 60,\n61, 62, 63, 65, 67 слова \"фінансово-кредитна установа\", \"та\nфінансово-кредитні установи\", \"інші фінансово-кредитні установи\",\n\"та інші фінансово-кредитні установи\", \"а також інших\nфінансово-кредитних установ\" у відповідних відмінках виключити.\nII. Цей Закон набирає чинності з дня його опублікування."
    }
  ],
  "definitions": []
}