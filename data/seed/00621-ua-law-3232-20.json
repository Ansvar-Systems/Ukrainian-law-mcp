{
  "id": "ua-law-3232-20",
  "type": "statute",
  "title": "Закон України (3232-20)",
  "title_en": "",
  "short_name": "3232-20",
  "status": "in_force",
  "issued_date": "2023-07-13",
  "url": "https://zakon.rada.gov.ua/laws/show/3232-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо застосування правоохоронними органами безпілотних повітряних суден та протидії їх незаконному використанню\n\n(Відомості Верховної Ради (ВВР), 2023, № 84, ст.307)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Повітряному кодексі України (Відомості Верховної Ради України, 2011 р., № 48-49, ст. 536):\n\n1) у частині першій статті 1:\n\nпункт 23 викласти в такій редакції:\n\n\"23) безпілотне повітряне судно - будь-яке повітряне судно, що експлуатується або розроблене для експлуатації автономно чи яке пілотується дистанційно без пілота на борту\";\n\nдоповнити пунктом 23 -1 такого змісту:\n\n\"23 -1 ) безпілотна авіаційна система - безпілотне повітряне судно та обладнання для дистанційного керування ним\";\n\nдоповнити пунктом 31 -2 такого змісту:\n\n\"31 -2 ) дистанційний пілот - фізична особа, відповідальна за безпечне виконання польоту безпілотного повітряного судна, яка керує його органами управління вручну або здійснює моніторинг курсу автономного польоту безпілотного повітряного судна, залишаючись здатною втручатися та змінювати його курс у будь-який час\";\n\nдоповнити пунктом 70 -1 такого змісту:\n\n\"70 -1 ) обладнання для дистанційного керування безпілотним повітряним судном - будь-який прилад, обладнання, механізм, апарат, приладдя, програмне забезпечення або аксесуар, що необхідні для безпечної експлуатації безпілотного повітряного судна, не є його частиною і не розміщені на його борту\";\n\n2) у статті 19 :\n\nназву доповнити словами \"і припинення порушень порядку та правил використання повітряного простору України\";\n\nчастину першу доповнити абзацом другим такого змісту:\n\n\"Підрозділи, визначені частиною другою статті 31 цього Кодексу, відповідно до компетенції здійснюють заходи з нейтралізації загроз громадській безпеці і порядку, особам та майну, що виникають у зв’язку з експлуатацією безпілотного повітряного судна або безпілотної авіаційної системи з порушенням порядку та правил використання повітряного простору України, а також щодо протидії диверсійним проявам і запобігання терористичним актам\";\n\nдоповнити частиною четвертою такого змісту:\n\n\"4. Під час виконання службових обов’язків у разі виявлення поліцейським або військовослужбовцем підрозділів, визначених частиною другою статті 31 цього Кодексу, факту порушення порядку та правил використання повітряного простору України, пов’язаного з експлуатацією безпілотного повітряного судна або безпілотної авіаційної системи, він негайно вживає заходів для припинення правопорушення та притягнення правопорушника до відповідальності згідно із законом\";\n\n3) у частині другій статті 24:\n\nу пункті 2 слово \"припинення\" замінити словами \"захист об’єктів критичної інфраструктури, важливих державних об’єктів та припинення\";\n\nпункт 7 доповнити словами \"та заходи, спрямовані на підтримання громадської безпеки і порядку та протидію правопорушенням\";\n\n4) частину другу статті 31 викласти в такій редакції:\n\n\"2. Контроль за дотриманням порядку використання повітряного простору України під час охорони державного кордону України, захисту об’єктів критичної інфраструктури, важливих державних об’єктів, управління польотами державних повітряних суден, контролю польотів повітряних суден та переміщення інших об’єктів, що перетинають державний кордон України або виконують польоти в межах зон з особливим режимом використання та у спеціальних зонах повітряного простору України, проведення заходів з підтримання громадської безпеки і порядку здійснюється підрозділами Повітряних Сил Збройних Сил України та інших військових формувань, утворених відповідно до законів України, органів Національної поліції України, Служби безпеки України та Державної прикордонної служби України\";\n\n5) пункт 4 частини восьмої статті 39 викласти в такій редакції:\n\n\"4) безпілотні повітряні судна, максимальна злітна вага яких не перевищує 20 кілограмів і які використовуються для розваг, в освітньому процесі для здобуття позашкільної освіти, у науковій та спортивній діяльності\".\n\n2. У Законі України \"Про державний кордон України\" (Відомості Верховної Ради України, 1992 р., № 2, ст. 5 із наступними змінами):\n\n1) частину четверту статті 2 викласти в такій редакції:\n\n\"Охорона державного кордону України є невід’ємною складовою загальнодержавної системи захисту державного кордону і полягає у здійсненні Державною прикордонною службою України на суші, морі, річках, озерах та інших водоймах, а в підводному та повітряному просторі - Збройними Силами України спільно з Державною прикордонною службою України, відповідно до наданих їм повноважень заходів з метою забезпечення недоторканності державного кордону України\";\n\n2) статтю 10 викласти в такій редакції:\n\n\" Стаття 10. Виліт, політ і посадка повітряних суден\n\nВиліт українських та іноземних повітряних суден з території України, а також їх посадка після вльоту на територію України проводяться в аеропортах (на аеродромах), відкритих для міжнародних польотів, де є пункти пропуску (пункти контролю) через державний кордон України.\n\nЗдійснення польотів безпілотних повітряних суден над прикордонною смугою, крім випадків, визначених Кабінетом Міністрів України, пунктами пропуску (пунктами контролю) через державний кордон України, контрольними пунктами в’їзду-виїзду, об’єктами Державної прикордонної служби України забороняється.\n\nІнший порядок вильоту, польоту і посадки повітряних суден допускається виключно з дозволу компетентних органів України\";\n\n3) частину першу статті 23 після слів \"провадження робіт\" доповнити словами \"використання повітряних суден\";\n\n4) у частині першій статті 27 слова \"на Збройні Сили України\" замінити словами \"на Збройні Сили України спільно з Державною прикордонною службою України\".\n\n3. Частину першу статті 25 Закону України \"Про Службу безпеки України\" (Відомості Верховної Ради України, 1992 р., № 27, ст. 382 із наступними змінами) доповнити пунктами 17 і 18 такого змісту:\n\n\"17) використовувати повітряні судна, у тому числі безпілотні, транспортні засоби, що рухаються по поверхні води або під нею, у тому числі дистанційно керовані, з метою забезпечення державної безпеки;\n\n18) використовувати засоби та/або пристрої, призначені для виявлення, припинення порушень порядку та правил використання повітряного простору України експлуатантами безпілотних повітряних суден, у тому числі перехоплення сигналів дистанційного керування, пошкодження чи знищення таких суден та/або складових частин безпілотних авіаційних систем\".\n\n4. Пункт 3 частини третьої статті 17 Закону України \"Про особливості забезпечення громадського порядку та громадської безпеки у зв’язку з підготовкою та проведенням футбольних матчів\" (Відомості Верховної Ради України, 2012 р., № 9, ст. 64) після слів \"та/або використовувати\" доповнити словами \"безпілотні повітряні судна\".\n\n5. У Законі України \"Про Національну гвардію України\" (Відомості Верховної Ради України, 2014 р., № 17, ст. 594 із наступними змінами):\n\n1) частину першу статті 13 доповнити пунктом 10 -1 такого змісту:\n\n\"10 -1 ) вживати заходів для запобігання, виявлення та припинення порушень порядку та правил використання повітряного простору України експлуатантами безпілотних повітряних суден у районах виконання завдань\";\n\n2) частину першу статті 17 доповнити пунктом 9 такого змісту:\n\n\"9) виявлення, примусового припинення польоту безпілотного повітряного судна шляхом перехоплення сигналів дистанційного керування, пошкодження, знищення такого судна та/або складових частин безпілотної авіаційної системи, якщо є обґрунтовані підстави вважати, що таке судно використовується для вчинення правопорушення або становить загрозу життю і здоров’ю людей та/або військовослужбовців Національної гвардії України, а також створює небезпеку об’єктам, що охороняються (обороняються)\";\n\n3) частину першу статті 18 доповнити пунктом 12 такого змісту:\n\n\"12) примусового припинення польоту безпілотного повітряного судна шляхом пошкодження, знищення такого судна та/або складових частин безпілотної авіаційної системи, якщо є обґрунтовані підстави вважати, що таке судно використовується для вчинення правопорушення або становить загрозу життю чи здоров’ю людей та/або військовослужбовців Національної гвардії України, а також створює небезпеку об’єктам, що охороняються (обороняються)\";\n\n4) частину першу статті 19 доповнити пунктом 11 такого змісту:\n\n\"11) примусового припинення польоту безпілотного повітряного судна шляхом пошкодження, знищення такого судна та/або складових частин безпілотної авіаційної системи, якщо є обґрунтовані підстави вважати, що таке судно використовується для вчинення правопорушення або становить загрозу життю чи здоров’ю людей та/або військовослужбовців Національної гвардії України, а також створює небезпеку об’єктам, що охороняються (обороняються)\".\n\n6. У Законі України \"Про Національну поліцію\" (Відомості Верховної Ради України, 2015 р., № 40-41, ст. 379 із наступними змінами):\n\n1) частину першу статті 23 доповнити пунктами 47 і 48 такого змісту:\n\n\"47) використовує повітряні судна, безпілотні повітряні судна, транспортні засоби, що рухаються по поверхні води або під нею, у тому числі дистанційно керовані;\n\n48) вживає заходів для запобігання, виявлення та припинення порушень порядку та правил використання повітряного простору України експлуатантами безпілотних повітряних суден над визначеною територією чи об’єктом із спеціальним режимом або над місцем здійснення спеціального поліцейського контролю, проведення операцій із припинення правопорушення\";\n\n2) в абзацах четвертому і сьомому частини першої статті 40 слова \"літальні апарати\" у всіх відмінках замінити словами \"повітряні судна\" у відповідному відмінку;\n\n3) частину четверту статті 42 доповнити пунктом 14 такого змісту:\n\n\"14) засоби та/або пристрої, призначені для виявлення, припинення порушень порядку та правил використання повітряного простору України експлуатантами безпілотних повітряних суден, у тому числі для перехоплення сигналів дистанційного керування, пошкодження чи знищення таких суден та/або складових частин безпілотних авіаційних систем\";\n\n4) частину третю статті 45 доповнити пунктом 14 такого змісту:\n\n\"14) засоби та/або пристрої, призначені для виявлення, припинення порушень порядку та правил використання повітряного простору України експлуатантами безпілотних повітряних суден, у тому числі для перехоплення сигналів дистанційного керування, пошкодження чи знищення таких суден та/або складових частин безпілотних авіаційних систем, застосовуються під час:\n\nа) припинення порушень порядку та правил використання повітряного простору України експлуатантами безпілотних повітряних суден, якщо є обґрунтовані підстави вважати, що такі судна використовуються для вчинення правопорушення або становлять загрозу життю чи здоров’ю людей та/або поліцейського;\n\nб) охорони визначеної території чи об’єкта із спеціальним режимом, об’єкта критичної інфраструктури або місця здійснення спеціального поліцейського контролю, а також у разі участі у здійсненні державної охорони органів державної влади та посадових осіб\";\n\n5) частину четверту статті 46 доповнити пунктом 8 такого змісту:\n\n\"8) для примусового припинення польоту безпілотного повітряного судна, якщо є обґрунтовані підстави вважати, що таке судно використовується для вчинення правопорушення або становить загрозу життю чи здоров’ю людей та/або поліцейського, шляхом пошкодження чи знищення безпілотного повітряного судна та/або складових частин безпілотної авіаційної системи\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом трьох місяців з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n13 липня 2023 року\n\n№ 3232-IX\n\nПро внесення змін до деяких законодавчих актів України щодо застосування правоохоронними органами безпілотних повітряних суден та протидії їх незаконному використанню\nЗакон України від 13.07.2023 № 3232-IX\n\nПрийняття від 13.07.2023\nПостійна адреса:\nhttps://zakon.rada.gov.ua/go/3232-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}