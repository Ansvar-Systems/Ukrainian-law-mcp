{
  "id": "ua-law-1715-14",
  "type": "statute",
  "title": "Закон України (1715-14)",
  "title_en": "",
  "short_name": "1715-14",
  "status": "in_force",
  "issued_date": "2000-05-11",
  "url": "https://zakon.rada.gov.ua/laws/show/1715-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Закону\nN 2505-IV ( 2505-15 ) від 25.03.2005, ВВР, 2005, N 17, N 18-19,\nст.267 )\nПро внесення змін до деяких законів України з питань оподаткування у зв'язку із запровадженням спеціального\nрежиму інвестиційної діяльності на\nтериторії міста Харкова\n( Відомості Верховної Ради України (ВВР), 2000, N 32, ст.260 )\n\nВерховна Рада України п о с т а н о в л я є :\nI. Внести зміни до таких законів України:\n1. Статтю 21 Закону України \"Про Єдиний митний тариф\"\n( 2097-12 ) (Відомості Верховної Ради України, 1992 р., N 19,\nст. 259; 1999 р., N 15, ст. 83, N 18, ст. 140, N 32, ст. 264,\nN 38, ст. 352, N 39, ст. 356) доповнити частиною такого змісту:\n\"На період запровадження спеціального режиму інвестиційної\nдіяльності на території міста Харкова справляння ввізного мита\nздійснюється з урахуванням особливостей, встановлених Законом\nУкраїни \"Про спеціальний режим інвестиційної діяльності на\nтериторії міста Харкова\".\n2. Частину першу статті 12 Закону України \"Про плату за\nземлю\" ( 2535-12 ) (Відомості Верховної Ради України, 1996 р.,\nN 45, ст. 238; 1997 р., N 47, ст. 294; 1999 р., N 15, ст. 83,\nN 18, ст. 140, N 32, ст. 264, N 38, ст. 352, N 39, ст. 356;\n2000 р., N 2, ст. 16) доповнити пунктом 15 такого змісту:\n\"15) на період освоєння земельної ділянки (планування\nтериторії, будівництво об'єктів інфраструктури тощо), але не\nбільше ніж на 5 років, суб'єкти підприємницької діяльності, які\nреалізують у порядку, встановленому Законом України \"Про\nспеціальний режим інвестиційної діяльності на території міста\nХаркова\", інвестиційні проекти\".\n3. Пункт 11.12 статті 11 Закону України \"Про податок на\nдодану вартість\" ( 168/97-ВР ) (Відомості Верховної Ради України,\n1997 р., N 21, ст. 156, N 51, ст. 305; 1999 р., N 15, ст. 83,\nN 18, ст. 140, N 32, ст. 264, N 38, ст. 352, N 39, ст. 356;\n2000 р., N 2, ст. 16, N 10, ст. 78) доповнити абзацом такого\nзмісту:\n\"Установити, що на період запровадження спеціального режиму\nінвестиційної діяльності на території міста Харкова оподаткування\nоперацій з ввезення (пересилання) на територію міста Харкова\nтоварів та інших предметів здійснюється з урахуванням\nособливостей, встановлених Законом України \"Про спеціальний режим\nінвестиційної діяльності на території міста Харкова\".\n4. Пункт 22.5 статті 22 Закону України \"Про оподаткування\nприбутку підприємств\" ( 334/94-ВР ) (Відомості Верховної Ради\nУкраїни, 1997 р., N 27, ст. 181; 1998 р., N 10, ст. 35, N 18,\nст. 94; 1999 р., N 15, ст. 83, N 18, ст. 140, N 32, ст. 264, N 38,\nст. 352, N 39, ст. 356; 2000 р., N 2, ст. 16, N 10, ст. 78)\nдоповнити абзацом такого змісту:\n\"Установити, що на період запровадження спеціального режиму\nінвестиційної діяльності на території міста Харкова податок на\nприбуток суб'єктів підприємницької діяльності, які реалізують на\nтериторії міста Харкова інвестиційні проекти, справляється з\nурахуванням особливостей, встановлених Законом України \"Про\nспеціальний режим інвестиційної діяльності на території міста\nХаркова\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 11 травня 2000 року\nN 1715-III\n\nПро внесення змін до деяких законів України з питань оподаткування у зв'язку із запровадженням спеціального режиму інвестиційної діяльності на території міста Харкова\nЗакон України від 11.05.2000 № 1715-III\n\nВтрата чинності від 31.03.2005 , підстава — 2505-IV\nПостійна адреса:\nhttps://zakon.rada.gov.ua/go/1715-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}