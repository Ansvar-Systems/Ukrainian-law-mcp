{
  "id": "ua-law-5502-17",
  "type": "statute",
  "title": "Закон України (5502-17)",
  "title_en": "",
  "short_name": "5502-17",
  "status": "in_force",
  "issued_date": "2012-11-20",
  "url": "https://zakon.rada.gov.ua/laws/show/5502-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art16-2",
      "section": "16-2",
      "title": "Стаття 16-2. Повноваження центрального органу виконавчої влади, що забезпечує реалізацію державної політики з питань безпеки на наземному транспорті",
      "content": "Центральний орган виконавчої влади, що забезпечує реалізацію державної політики з питань безпеки на наземному транспорті:\nведе облік та здійснює аналіз причин катастроф, аварій, дорожньо-транспортних пригод на автомобільному, міському електричному, залізничному транспорті;\nрозробляє профілактичні заходи щодо запобігання виникненню катастроф, аварій, дорожньо-транспортних пригод на автомобільному, міському електричному, залізничному транспорті та контролює їх виконання;\nведе облік пожеж на автомобільному, міському електричному, залізничному транспорті;\nздійснює нагляд за дотриманням вимог щодо запобігання забрудненню навколишнього природного середовища автомобільним, залізничним транспортом;\nздійснює державний нагляд (контроль) за додержанням вимог законодавства, норм і стандартів на автомобільному, міському електричному, залізничному транспорті;\nготує пропозиції щодо призначення органів з оцінки відповідності для проведення робіт з підтвердження відповідності у сфері автомобільного, міського електричного, залізничного транспорту, бере участь у розробленні проектів технічних регламентів та інших нормативно-правових актів з питань технічного регулювання у цій сфері, організовує підготовку та підвищення кваліфікації фахівців з підтвердження відповідності;\nпроводить технічне розслідування дорожньо-транспортних пригод, катастроф, аварій, подій на автомобільному, міському електричному, залізничному транспорті;\nздійснює інші повноваження, визначені законами та покладені на нього Президентом України."
    },
    {
      "provision_ref": "art16-3",
      "section": "16-3",
      "title": "Стаття 16-3. Повноваження центрального органу виконавчої влади, що забезпечує реалізацію державної політики у сфері безпеки на морському та річковому транспорті",
      "content": "Центральний орган виконавчої влади, що забезпечує реалізацію державної політики у сфері безпеки на морському та річковому транспорті:\nведе облік і здійснює аналіз причин катастроф, аварій, пригод на морському та річковому транспорті;\nрозробляє профілактичні заходи щодо запобігання виникненню катастроф, аварій, пригод на морському та річковому транспорті та контролює їх виконання;\nведе облік пожеж на морському та річковому транспорті;\nздійснює контроль за укладенням договорів обов’язкового страхування відповідальності суб’єктів перевезення небезпечних вантажів морським та річковим транспортом;\nздійснює нагляд за дотриманням вимог щодо запобігання забрудненню навколишнього природного середовища морським та річковим транспортом;\nздійснює державний нагляд (контроль) за додержанням вимог законодавства і стандартів на морському та річковому транспорті;\nготує пропозиції щодо призначення органів з оцінки відповідності на проведення робіт з підтвердження відповідності у сфері морського та річкового транспорту, бере участь у розробленні проектів технічних регламентів та інших нормативно-правових актів з питань технічного регулювання у цій сфері, організовує підготовку та підвищення кваліфікації фахівців з підтвердження відповідності;\nведе журнал обліку суден (крім риболовних суден), зареєстрованих у Державному судновому реєстрі України та Судновій книзі України, розміщує зазначені дані на своєму офіційному веб-сайті;\nздійснює державний контроль і нагляд за дотриманням законодавства про судноплавство на суднах, у морських і річкових портах, територіальних та внутрішніх водах, на внутрішніх водних шляхах України;\nздійснює контроль за забезпеченням безпеки перевезення вантажів, пасажирів та багажу на морських і річкових суднах;\nздійснює контроль і нагляд за дотриманням правил користування засобами морського та річкового транспорту, охорони порядку і безпеки руху на морському та річковому транспорті, утримання та експлуатації баз (споруд) для стоянки маломірних суден, а також за дотриманням правил щодо забезпечення безпеки експлуатації суден на внутрішніх водних шляхах і щодо забезпечення збереження вантажів на морському та річковому транспорті;\nздійснює контроль навігаційно-гідрографічного забезпечення судноплавства в територіальному морі, внутрішніх морських водах і на внутрішніх водних шляхах України;\nреєструє судна в Державному судновому реєстрі України з видачею свідоцтва про право плавання під Державним Прапором України (судновий патент) та реєструє судна в Судновій книзі України з видачею суднового білета і видає свідоцтва про виключення відповідних суден з Державного суднового реєстру України та Суднової книги України (крім риболовних суден) у порядку, визначеному законодавством;\nздійснює контроль за виконанням міжнародних договорів України з безпеки судноплавства та запобігання забрудненню навколишнього природного середовища із суден, що плавають під Державним Прапором України, незалежно від форми власності (крім риболовних суден);\nздійснює контроль держави порту за відповідністю суден, що заходять у порти України, територіальне море та внутрішні води, незалежно від їх прапора, стандартам безпеки мореплавства та запобігання забрудненню навколишнього природного середовища із суден;\nперевіряє готовність аварійно-рятувальних служб, служб загальної безпеки відомчої пожежної охорони на морському та річковому транспорті до проведення робіт із запобігання і ліквідації наслідків аварій, пожеж, актів тероризму, піратства, катастроф та інших пригод;\nздійснює контроль за проведенням підготовки, перепідготовки, підвищення кваліфікації та проведення дипломування плавскладу морських, річкових і маломірних суден, працівників берегових підприємств морського і річкового транспорту, робота яких пов’язана із забезпеченням безпеки судноплавства та запобіганням забрудненню навколишнього природного середовища із суден;\nздійснює видачу посвідчення судноводія малого/маломірного судна, торговельного судна, яке допущено до плавання судноплавними річковими внутрішніми водними шляхами України, посвідчення державного морського лоцмана, посвідчення державного річкового лоцмана, посвідчення лоцмана - оператора служби регулювання руху суден;\nпогоджує правила плавання маломірними суднами на водних об’єктах;\nорганізовує навчання та перевірку знань посадових осіб, до функціональних обов’язків яких належать організація роботи із забезпечення безпеки судноплавства на морському та річковому транспорті і державний нагляд;\nздійснює реєстрацію баз для стоянки маломірних (малих) суден з розміщенням інформації на своєму офіційному веб-сайті;\nздійснює нагляд за функціонуванням служби регулювання руху суден та лоцманського проведення;\nздійснює державний нагляд за дотриманням правил реєстрації операцій із шкідливими речовинами на суднах, морських установках;\nздійснює видачу синопсиса судна;\nздійснює контроль за функціонуванням систем радіонавігації та спостереження морської рухомої служби, у тому числі Глобальної морської системи зв’язку у разі лиха та для забезпечення безпеки;\nздійснює контроль за проведенням аварійно-рятувальних робіт, пошуку і рятування на морі в зоні відповідальності України;\nздійснює контроль і нагляд за забезпеченням функціонування системи дальньої ідентифікації та контролю за місцезнаходженням суден під Державним Прапором України;\nздійснює загальне керівництво та контроль за дипломуванням спеціалістів морського флоту;\nреєструє лінії закордонного плавання та розміщує відповідну інформацію на своєму офіційному веб-сайті;\nвидає відповідно до законодавства суднові документи;\nвиконує функції експертної організації з питань безпеки судноплавства, запобігання забрудненню навколишнього природного середовища із суден, надає експертні висновки із зазначених питань щодо проектів правил, норм, стандартів, планів і проектів будівництва, реконструкції і модернізації об’єктів морського та річкового транспорту, у тому числі судноплавних шляхів, портів, гідротехнічних споруд воднотранспортного комплексу різного функціонального призначення, що використовуються з метою забезпечення безпеки судноплавства, судноплавних шлюзів, мостів, підводних та надводних переходів, баз для стоянок суден, берегових об’єктів зв’язку, навігації, спостереження тощо;\nвидає дозволи суднам на захід до річкових портів України під прапорами держав, з якими не укладені міжнародні договори України про судноплавство на внутрішніх водних шляхах України;\nздійснює інші повноваження, визначені законами та покладені на нього Президентом України\";\n5) у статті 26 слова \"центральним органом виконавчої влади в галузі транспорту\" замінити словами \"центральним органом виконавчої влади, що забезпечує реалізацію державної політики у сфері безпеки на морському та річковому транспорті\";\n6) текст статті 29 викласти в такій редакції:\n\"Технічний та класифікаційний нагляд за річковими суднами здійснюється класифікаційним товариством у порядку, встановленому Кабінетом Міністрів України.\nДержавний нагляд за безпекою судноплавства річкових суден здійснюється центральним органом виконавчої влади, що забезпечує реалізацію державної політики у сфері безпеки на морському та річковому транспорті\";\n7) у статті 42:\nназву викласти в такій редакції:\n\" Стаття 42 . Міжнародне співробітництво та міжнародні договори України\";\nдоповнити частинами другою і третьою такого змісту:\n\"Центральний орган виконавчої влади, що забезпечує формування та реалізує державну політику у сфері транспорту, формує та реалізує державну політику з питань транспорту та забезпечує міжнародне співробітництво.\nЦентральні органи виконавчої влади, що забезпечують реалізацію державної політики у відповідних галузях транспорту та інфраструктури, в межах, визначених центральним органом виконавчої влади, що забезпечує формування та реалізує державну політику у сфері транспорту, беруть участь у реалізації державної політики у міжнародному співробітництві у сфері безпеки на автомобільному, міському електричному, залізничному, морському та річковому транспорті, ведення дорожнього господарства, цивільної авіації та забезпечують виконання зобов’язань, що випливають із членства в міжнародних організаціях\";\n8) у тексті Закону слова \"центральний орган виконавчої влади в галузі транспорту\" в усіх відмінках замінити словами \"центральний орган виконавчої влади, що забезпечує формування та реалізує державну політику у сфері транспорту, дорожнього господарства, туризму та інфраструктури\" у відповідному відмінку.\n7. У тексті Закону України \"Про функціонування єдиної транспортної системи України в особливий період\" (Відомості Верховної Ради України, 1998 р., № 52, ст. 318) слова \"Міністерство транспорту України\" в усіх відмінках замінити словами \"центральний орган виконавчої влади, що забезпечує формування та реалізує державну політику у сфері транспорту\" у відповідному відмінку.\n8. У Законі України \"Про перевезення небезпечних вантажів\" (Відомості Верховної Ради України, 2000 р., № 28, ст. 222; 2009 р., № 10-11, ст. 137; 2010 р., № 30, ст. 394):\n1) у третьому реченні частини другої статті 6 слова \"спеціально уповноваженим центральним органом виконавчої влади у галузі транспорту\" замінити словами \"центральним органом виконавчої влади, що забезпечує формування та реалізує державну політику у сфері транспорту\";\n2) у статті 10 слова \"спеціально уповноважений центральний орган виконавчої влади в галузі транспорту\" замінити словами \"центральний орган виконавчої влади, що забезпечує формування та реалізує державну політику у сфері транспорту\";\n3) у статті 13 слова \"центральний орган виконавчої влади в галузі транспорту\" замінити словами \"центральний орган виконавчої влади, що забезпечує формування та реалізує державну політику у сфері транспорту\";\n4) статтю 14 викласти в такій редакції:\n\" Стаття 14. Повноваження центрального органу виконавчої влади, що забезпечує формування та реалізує державну політику у сфері транспорту, центрального органу виконавчої влади, що забезпечує реалізацію державної політики з питань безпеки на наземному транспорті, і центрального органу виконавчої влади, що забезпечує реалізацію державної політики у сфері безпеки на морському та річковому транспорті, у сфері перевезення небезпечних вантажів\nДо повноважень центрального органу виконавчої влади, що забезпечує формування та реалізує державну політику у сфері транспорту, у сфері перевезення небезпечних вантажів (компетентного органу України з перевезення небезпечних вантажів) належать:\nрозроблення і затвердження нормативно-правових актів з питань перевезення небезпечних вантажів (крім нормативно-правових актів з питань дорожнього перевезення небезпечних вантажів, що розробляються та затверджуються Міністерством внутрішніх справ України), а також погодження нормативів і правил екологічної та радіаційної безпеки, захисту здоров’я людей та санітарно-епідемічного благополуччя населення під час перевезення небезпечних вантажів;\nконтроль і нагляд за дотриманням вимог нормативно-правових актів щодо забезпечення безпеки на транспорті та правил перевезень небезпечних вантажів (крім дорожнього перевезення небезпечних вантажів, яке контролюється Міністерством внутрішніх справ України);\nприйняття в установленому порядку рішень про умови перевезення небезпечних вантажів відповідним видом транспорту (крім дорожнього перевезення небезпечних вантажів, за якого маршрут і режим перевезення погоджуються з Міністерством внутрішніх справ України), якщо такі умови не передбачені у відповідних нормативно-правових актах;\nінформування через Міністерство закордонних справ України Комітету експертів ООН з перевезення небезпечних вантажів про результати класифікації небезпечних вантажів в Україні, які раніше не були визнані такими, та про зміни у класифікації небезпечних вантажів;\nздійснення міжнародного співробітництва у сфері перевезення небезпечних вантажів.\nДо повноважень центрального органу виконавчої влади, що забезпечує реалізацію державної політики з питань безпеки на наземному транспорті, і центрального органу виконавчої влади, що забезпечує реалізацію державної політики у сфері безпеки на морському та річковому транспорті, у сфері перевезення небезпечних вантажів належить здійснення контролю і нагляду за організацією безпечного перевезення небезпечних вантажів (крім дорожнього перевезення небезпечних вантажів, яке контролюється Міністерством внутрішніх справ України)\";\n5) в абзаці другому частини першої статті 16 слова \"центральним органом виконавчої влади в галузі транспорту\" замінити словами \"центральним органом виконавчої влади, що забезпечує формування та реалізує державну політику у сфері транспорту\".\n9. В абзаці восьмому частини четвертої статті 4 Закону України \"Про боротьбу з тероризмом\" (Відомості Верховної Ради України, 2003 р., № 25, ст. 180; 2006 р., № 14, ст. 116; 2010 р., № 29, ст. 392) слова \"Міністерство транспорту України\" замінити словами \"центральний орган виконавчої влади, що забезпечує формування та реалізує державну політику у сфері транспорту, та за дорученням його керівника - центральний орган виконавчої влади, що забезпечує реалізацію державної політики з питань безпеки на наземному транспорті, і центральний орган виконавчої влади, що забезпечує реалізацію державної політики у сфері безпеки на морському та річковому транспорті\".\n10. У Законі України \"Про Державну спеціальну службу транспорту\" (Відомості Верховної Ради України, 2004 р., № 19, ст. 269; 2009 р., № 41, ст. 600):\n1) у преамбулі, частині першій статті 1, абзаці другому частини першої статті 4 та частині першій статті 11 слово \"складі\" замінити словом \"системі\";\n2) у частині другій статті 11 слова \"Міністра транспорту України\" замінити словами \"керівника центрального органу виконавчої влади, що забезпечує формування та реалізує державну політику у сфері транспорту, дорожнього господарства, туризму та інфраструктури\";\n3) у тексті Закону слова \"центральний орган виконавчої влади в галузі транспорту\" в усіх відмінках замінити словами \"центральний орган виконавчої влади, що забезпечує формування та реалізує державну політику у сфері транспорту, дорожнього господарства, туризму та інфраструктури\" у відповідному відмінку.\n11. У Законі України \"Про міський електричний транспорт\" (Відомості Верховної Ради України, 2004 р., № 51, ст. 548):\n1) в абзаці першому частини першої статті 6 слова \"у межах відповідних повноважень центральним органом виконавчої влади з питань житлово-комунального господарства і\" виключити;\n2) у частині другій статті 8 слова \"здійснюють у межах відповідних повноважень центральний орган виконавчої влади з питань житлово-комунального господарства і\" замінити словом \"здійснює\";\n3) у статті 9:\nу частині першій:\nабзац перший викласти в такій редакції:\n\"1. Центральний орган виконавчої влади, що забезпечує формування та реалізує державну політику у сфері транспорту, здійснює\";\nабзаци третій - п’ятий, дев’ятий і десятий виключити;\nв абзаці сьомому слово \"розроблення\" замінити словом \"затвердження\";\nдоповнити частиною другою такого змісту:\n\"2. Центральний орган виконавчої влади, що забезпечує реалізацію державної політики з питань безпеки на наземному транспорті, здійснює:\nконтроль за додержанням вимог законодавства, норм і стандартів на міському електричному транспорті та підготовку пропозицій щодо їх удосконалення;\nрозроблення державних програм з питань безпеки на міському електричному транспорті та забезпечення їх виконання;\nдержавний контроль за технічним станом об’єктів міського електричного транспорту та забезпечення безпеки його руху;\nведення обліку та аналіз причин виникнення катастроф, аварій, дорожньо-транспортних пригод на міському електричному транспорті;\nрозроблення заходів щодо запобігання виникненню катастроф, аварій, дорожньо-транспортних пригод на міському електричному транспорті та контроль за їх виконанням;\nведення обліку пожеж на міському електричному транспорті;\nпідготовку пропозицій щодо призначення органів з оцінки відповідності на проведення робіт з підтвердження відповідності у сфері міського електричного транспорту, участь у розробленні проектів технічних регламентів та інших нормативно-правових актів з питань технічного регулювання у цій сфері, організацію підготовки та підвищення кваліфікації фахівців з підтвердження відповідності;\nінші повноваження, визначені законами та покладені на нього Президентом України\";\n4) у частині другій статті 10:\nв абзаці першому слова \"державна технічна інспекція міського електричного транспорту, до системи якої входять Головна державна технічна інспекція міського електричного транспорту та регіональні підрозділи технічної інспекції міського електричного транспорту\" замінити словами \"центральний орган виконавчої влади, що забезпечує реалізацію державної політики з питань безпеки на наземному транспорті\";\nабзац другий викласти в такій редакції:\n\"Центральний орган виконавчої влади, що забезпечує реалізацію державної політики з питань безпеки на наземному транспорті\";\nв абзацах восьмому і дванадцятому слова \"Державні технічні інспектори міського електричного транспорту\" замінити словами \"Посадові особи та уповноважені працівники центрального органу виконавчої влади, що забезпечує реалізацію державної політики з питань безпеки на наземному транспорті\";\n5) у частині четвертій статті 14 слова \"у межах повноважень центральним органом виконавчої влади з питань житлово-комунального господарства і\" виключити;\n6) у статті 15:\nчастину другу викласти в такій редакції:\n\"2. Вимоги до технічного стану, обслуговування, ремонту об’єктів міського електричного транспорту та їх охорони встановлюються центральним органом виконавчої влади, що забезпечує формування та реалізує державну політику у сфері транспорту\";\nчастину третю виключити;\n7) частину другу статті 17 викласти в такій редакції:\n\"2. Правила експлуатації трамвая і тролейбуса, Правила технічної експлуатації метрополітену затверджуються центральним органом виконавчої влади, що забезпечує формування та реалізує державну політику у сфері транспорту\";\n8) у статті 19:\nу частині другій слова \"у межах своїх повноважень центральний орган виконавчої влади з питань житлово-комунального господарства і\" виключити;\nу другому реченні частини третьої слова \"центральним органом виконавчої влади з питань житлово-комунального господарства і\" та \"у межах їх повноважень\" виключити;\nчастину шосту виключити;\n9) у тексті Закону слова \"центральний орган виконавчої влади у галузі транспорту\" в усіх відмінках замінити словами \"центральний орган виконавчої влади, що забезпечує формування та реалізує державну політику у сфері транспорту\" у відповідному відмінку.\n12. У Законі України \"Про автомобільний транспорт\" (Відомості Верховної Ради України, 2006 р., № 32, ст. 273 із наступними змінами):\n1) статтю 1 доповнити з урахуванням алфавітного порядку термінами такого змісту:\n\"рейдова перевірка (перевірка на дорозі) - перевірка транспортних засобів суб’єкта господарювання на маршруті руху в будь-який час з урахуванням інфраструктури (автовокзали, автостанції, автобусні зупинки, місця посадки та висадки пасажирів, стоянки таксі і транспортних засобів, місця навантаження та розвантаження вантажних автомобілів, контрольно-вагові комплекси та інші об’єкти, що використовуються суб’єктами господарювання для забезпечення діяльності автомобільного транспорту)\";\n\"внутрішні перевезення - перевезення пасажирів та/чи вантажів територією України без перетину державного кордону України\";\n2) у частині третій статті 5 слова \"державними органами управління автомобільним транспортом\" виключити;\n3) статті 6 і 7 викласти в такій редакції:\n\" Стаття 6. Система органів державного регулювання та контролю\nВерховна Рада України визначає основні напрями державної політики у сфері автомобільного транспорту, законодавчі основи її реалізації.\nЗагальне державне регулювання діяльності автомобільного транспорту здійснює Кабінет Міністрів України відповідно до своїх повноважень.\nЦентральний орган виконавчої влади, що забезпечує формування та реалізує державну політику у сфері автомобільного транспорту, забезпечує:\nформування та реалізацію державної політики у сфері автомобільного транспорту;\nнормативно-правове регулювання;\nвизначення пріоритетних напрямів розвитку автомобільного транспорту.\nРеалізація державної політики у сфері автомобільного транспорту здійснюється через центральний орган виконавчої влади, що забезпечує реалізацію державної політики з питань безпеки на наземному транспорті, місцеві органи виконавчої влади та органи місцевого самоврядування.\nНормативно-правові акти центрального органу виконавчої влади, що забезпечує формування та реалізує державну політику у сфері транспорту, прийняті в межах його компетенції, обов’язкові до виконання на території України.\nЦентральний орган виконавчої влади, що забезпечує реалізацію державної політики з питань безпеки на наземному транспорті, забезпечує:\nреалізацію державної політики з питань безпеки на автомобільному транспорті загального користування;\nучасть у здійсненні стандартизації та сертифікації в установленому порядку;\nвнесення пропозицій щодо формування державної політики у сфері безпеки на автомобільному транспорті.\nЦентральний орган виконавчої влади, що забезпечує реалізацію державної політики з питань безпеки на наземному транспорті, здійснює:\nдержавний нагляд і контроль за дотриманням автомобільними перевізниками вимог законодавства, норм та стандартів на автомобільному транспорті;\nдержавний контроль за виконанням перевізниками вимог міжнародних договорів України з питань міжнародних автомобільних перевезень;\nпроведення в установленому порядку технічного розслідування катастроф, аварій, дорожньо-транспортних пригод на автомобільному транспорті;\nпогодження паспортів міжміських та приміських автобусних маршрутів регулярних спеціальних перевезень, що виходять за межі території області (міжобласних маршрутів);\nвнесення змін до розкладу руху міжобласних автобусних маршрутів;\nвидачу свідоцтва про відповідність транспортного засобу вимогам Угоди про міжнародні перевезення швидкопсувних харчових продуктів та про спеціальні транспортні засоби, які призначені для цих перевезень;\nвидачу свідоцтва про встановлення класу автобуса за параметрами комфортності та розміщення на своєму офіційному веб-сайті відповідної інформації;\nвидачу свідоцтва про атестацію автостанцій, ведення переліку атестованих автостанцій та розміщення зазначеного переліку на своєму офіційному веб-сайті;\nведення реєстру сертифікатів затвердження типу і виданих виробниками сертифікатів відповідності колісних транспортних засобів та обладнання;\nдиспетчерський контроль за роботою автомобільних перевізників, що здійснюють перевезення пасажирів на міжобласних маршрутах загального користування;\nгабаритно-ваговий контроль транспортних засобів на автомобільних дорогах загального користування;\nведення в порядку, передбаченому центральним органом виконавчої влади, що забезпечує формування та реалізує державну політику у сфері транспорту, переліку суб’єктів господарювання, що здійснюють установлення та технічне обслуговування контрольних пристроїв (тахографів) в автомобільних транспортних засобах, та розміщення на своєму офіційному веб-сайті відповідної інформації;\nконтроль за дотриманням умов перевезень, визначених дозволом на перевезення на міжобласних автобусних маршрутах;\nконтроль за здійсненням міжнародних перевезень пасажирів і вантажів автомобільним транспортом у пунктах видачі дозволів автомобільним перевізникам України;\nведення обліку та аналіз причин катастроф, аварій, дорожньо-транспортних пригод на автомобільному транспорті, а також пожеж на транспортних засобах;\nрозроблення заходів щодо запобігання виникненню катастроф, аварій, дорожньо-транспортних пригод на автомобільному транспорті та контроль за їх виконанням;\nінші повноваження, визначені законами та покладені на нього Президентом України.\nРада міністрів Автономної Республіки Крим та обласні державні адміністрації формують у приміському та міжміському сполученні мережу автобусних маршрутів загального користування, що не виходять за межі території Автономної Республіки Крим чи області, та здійснюють в межах своїх повноважень контроль за дотриманням законодавства у сфері автомобільного транспорту на відповідній території.\nОргани місцевого самоврядування формують мережу міських автобусних маршрутів загального користування і здійснюють у межах своїх повноважень контроль за дотриманням законодавства у сфері автомобільного транспорту на відповідній території.\nНа території України центральний орган виконавчої влади, що забезпечує реалізацію державної політики з питань безпеки на наземному транспорті, у сфері міжнародних автомобільних перевезень здійснює:\nконтроль наявності, видачу дозвільних документів на виконання перевезень та контроль відповідності виду перевезення, що фактично виконується;\nконтроль за виконанням автомобільними перевізниками вимог міжнародних договорів України з питань міжнародних автомобільних перевезень;\nконтроль технічного, санітарного та екологічного стану транспортних засобів, що впливає на безпеку руху та екологічну ситуацію;\nконтроль за дотриманням перевізниками вимог Європейської угоди щодо роботи екіпажів транспортних засобів, які виконують міжнародні автомобільні перевезення;\nконтроль та нагляд за дотриманням вимог нормативно-правових актів щодо забезпечення безпеки на автомобільному транспорті та правил перевезення небезпечних вантажів;\nконтроль внесення перевізниками-нерезидентами платежів за проїзд автомобільними дорогами України;\nперевірку транспортно-експедиційної документації на здійснення перевезень пасажирів і вантажів автомобільним транспортом;\nгабаритно-ваговий контроль транспортних засобів.\nУ пунктах пропуску через державний кордон України центральний орган виконавчої влади, що забезпечує реалізацію державної політики у сфері державної митної справи, у сфері міжнародних автомобільних перевезень здійснює:\nконтроль наявності дозвільних документів на виконання перевезень;\nгабаритно-ваговий контроль транспортних засобів;\nконтроль за дотриманням перевізниками правил перевезення небезпечних вантажів;\nконтроль внесення (нарахування) перевізниками-нерезидентами платежів за проїзд автомобільними дорогами України;\nконтроль сплати перевізниками штрафів чи виконання приписів органів контролю;\nведення обліку автомобільних транспортних засобів, що здійснюють міжнародні перевезення пасажирів і вантажів автомобільним транспортом.\nДержавному контролю підлягають усі транспортні засоби українських та іноземних перевізників, що здійснюють автомобільні перевезення пасажирів і вантажів на території України.\nЦентральний орган виконавчої влади, що забезпечує реалізацію державної політики у сфері державної митної справи, здійснює у пунктах пропуску через державний кордон України документальний контроль за дотриманням автомобільними перевізниками законодавства України щодо міжнародних автомобільних перевезень.\nДержавний контроль автомобільних перевізників на території України здійснюється шляхом проведення планових, позапланових і рейдових перевірок (перевірок на дорозі).\nПланові перевірки проводяться не частіше одного разу на рік. Орган державного контролю не пізніше ніж за 10 календарних днів до початку проведення планової перевірки письмово повідомляє про це автомобільного перевізника, якого буде перевіряти.\nПозапланові перевірки проводяться лише на підставі заяви (повідомлення в письмовій формі) про порушення автомобільним перевізником вимог законодавства про автомобільний транспорт уповноваженими особами органів, яким надано право здійснення державного контролю, з метою перевірки наведених фактів та виконання припису про порушення зазначеного законодавства.\nРейдові перевірки дотримання вимог законодавства про автомобільний транспорт під час виконання перевезень пасажирів і вантажів автомобільним транспортом здійснюються шляхом зупинки транспортного засобу або без такої зупинки посадовими особами центрального органу виконавчої влади, що забезпечує реалізацію державної політики з питань безпеки на наземному транспорті, та його територіальних органів, які мають право зупиняти транспортний засіб у форменому одязі за допомогою сигнального диска (жезла) відповідно до порядку, затвердженого Кабінетом Міністрів України.\nУ разі проведення позапланових і рейдових перевірок автомобільний перевізник, що буде перевірятися, про час проведення перевірки не інформується."
    },
    {
      "provision_ref": "art7",
      "section": "7",
      "title": "Стаття 7. Організація пасажирських перевезень органами виконавчої влади та органами місцевого самоврядування",
      "content": "Забезпечення організації пасажирських перевезень покладається:\nна міжнародних автобусних маршрутах загального користування - на центральний орган виконавчої влади, що забезпечує формування та реалізує державну політику у сфері транспорту;\nна міжміських і приміських автобусних маршрутах загального користування, що виходять за межі території області (міжобласні маршрути), - на центральний орган виконавчої влади, що забезпечує формування та реалізує державну політику у сфері транспорту;\nна приміських і міжміських автобусних маршрутах загального користування, що не виходять за межі території Автономної Республіки Крим чи області (внутрішньообласні маршрути), - на Раду міністрів Автономної Республіки Крим або обласні державні адміністрації;\nна приміських автобусних маршрутах загального користування, що не виходять за межі району, - на районні державні адміністрації;\nна автобусному маршруті загального користування прямого сполучення місто Київ - міжнародний аеропорт \"Бориспіль\" - на Київську міську державну адміністрацію;\nна міських автобусних маршрутах загального користування - на виконавчий орган сільської, селищної, міської ради відповідного населеного пункту\";\n4) у статті 14:\nчастину четверту викласти в такій редакції:\n\"Формування, затвердження та ведення реєстру міжнародних та міжміських і приміських автобусних маршрутів загального користування здійснюються у порядку, встановленому центральним органом виконавчої влади, що забезпечує формування та реалізує державну політику у сфері транспорту\";\nчастину сьому виключити;\n5) статтю 22 доповнити частиною сьомою такого змісту:\n\"Правила експлуатації колісних транспортних засобів, їх складових частин (пневматичних шин, акумуляторних батарей, систем живлення двигунів газовим паливом, установлених під час технічної експлуатації, тощо) затверджує центральний орган виконавчої влади, що забезпечує формування та реалізує державну політику у сфері транспорту\";\n6) у частині дев’ятій статті 44:\nслова \"територіальних органів центрального органу виконавчої влади, що забезпечує формування та реалізує державну політику у сфері транспорту\" замінити словами \"центрального органу виконавчої влади, що забезпечує реалізацію державної політики з питань безпеки на наземному транспорті\";\nдоповнити словами \"у сфері автомобільного транспорту\";\n7) у статті 54:\nдоповнити новою частиною першою такого змісту:\n\"Державну політику у сфері міжнародного співробітництва з питань автомобільного транспорту розробляє та реалізує центральний орган виконавчої влади, що забезпечує формування та реалізує державну політику у сфері транспорту\".\nУ зв’язку з цим частину першу вважати частиною другою;\nабзац перший частини другої замінити двома абзацами такого змісту:\n\"Міжнародне співробітництво у сфері міжнародних перевезень пасажирів і вантажів забезпечує центральний орган виконавчої влади, що забезпечує реалізацію державної політики з питань безпеки на наземному транспорті, який у межах своїх повноважень:\nорганізовує виконання міжнародних договорів України з питань міжнародних перевезень пасажирів і вантажів\".\nУ зв’язку з цим абзаци другий - шостий вважати відповідно абзацами третім - сьомим;\n8) у статті 57 слова \"центрального органу виконавчої влади, що забезпечує формування та реалізує державну політику у сфері транспорту\" замінити словами \"центрального органу виконавчої влади, що забезпечує реалізацію державної політики з питань безпеки на наземному транспорті\";\n9) текст статті 58 викласти в такій редакції:\n\"Контроль за здійсненням міжнародних перевезень пасажирів і вантажів автомобільним транспортом на території України здійснюється центральним органом виконавчої влади, що забезпечує реалізацію державної політики з питань безпеки на наземному транспорті.\nФункціями контролю за здійсненням міжнародних автомобільних перевезень пасажирів і вантажів автомобільним транспортом є:\nконтроль за виконанням перевізниками вимог міжнародних договорів України з питань міжнародних автомобільних перевезень;\nконтроль та оформлення дозвільних документів на міжнародні перевезення пасажирів і вантажів автомобільним транспортом;\nоблік автомобільних транспортних засобів, що здійснюють міжнародні перевезення пасажирів і вантажів;\nконтроль технічного, санітарного та екологічного стану транспортних засобів, що впливає на безпеку руху та екологічну ситуацію;\nперевірка транспортно-експедиторської документації та ліцензій на здійснення міжнародних перевезень пасажирів і небезпечних вантажів автомобільним транспортом;\nперевірка вагових і габаритних параметрів транспортних засобів;\nконтроль та нагляд за дотриманням правил перевезення небезпечних вантажів\";\n10) у статті 60:\nв абзаці першому частини першої слово \"санкції\" замінити словами \"адміністративно-господарські штрафи\";\nу частині третій слова \"фінансове стягнення\" замінити словами \"адміністративно-господарський штраф\";\nчастину четверту викласти в такій редакції:\n\"Розглядати справи про накладення адміністративно-господарських штрафів за порушення, зазначені у цій статті, мають право посадові особи центрального органу виконавчої влади, що забезпечує реалізацію державної політики з питань безпеки на наземному транспорті\";\nпісля частини четвертої доповнити новою частиною такого змісту:\n\"Адміністративно-господарські штрафи стягуються відповідно до закону центральним органом виконавчої влади, що забезпечує реалізацію державної політики у сфері організації примусового виконання рішень судів та інших органів (посадових осіб), і зараховуються до Державного бюджету України\".\nУ зв’язку з цим частини п’яту - сьому вважати відповідно частинами шостою - восьмою.\n13. Частину другу статті 2 Закону України \"Про основні засади державного нагляду (контролю) у сфері господарської діяльності\" (Відомості Верховної Ради України, 2007 р., № 29, ст. 389; 2010 р., № 34, ст. 482, ст. 486, № 48, ст. 566; 2011 р., № 23, ст. 160, № 48-49, ст. 536, № 50, ст. 543) після слів \"державного контролю за дотриманням законодавства про захист економічної конкуренції\" доповнити словами \"державного нагляду (контролю) за дотриманням вимог нормативно-правових актів щодо забезпечення безпеки на автомобільному транспорті\".\nII. Прикінцеві положення\n1. Цей Закон набирає чинності з дня, наступного за днем його опублікування.\n2. Кабінету Міністрів України протягом трьох місяців з дня набрання чинності цим Законом:\nприйняти нормативно-правові акти, що випливають із цього Закону;\nпривести свої нормативно-правові акти у відповідність із цим Законом;\nзабезпечити перегляд і скасування міністерствами, іншими центральними органами виконавчої влади їх нормативно-правових актів, що суперечать цьому Закону.\nВ.ЯНУКОВИЧ"
    }
  ],
  "definitions": []
}