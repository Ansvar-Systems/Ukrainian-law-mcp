{
  "id": "ua-law-1447-17",
  "type": "statute",
  "title": "Закон України (1447-17)",
  "title_en": "",
  "short_name": "1447-17",
  "status": "in_force",
  "issued_date": "2009-06-04",
  "url": "https://zakon.rada.gov.ua/laws/show/1447-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо вдосконалення механізмів\nдержавного регулювання ринку\nсільськогосподарської продукції\n( Відомості Верховної Ради України (ВВР), 2009, N 43, ст.638 )\n{ Із змінами, внесеними згідно із Законами\nN 2756-VI ( 2756-17 ) від 02.12.2010, ВВР, 2011, N 23, ст.160\nN 1909-IX ( 1909-20 ) від 18.11.2021 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про державну підтримку сільського\nгосподарства України\" ( 1877-15 ) (Відомості Верховної Ради\nУкраїни, 2004 р., N 49, ст. 527; 2005 р., N 29, ст. 381; 2007 р.,\nN 4, ст. 36; 2009 р., N 26, ст. 323):\n1) у статті 2:\nа) доповнити пунктом 2.5-1 такого змісту:\n\"2.5-1. Державний інтервенційний фонд - фонд, який формується\nАграрним фондом за рахунок фінансових інтервенцій, заставних,\nфорвардних і ф'ючерсних закупівель та використовується для\nздійснення товарних інтервенцій з метою забезпечення цінової\nстабільності\";\nб) пункт 2.9 викласти в такій редакції:\n\"2.9. Моніторинг аграрного ринку - система регулярних\nспостережень на аграрному ринку, що здійснюється протягом\nмаркетингового періоду шляхом збирання, оброблення, аналізу та\nвисвітлення інформації про ціни попиту і обсяги товарних\nпропозицій на сільськогосподарську продукцію та продукти її\nпереробки з метою характеристики поточного стану ринку,\nпрогнозування та підготовки пропозицій\";\nв) пункт 2.15 викласти в такій редакції:\n\"2.15. Сільськогосподарська продукція (сільськогосподарські\nтовари) - товари, зазначені у групах 1-24 УКТ ЗЕД ( 2371а-14 )\nзгідно із Законом України \"Про Митний тариф України\" ( 2371-14 ),\nякщо при цьому такі товари (продукція) вирощуються,\nвідгодовуються, виловлюються, збираються, виготовляються,\nвиробляються, переробляються безпосередньо виробником цих товарів\n(продукції), а також продукти обробки та переробки цих товарів\n(продукції), якщо вони були придбані або вироблені на власних або\nорендованих потужностях (площах).\nДо сільськогосподарської продукції (товарів) також належать\nвідходи, отримані при виробництві сільськогосподарської продукції\n(товарів), визначених у групах 1-24 УКТ ЗЕД ( 2371а-14 ) згідно із\nЗаконом України \"Про Митний тариф України\" ( 2371-14 ), а саме:\nорганічні добрива (гній, перегній, пташиний послід, а також\nполова, бадилля тощо), суміші органічних та мінеральних добрив, у\nяких частка органічних добрив становить більше 50 відсотків від\nзагальної ваги таких сумішей, а також усе біологічне паливо та\nенергія, отримані при переробці та утилізації\nсільськогосподарської продукції (товарів) та їх відходів (біогаз,\nбіодизель, етанол, тверде біопаливо, у виробництві якого була\nвикористана сільськогосподарська продукція (її відходи) в розмірі\nбільше 50 відсотків від усієї використаної продукції, електрична\nенергія, пар, гаряча вода тощо).\nСільськогосподарська продукція (товари), зазначені у цій\nстатті, обкладаються податком на додану вартість згідно із\nстаттею 8-1 Закону України \"Про податок на додану вартість\"\n( 168/97-ВР ) та фіксованим податком згідно із Законом України\n\"Про фіксований сільськогосподарський податок\" ( 320-14 ).\nНорми цього пункту не поширюються на виробників підакцизних\nтоварів, крім підприємств первинного виноробства, які поставляють\nвиноматеріали (код УКТ ЗЕД 2204 29 - 2204 30) ( 2371а-14 )\";\nг) в абзаці другому пункту 2.19 слова \"умовно\" та \"за адресою\nбудинку Головпоштамту України\" виключити;\nґ) пункти 2.21 та 2.22 викласти в такій редакції:\n\"2.21. Франшиза - частина збитків, що не відшкодовується\nстраховиком згідно з договором страхування.\n2.22. Ціна пропозиції - ціна, офіційно заявлена продавцем\n(товаровиробником), яка зумовлює безвідкличну пропозицію продажу\nзаявленого товару\";\n2) у пункті 3.3 статті 3:\nпідпункти 3.3.1 і 3.3.2 викласти в такій редакції:\n\"3.3.1. Об'єктами державного цінового регулювання є такі види\nсільськогосподарської продукції (товарів):\nпшениця тверда;\nпшениця м'яка;\nзерно суміші пшениці та жита (меслин);\nкукурудза;\nячмінь;\nжито озиме;\nжито ярове;\nгорох;\nгречка;\nпросо;\nовес;\nсоя;\nнасіння соняшнику;\nнасіння ріпаку;\nнасіння льону;\nшишки хмелю;\nцукор-пісок (буряковий);\nборошно пшеничне;\nборошно житнє;\nм'ясо та субпродукти забійних тварин та птиці;\nмолоко сухе;\nмасло вершкове;\nолія соняшникова.\n3.3.2. Відповідно до ринкової кон'юнктури Кабінет Міністрів\nУкраїни запроваджує державне цінове регулювання окремих об'єктів,\nвизначених підпунктом 3.3.1 цього Закону. Перелік таких об'єктів\nвизначається за результатами моніторингу аграрного ринку та\nпідлягає офіційному оприлюдненню не пізніше ніж за 30 календарних\nднів до початку маркетингового періоду.\nЯкщо перелік об'єктів державного цінового регулювання не\nсформовано або офіційно не оприлюднено в зазначений строк, діє\nперелік об'єктів для попереднього маркетингового періоду.\nНа кожний вид сільськогосподарської продукції (товар),\nвизначений відповідно до стандартів і який є об'єктом державного\nцінового регулювання, встановлюються мінімальні або максимальні\nінтервенційні ціни\";\nдоповнити підпунктом 3.3.4 такого змісту:\n\"3.3.4. Для об'єктів державного цінового регулювання (видів\nсільськогосподарської продукції та товарів), зазначених у\nпункті 3.3.1 цього Закону, встановлюється гранична торговельна\nнадбавка (націнка) на рівні не вище 20 відсотків оптово-відпускної\nціни виробника (митної вартості) до кінцевого споживача.\nЗабороняється товаровиробникам (постачальникам) об'єктів\nдержавного цінового регулювання (видів сільськогосподарської\nпродукції та товарів), зазначених у пункті 3.3.1 цього Закону, та\nпідприємствам оптової та роздрібної торгівлі, а також офільованим\nз ними іншим підприємствам укладати договори, що передбачають\nбудь-які інші фінансові зобов'язання (взаємостосунки), крім\nвзаємостосунків купівлі-продажу сільськогосподарської продукції\n(товарів).\nВстановити, що підприємства оптової та роздрібної торгівлі\nпроводять розрахунки з постачальниками об'єктів державного\nцінового регулювання (видів сільськогосподарської продукції та\nтоварів), зазначених у пункті 3.3.1 цього Закону, у строк не\nбільше семи банківських днів з дня отримання виручки від\nреалізації цих об'єктів.\nУся сума торговельної надбавки (націнки), отримана з\nпорушеннями норм цього Закону, та штраф у двократному розмірі\nвиручки стягуються органами державної податкової служби за\nрішенням відповідної державної інспекції з контролю за цінами до\nмісцевого бюджету за місцем здійснення торговельної діяльності\nпідприємства (організації) порушника. Узгодження суми стягнення\nпроводиться в порядку, передбаченому Законом України \"Про порядок\nпогашення зобов'язань платників податків перед бюджетами та\nдержавними цільовими фондами\" ( 2181-14 );\n3) у статті 4:\nа) у підпункті 4.1.2 пункту 4.1 слово \"встановлюється\"\nзамінити словом \"затверджується\";\nб) у пункті 4.2:\nпідпункт 4.2.1 виключити;\nпідпункти 4.2.2 та 4.2.3 викласти в такій редакції:\n\"4.2.2. Розмір мінімальної інтервенційної ціни окремого\nоб'єкта державного цінового регулювання не може змінюватися\nпротягом встановленого періоду державного цінового регулювання\nщодо такого об'єкта, крім випадків, пов'язаних із суттєвим впливом\nцінової кон'юнктури на внутрішньому та зовнішньому ринках, та\nздійснюється за рішенням центрального органу виконавчої влади з\nпитань аграрної політики.\n4.2.3. Мінімальна інтервенційна ціна окремого об'єкта\nдержавного цінового регулювання є єдиною на всій території\nУкраїни\";\nв) пункти 4.3 та 4.4 викласти в такій редакції:\n\"4.3. Мінімальна інтервенційна ціна окремого об'єкта\nдержавного цінового регулювання встановлюється з урахуванням\nсередньогалузевих нормативних витрат з виробництва, мінімального\nрівня рентабельності не менше 10 відсотків, кон'юнктури на\nвнутрішньому та зовнішньому ринках за методикою, затвердженою\nКабінетом Міністрів України.\n4.4. У разі якщо мінімальні інтервенційні ціни не\nзабезпечують середньостатистичну беззбитковість виробництва, на\nвиробництво таких видів продукції запроваджується додаткова\nдержавна підтримка\";\n4) у статті 5:\nа) підпункт 5.1.2 пункту 5.1 після слів \"цінового\nрегулювання\" доповнити словами \"на визначений період цінового\nрегулювання затверджується центральним органом виконавчої влади з\nпитань аграрної політики\";\nб) пункт 5.2 викласти в такій редакції:\n\"5.2. Визначення розміру максимальної інтервенційної ціни\n5.2.1. Максимальна інтервенційна ціна окремого об'єкта\nдержавного цінового регулювання визначається з урахуванням індексу\nспоживчих цін, індексу цін виробників за відповідний період\nдержавного цінового регулювання та кон'юнктури внутрішнього і\nзовнішнього ринку за методикою, затвердженою Кабінетом Міністрів\nУкраїни.\n5.2.2. Розмір максимальної інтервенційної ціни окремого\nоб'єкта державного цінового регулювання не може змінюватися\nпротягом періоду державного цінового регулювання, встановленого\nдля такого об'єкта, крім випадків, пов'язаних із суттєвим впливом\nцінової кон'юнктури на внутрішньому та зовнішньому ринку, та\nздійснюється центральним органом виконавчої влади з питань\nаграрної політики.\n5.2.3. Максимальна інтервенційна ціна окремого об'єкта\nдержавного цінового регулювання є єдиною на всій території\nУкраїни\";\n5) у підпункті \"а\" пункту 6.2 статті 6 слова \"як правило\"\nвиключити;\n6) у статті 7:\nа) у підпункті \"а\" пункту 7.2 слова \"як правило\" виключити;\nб) підпункт \"б\" підпункту 7.3.1 пункту 7.3 викласти в такій\nредакції:\n\"б) об'єктів державного цінового регулювання, що були раніше\nімпортовані в Україну без прийняття Кабінетом Міністрів України\nвідповідного рішення\";\n7) у статті 9:\nа) у пункті 9.2:\nпідпункт 9.2.1 доповнити абзацами третім і четвертим такого\nзмісту:\n\"Аграрний фонд може здійснювати закупівлю або продаж\nвизначених об'єктами державного цінового регулювання товарів, не\nпов'язаних з державним ціновим регулюванням, лише за рішенням\nКабінету Міністрів України. При цьому ціни закупівлі або продажу\nне повинні бути вищими/нижчими більш як на 20 відсотків\nмаксимальної/мінімальної інтервенційної ціни, встановленої на\nпоточний маркетинговий період для об'єкта державного цінового\nрегулювання.\nУ виключних випадках Аграрний фонд за рішенням Кабінету\nМіністрів України може здійснювати закупівлю та продаж\nматеріально-технічних ресурсів для потреб сільськогосподарських\nтоваровиробників\";\nу підпункті 9.2.4 слова \"інвестицій\" та \"угод\" замінити\nвідповідно словами \"інтервенцій\" та \"договорів (контрактів)\";\nу підпункті 9.2.5 слова \"підтримки рівнів мінімальної або\nмаксимальної закупівельної ціни\" замінити словами \"цього Закону\";\nдоповнити підпунктами 9.2.7-9.2.9 такого змісту:\n\"9.2.7. Аграрний фонд здійснює відшкодування витрат,\nпов'язаних з комплексом заходів із зберігання, перевезення та\nпереробки об'єктів державного цінового регулювання в межах норм,\nвстановлених Кабінетом Міністрів України.\n9.2.8. Аграрний фонд має право здійснювати експорт об'єктів\nдержавного цінового регулювання за окремим рішенням Кабінету\nМіністрів України.\n9.2.9. Аграрний фонд має право створювати державні\nпідприємства, установи, організації\";\nб) підпункт 9.3.1 пункту 9.3 викласти в такій редакції:\n\"9.3.1. З метою забезпечення продовольчої безпеки Аграрний\nфонд формує державний інтервенційний фонд, який стосовно кожного\nоб'єкта державного цінового регулювання не може бути меншим ніж\n20 відсотків обсягів їх річного внутрішнього споживання за\nпопередній маркетинговий період.\nОбсяг внутрішнього споживання окремого об'єкта державного\nцінового регулювання визначається на основі звітного балансу\nпопиту і пропозиції за попередній маркетинговий період.\nКабінет Міністрів України встановлює обсяги формування\nінтервенційного фонду з урахуванням ситуації, що склалася на\nаграрному ринку, та прогнозного балансу попиту і пропозиції на\nнаступний маркетинговий період за окремими об'єктами державного\nцінового регулювання.\nДержавний інтервенційний фонд формується виключно для\nздійснення товарних інтервенцій на організованому аграрному ринку\nУкраїни та для реалізації положень підпункту 9.2.2 пункту 9.2 цієї\nстатті.\nУ разі накопичення Аграрним фондом об'єктів державного\nцінового регулювання в обсягах, більших за встановлені, рішення\nпро їх використання приймає Кабінет Міністрів України\";\n8) назву розділу III викласти в такій редакції:\n\" Розділ III\nДЕРЖАВНЕ РЕГУЛЮВАННЯ РИНКУ\nСІЛЬСЬКОГОСПОДАРСЬКОГО СТРАХУВАННЯ\";\n9) у статті 10:\nа) назву і пункт 10.1 викласти в такій редакції:\n\" Стаття 10. Страхування сільськогосподарської продукції\n10.1. Об'єкти, суб'єкти та форма страхування\n10.1.1. Об'єктами страхування є сільськогосподарська\nпродукція та капітальні активи.\n10.1.2. Страхування ризиків загибелі (втрати)\nсільськогосподарської продукції (її частини) та капітальних\nактивів проводиться товаровиробником сільськогосподарської\nпродукції (далі - Особа) в добровільній формі та здійснюється на\nоснові договору між страхувальником і страховиком.\n10.1.3. Добровільне страхування у конкретного страховика не\nможе бути обов'язковою передумовою при реалізації інших\nправовідносин.\n10.1.4. Види добровільного страхування, на які видається\nліцензія, визначаються згідно з прийнятими страховиком правилами\n(умовами) страхування, зареєстрованими уповноваженим органом\";\nб) підпункт 10.2.1 пункту 10.2 викласти в такій редакції:\n\"10.2.1. Комплексне страхування - страхування на випадок\nзнищення або пошкодження об'єкта внаслідок певного переліку\n(комплексу) несприятливих подій.\nПри страхуванні сільськогосподарських культур до такого\nпереліку належать:\nа) вимерзання, ожеледь, заморозок, льодова кірка;\nб) град, буря, ураган, шквал, удар блискавки та пожежі,\nспричинені нею;\nв) зливи та повені, затяжні дощі;\nг) сель, лавина, земельний зсув;\nґ) посуха чи зневоднення на землях, які підлягають\nпримусовому зрошенню, суховії;\nд) землетрус;\nе) епітофітотійний розвиток хвороб, розмноження шкідників\nрослин та хвороб, що стали наслідком несприятливих подій,\nвизначених у пунктах \"а\"-\"д\";\nє) крадіжки та протиправні дії третіх осіб.\nПри страхуванні сільськогосподарських тварин до такого\nпереліку належать:\nа) інфекційні хвороби, пожежі, стихійне лихо;\nб) нещасний випадок;\nв) вимушений забій (знищення) за розпорядженням спеціалістів\nветеринарної медицини у зв'язку із заходами боротьби з\nінфекційними хворобами;\nг) неможливість використання тварин за призначенням (для\nплемінних тварин)\";\nв) підпункт 10.3.2 пункту 10.3 виключити;\nг) пункт 10.4 виключити;\n10) у статті 12:\nа) пункт 12.1 викласти в такій редакції:\n\"12.1. За рішенням Кабінету Міністрів України може\nзапроваджуватися режим заставних закупівель\";\nб) у пункті 12.2:\nв абзаці першому підпункту 12.2.1 слова \"простого чи\nподвійного складського свідоцтва або складської квитанції\"\nзамінити словами \"подвійного складського свідоцтва\";\nпідпункт 12.2.2 викласти в такій редакції:\n\"12.2.2. Розмір суми бюджетної позики не може перевищувати\n80 відсотків розміру мінімальної інтервенційної ціни\";\nу підпункті 12.2.3 слова \"не припускаються\" замінити словами\n\"не дозволяються\";\nу підпункті 12.2.5 слова \"просте чи подвійне складське\nсвідоцтво (складська квитанція)\" замінити словами \"подвійне\nскладське свідоцтво\";\nдоповнити підпунктом 12.2.8 такого змісту:\n\"12.2.8. У разі якщо позичальник до закінчення строку,\nвстановленого сторонами, звертається до кредитора із заявою про\nдобровільний продаж об'єкта застави до державного інтервенційного\nфонду на умовах погашення фінансових зобов'язань, що передбачені\nкредитним договором, кредитор має право на придбання такого\nоб'єкта на умовах, передбачених зазначеним договором\";\nв) у підпункті \"ґ\" пункту 12.3 слова \"у розумінні статті 8-1\nЗакону України \"Про податок на додану вартість\" ( 168/97-ВР )\nвиключити;\nг) у другому реченні пункту 12.4 слово \"червня\" замінити\nсловом \"травня\";\n11) у статті 13:\nа) підпункт 13.1.1 пункту 13.1 викласти в такій редакції:\n\"13.1.1. Режим кредитної субсидії полягає у субсидуванні\nчастини плати (процентів) за використання кредитів, наданих\nбанками в національній та іноземній валюті\";\nб) підпункти 13.2.1 і 13.2.2 пункту 13.2 викласти в такій\nредакції:\n\"13.2.1. Кредитна субсидія надається особам, які є\nпідприємствами агропромислового комплексу.\nКредитна субсидія надається на конкурсній основі\nпідприємствам агропромислового комплексу за кредитами, залученими\nу поточному році, та перехідними кредитами, залученими у попередні\nроки.\n13.2.2. Субсидуванню підлягає частина плати (процентів) за\nкредитом, основна сума якого використовується за цільовим\nпризначенням на потреби виробництва (на розвиток агропромислового\nкомплексу)\";\nв) пункти 13.3 і 13.4 викласти в такій редакції:\n\"13.3. Розмір кредитної субсидії\n13.3.1. Кредитна субсидія надається у порядку та розмірі,\nвизначених Кабінетом Міністрів України:\nа) для короткострокових кредитів - строком до 12 календарних\nмісяців;\nб) для середньострокових кредитів - строком до 36 календарних\nмісяців;\nв) для довгострокових кредитів - строком до 60 календарних\nмісяців.\nКредитна субсидія надається:\nу національній валюті - у розмірі не менше 1,5 облікової\nставки Національного банку України за короткостроковими,\nсередньостроковими та довгостроковими кредитами, що діє на день\nнарахування відсотків за користування кредитами, але не вище\nрозмірів, передбачених кредитними договорами;\nв іноземній валюті - у розмірі не менше 10 відсотків річних,\nале не вище розмірів, передбачених кредитними договорами.\nПорядок розрахунку такого середньозваженого відсотка\n(процента) визначається постановою Кабінету Міністрів України.\nРозмір кредитної субсидії щорічно оприлюднюється Кабінетом\nМіністрів України не пізніше 1 березня поточного бюджетного року.\n13.3.2. Кредитна субсидія надається позичальнику щомісяця\nвиходячи з суми фактично сплачених відсотків за відповідний\nперіод.\nКредитна субсидія надається за короткостроковими кредитами,\nзалученими:\nдля покриття виробничих витрат у поточному році;\nдля закупівлі у сільськогосподарських товаровиробників\nвиробленої ними сільськогосподарської продукції.\nКредитна субсидія надається за середньостроковими кредитами,\nзалученими:\nдля придбання основних засобів сільськогосподарського\nвиробництва;\nдля здійснення витрат, пов'язаних з будівництвом і\nреконструкцією виробничих об'єктів сільськогосподарського\nвиробництва, а також з переробкою сільськогосподарської продукції.\nКредитна субсидія надається за довгостроковими кредитами,\nзалученими:\nдля придбання основних засобів сільськогосподарського\nвиробництва, обладнання для виробництва та переробки\nсільськогосподарської продукції;\nдля будівництва та реконструкції виробничих об'єктів (у тому\nчислі оптових ринків сільськогосподарської продукції, сховищ для\nзберігання зерна, овочів та фруктів).\n13.3.3. Кредитна субсидія (державна підтримка підприємств\nагропромислового комплексу через механізм здешевлення кредитів)\nздійснюється на конкурсних засадах у розмірі не менш як\n90 відсотків банківських відсотків (процентів), за якими отримані\nкредити в національній та іноземній валюті на будівництво оптових\nринків сільськогосподарської продукції, виробничих приміщень,\nтваринницьких і птахівничих комплексів, а також на будівництво\nсховищ для зберігання зерна, овочів та фруктів.\n13.3.4. Субсидуванню не підлягають будь-які плати\nпозичальником або від його імені третьою особою на користь\nкредитора, інші ніж проценти за кредит, залучений від цього\nкредитора.\nСубсидія не надається позичальникам, яких визнано банкрутами,\nстосовно яких порушено справу про банкрутство, що перебувають у\nстадії ліквідації.\n13.4. Цільове використання коштів субсидованого кредиту\n13.4.1. Короткострокові кредити використовуються виключно на\nвиробничі витрати поточного року.\n13.4.2. Середньострокові та довгострокові кредити\nвикористовуються також для:\nпридбання основних засобів сільськогосподарського виробництва\nвітчизняного та іноземного виробництва, аналоги якого не\nвиробляються в Україні, зокрема сільськогосподарської і\nзрошувальної техніки, а також техніки та обладнання для\nмеханізації процесів у тваринництві і птахівництві, обладнання для\nпереробної галузі, обладнання для переробки сільськогосподарських\nвідходів та сировини, у тому числі у біопаливо та інші\nальтернативні види енергії, згідно з переліком, затвердженим\nКабінетом Міністрів України;\nвитрат, пов'язаних з будівництвом та реконструкцією\nвиробничих об'єктів сільськогосподарського призначення, у тому\nчислі для забезпечення переробки сільськогосподарських відходів та\nсировини.\n13.4.3. Розпорядники нижчого рівня (обласні, Київська та\nСевастопольська міські державні адміністрації) у строки,\nпередбачені законодавством для подання звітності, надають\nцентральному органу виконавчої влади з питань формування та\nзабезпечення реалізації державної аграрної політики звітність про\nвикористання коштів субсидованого кредиту.\nРозподіл бюджетних коштів, спрямованих на кредитування\nпідприємств агропромислового комплексу, здійснюється на рівні\nобластей, міст Києва та Севастополя.\n13.4.4. У разі виявлення фактів нецільового використання\nкоштів кредитної субсидії припиняється надання позичальнику\nбудь-якої державної підтримки протягом поточного та наступного\nбюджетного періоду\";\nг) підпункт 13.5.2 пункту 13.5 викласти в такій редакції:\n\"13.5.2. У разі встановлення контролюючими органами факту\nнезаконного одержання та/або нецільового використання кредитної\nсубсидії стягнення здійснюється відповідно до норм чинного\nзаконодавства\";\nґ) підпункт 13.6.2 пункту 13.6 виключити;\n12) у статті 15:\nа) в абзаці другому пункту 15.1 слово \"середньостатистичної\"\nвиключити;\nб) пункти 15.2, 15.3 і 15.6 викласти в такій редакції:\n\"15.2. Об'єктами бюджетної дотації є:\nвелика рогата худоба;\nсвині;\nвівці;\nконі;\nптиця свійська;\nкролі;\nмолоко незбиране екстра, вищого, першого та другого ґатунків\n(не піддане будь-якій обробці, переробці чи пакуванню для потреб\nподальшого продажу);\nвовна стрижена;\nкокони тутового шовкопряда;\nмед натуральний.\n15.3. Об'єктами спеціальної бюджетної дотації є:\nхудоба велика рогата молочна;\nхудоба велика рогата м'ясна;\nмолодняк великої рогатої худоби різного віку;\nконі;\nвівці;\nсвині.\nДо об'єктів спеціальної бюджетної дотації належать також\nбджолина сім'я, визначена такою відповідно до Закону України \"Про\nбджільництво\" ( 1492-14 ), та продукція шовківництва\";\n\"15.6. Розмір бюджетної дотації та порядок її надання\nвстановлюються Кабінетом Міністрів України.\nРозподіл бюджетних коштів, спрямованих на дотацію для\nсільськогосподарських підприємств, здійснюється на рівні областей,\nміст Києва та Севастополя\";\n13) у статті 16:\nа) пункт 16.1 виключити;\nб) у пункті 16.2 слова \"таку сертифікацію\" замінити словами\n\"сертифікацію таких об'єктів\";\n14) у статті 17:\nа) підпункт \"в\" пункту 17.1 доповнити словами \"та здійснює\nуправління майном в особі Аграрного фонду\";\nб) у пункті 17.2 слова \"найбільших за сумою активів\" замінити\nсловом \"державних\";\nв) абзац шостий пункту 17.3 викласти в такій редакції:\n\"Положення про Наглядову раду затверджується Кабінетом\nМіністрів України\";\nг) пункт 17.6 викласти в такій редакції:\n\"17.6. Аграрна біржа може надавати право на участь у біржовій\nторгівлі іншим товарним біржам, створеним згідно із Законом\nУкраїни \"Про товарну біржу\" ( 1956-12 ), за умови попередньої їх\nсертифікації щодо стандартів продажу або поставки біржового товару\nвідповідно до порядку, визначеного Кабінетом Міністрів України\";\n15) доповнити статтями 17-1 та 17-2 такого змісту:\n\" Стаття 17-1. Основні умови надання товарним біржам висновку\nщодо відповідності вимогам\n17-1.1. Центральний орган виконавчої влади з питань\nзабезпечення реалізації державної аграрної політики надає\nбезоплатно товарним біржам висновок щодо відповідності вимогам\nстосовно надання послуг з укладення та реєстрації угод\nкупівлі-продажу сільськогосподарської продукції і продовольства\nдля державних та регіональних потреб, погашення податкової\nзаборгованості, а також з укладення та реєстрації\nзовнішньоекономічних контрактів (за участю центрального органу\nвиконавчої влади з питань економічної політики).\n17-1.2. Рішення про видачу або відмову у видачі висновку щодо\nвідповідності вимогам приймається протягом місяця.\n17-1.3. Підставами для відмови у видачі товарній біржі\nвисновку щодо відповідності вимогам є:\nа) виявлення у поданих документах недостовірної інформації;\nб) невідповідність установчих документів вимогам Закону\nУкраїни \"Про товарну біржу\" ( 1956-12 );\nв) наявність заборгованості перед державним і місцевими\nбюджетами та державними цільовими фондами;\nг) відсутність умов для проведення біржових торгів;\nґ) відсутність власних коштів у визначених законодавством\nУкраїни обсягах;\nд) строк роботи біржі із сільськогосподарською продукцією та\nпродовольством менше одного року та наявність мінімального обсягу\nреалізації сільськогосподарської продукції та продовольства менше\n10 відсотків загального обсягу річного товарообороту.\n17-1.4. Підставами для анулювання висновку щодо відповідності\nє:\nа) заява, що подається біржею;\nб) систематичне порушення (більше двох разів) товарною біржею\nПравил біржової торгівлі і біржового арбітражу, встановлення факту\nвідсутності котирування цін та визначення граничних цін на\nбіржових торгах чи порушення інших вимог щодо її діяльності та\nзаконодавства;\nв) неусунення причин, зазначених у повідомленні про зупинення\nдії висновку щодо відповідності вимогам, протягом шести місяців з\nдня закінчення встановленого для їх усунення строку;\nг) ліквідація товарної біржі.\nСтаття 17-2. Інші види державної підтримки\nсільськогосподарських товаровиробників\n17-2.1. Підтримка сільськогосподарських товаровиробників\nнезалежно від виду та обсягу продукції, яку вони виробляють, може\nнадаватися шляхом:\nвиділення бюджетних субсидій з розрахунку на одиницю\nоброблюваних угідь;\nчасткового бюджетного відшкодування вартості висіяного\nвисокорепродукційного насіння сільськогосподарських культур;\nвиконання цільових державних програм, спрямованих на\nпідвищення родючості ґрунтів, боротьбу із шкідниками та хворобами\nсільськогосподарських рослин і тварин, ведення сільського\nгосподарства на радіаційно забруднених територіях.\n17-2.2. Держава забезпечує підтримку у формі застосування\nдержавних форвардних закупівель зерна на організованому аграрному\nринку України.\n17-2.3. Сільськогосподарським товаровиробникам\nвідшкодовується в обсязі до 50 відсотків вартість будівництва та\nреконструкції тваринницьких ферм і комплексів з кількістю великої\nрогатої худоби не менше 500 голів, свиноматок - не менше\n1200 голів та птиці - не менше 1 мільйона голів, а також в обсязі\nдо 30 відсотків відшкодовується вартість закупівлі техніки та\nобладнання для сільськогосподарського виробництва, будівництва та\nреконструкції підсобних підприємств з переробки та зберігання\nсільськогосподарської продукції.\nПри ввезенні на митну територію України безпосередньо\nсільськогосподарськими товаровиробниками виключно для власних\nпотреб техніки та обладнання для сільськогосподарського\nвиробництва (тракторів, комбайнів, сільськогосподарських машин,\nвантажних автомобілів, причепів, обладнання для тваринництва і\nптахівництва, забою худоби та птиці, виробництва продуктів\nхарчування, зберігання і подальшої переробки зерна, овочів,\nфруктів, м'яса, молока, відходів виробництва, для виробництва\nбіопалива та інших альтернативних видів енергії), аналоги яких не\nвиробляються в Україні, з цих товарів не справляється ввізне мито\n(застосовується нульова ставка ввізного мита згідно із Законом\nУкраїни \"Про Митний тариф України\") ( 2371-14 ).\nПерелік такої техніки та обладнання для\nсільськогосподарського виробництва (тракторів, комбайнів,\nсільськогосподарських машин, вантажних автомобілів, причепів,\nобладнання для тваринництва і птахівництва, забою худоби та птиці,\nвиробництва продуктів харчування, зберігання і подальшої переробки\nзерна, овочів, фруктів, м'яса, молока, відходів виробництва, для\nвиробництва біопалива та інших альтернативних видів енергії)\nзатверджується Кабінетом Міністрів України за поданням\nцентрального органу виконавчої влади з питань аграрної політики.\n17-2.4. Підтримка виробників продукції тваринництва\nздійснюється також шляхом здешевлення вартості засобів\nідентифікації та реєстрації сільськогосподарських тварин.\n17-2.5. Державна підтримка передбачає компенсацію та\nвідшкодування за рахунок коштів державного бюджету\nсільськогосподарським товаровиробникам вартості збудованих у\nсільській місцевості соціально-побутових об'єктів (житлові\nбудинки, гуртожитки, дитячі садки та ясла, школи, медичні пункти),\nінженерно-технічних комунікацій (дороги, водопровідні,\nканалізаційні, газові мережі та мережі електропередачі,\nальтернативних видів тепло- та енергопостачання) за умови, що вони\nзабезпечують діяльність цих соціально-побутових об'єктів. При\nцьому збудовані сільськогосподарськими товаровиробниками\nсоціально-побутові об'єкти та інженерно-технічні комунікації, на\nякі сільськогосподарські товаровиробники отримали компенсацію, не\nможуть бути продані (реалізовані, передані в заставу або будь-яким\nіншим чином відчужені) і використовуються виключно за\nпризначенням. Порядок використання бюджетних коштів визначається\nКабінетом Міністрів України.\n17-2.6. Держава забезпечує підтримку надання послуг з\nмаркетингу та просування продукції на ринок (створення і підтримка\nрозвитку оптових ринків сільськогосподарської продукції, державної\nсистеми моніторингу аграрного ринку, біржової торгівлі продукцією\nі товарними деривативами, заготівельно-збутових, постачальницьких\nта інших обслуговуючих підприємств та організацій у сфері\nагропромислового комплексу, організація виставок і виставкових\nзаходів).\n17-2.7. Держава забезпечує підтримку заходів, пов'язаних із\nзабезпеченням контролю якості та безпеки продуктів харчування.\nПорядок надання вищезазначених видів підтримки визначається\nпостановами Кабінету Міністрів України\";\n16) у тексті Закону слова \"центральний орган виконавчої влади\nз питань формування та забезпечення реалізації державної аграрної\nполітики\", \"державний продовольчий резерв\", \"мінімальна\nзакупівельна ціна\", \"максимальна закупівельна ціна\", \"мінімальна\nта максимальна закупівельна ціна\" та \"біржовий договір\" в усіх\nвідмінках і числах замінити відповідно словами \"центральний орган\nвиконавчої влади з питань аграрної політики\", \"державний\nінтервенційний фонд\", \"мінімальна інтервенційна ціна\",\n\"максимальна інтервенційна ціна\", \"мінімальна та максимальна\nінтервенційна ціна\" та \"біржовий договір (контракт)\" у\nвідповідному відмінку і числі, а слова \"аграрна біржа\" у всіх\nвідмінках замінити словами \"Аграрна біржа\" у відповідному\nвідмінку.\n\n{ Пункт 2 розділу I втратив чинність на підставі Закону\nN 1909-IX ( 1909-20 ) від 18.11.2021 }\n\nII. Прикінцеві положення\n1. Цей Закон набирає чинності з дня його опублікування, крім\nпункту 2 цього розділу, який набирає чинності через 30 днів з дня\nопублікування цього Закону, та крім підпункту \"б\" підпункту 7 та\nпідпункту \"б\" підпункту 14 пункту 1 розділу І цього Закону, які\nнабирають чинності з 1 січня 2010 року.\n\n{ Пункт 2 розділу II виключено на підставі Закону N 2756-VI\n( 2756-17 ) від 02.12.2010 }\n\nПрезидент України В.ЮЩЕНКО\n\nм. Київ, 4 червня 2009 року\nN 1447-VI\n\nПро внесення змін до деяких законів України щодо вдосконалення механізмів державного регулювання ринку сільськогосподарської продукції\nЗакон України від 04.06.2009 № 1447-VI\n\nРедакція від 01.01.2024 , підстава — 1909-IX\nПостійна адреса:\nhttps://zakon.rada.gov.ua/go/1447-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}