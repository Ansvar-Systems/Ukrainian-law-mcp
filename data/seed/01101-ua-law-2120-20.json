{
  "id": "ua-law-2120-20",
  "type": "statute",
  "title": "Закон України (2120-20)",
  "title_en": "",
  "short_name": "2120-20",
  "status": "in_force",
  "issued_date": "2022-03-15",
  "url": "https://zakon.rada.gov.ua/laws/show/2120-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України та інших законодавчих актів України щодо дії норм на період дії воєнного стану\n\n{Із змінами, внесеними згідно із Законом\n\n№ 3817-IX від 18.06.2024 , ВВР, 2024, №№ 42-45, ст.259}\n\nУ зв’язку з військовою агресією Російської Федерації проти України Верховна Рада України постановляє:\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Підпункт 14.1.212 пункту 14.1 статті 14 після абзацу десятого доповнити чотирма новими абзацами такого змісту:\n\n\"На період дії правового режиму воєнного стану, надзвичайного стану не вважаються реалізацією пального:\n\nоперації з фізичної передачі (відпуску, відвантаження) пального на митній території України, що здійснюються у зв’язку з примусовим відчуженням або вилученням такого пального для потреб держави відповідно до Закону України \"Про передачу, примусове відчуження або вилучення майна в умовах правового режиму воєнного чи надзвичайного стану\", за умови якщо у майбутньому його попереднім власником або уповноваженою ним особою не буде здійснено заходів щодо отримання компенсації за примусово відчужене або вилучене пальне;\n\nоперації з фізичної передачі (відпуску, відвантаження) пального на митній території України, що здійснюються у зв’язку з його передачею Збройним Силам України та добровольчим формуванням територіальних громад, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, Управлінню державної охорони України, Державній службі спеціального зв’язку та захисту інформації України, іншим утвореним відповідно до законів України військовим формуванням, їх з’єднанням, військовим частинам, підрозділам, установам або організаціям, що утримуються за рахунок коштів державного бюджету, для потреб забезпечення оборони держави, органам місцевого самоврядування, а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладам охорони здоров’я державної, комунальної власності, та/або структурним підрозділам з питань охорони здоров’я обласних, Київської та Севастопольської міських державних адміністрацій без попереднього або наступного відшкодування їх вартості;\n\nоперації з фізичної передачі (відпуску, відвантаження) пального на митній території України як гуманітарної допомоги у порядку, встановленому Кабінетом Міністрів України\".\n\nУ зв’язку з цим абзаци одинадцятий - дев’ятнадцятий вважати відповідно абзацами п’ятнадцятим - двадцять третім.\n\n2. У пункті 80.2 статті 80:\n\n1) підпункт 80.2.2 після слів \"здійснення платниками податків розрахункових операцій\" доповнити словами \"у тому числі із забезпеченням можливості проведення розрахунків за товари (послуги) з використанням електронних платіжних засобів\";\n\n2) підпункт 80.2.3 після слів \"порядку проведення розрахункових операцій\" доповнити словами \"у тому числі незабезпечення можливості проведення розрахунків за товари (послуги) з використанням електронних платіжних засобів\";\n\n3. Статтю 102 доповнити пунктом 102.9 такого змісту:\n\n\"102.9. На період дії правового режиму воєнного, надзвичайного стану зупиняється перебіг строків, визначених цим Кодексом, іншим законодавством, контроль за дотриманням якого покладено на контролюючі органи\".\n\n4. Статтю 114 доповнити пунктом 114.5 такого змісту:\n\n\"114.5. Положення цієї статті не застосовуються у разі, якщо шкода, заподіяна бездіяльністю контролюючих органів, їх посадових (службових) осіб, зумовлена дією правового режиму воєнного, надзвичайного стану\".\n\n5. У пункті 129.9 статті 129:\n\n1) підпункт 129.9.7 викласти в такій редакції:\n\n\"129.9.7. вчинення діяння (дії або бездіяльності) особою внаслідок введення воєнного, надзвичайного стану\";\n\n2) доповнити підпунктом 129.9.8 такого змісту:\n\n\"129.9.8. в інших випадках, передбачених цим Кодексом\".\n\n6. У пункті 165.1 статті 165:\n\n1) підпункт 165.1.54 доповнити підпунктом \"в\" такого змісту:\n\n\"в) виплаченої (наданої) благодійниками, у тому числі благодійниками - фізичними особами, у порядку, визначеному Законом України \"Про благодійну діяльність та благодійні організації\", протягом дії правового режиму воєнного, надзвичайного стану на користь:\n\nучасників бойових дій - військовослужбовців (резервістів, військовозобов’язаних) та працівників Збройних Сил України, Національної гвардії України, Служби безпеки України, Служби зовнішньої розвідки України, Державної прикордонної служби України, осіб рядового, начальницького складу, військовослужбовців, працівників Міністерства внутрішніх справ України, Управління державної охорони України, Державної служби спеціального зв’язку та захисту інформації України, інших утворених відповідно до законів України військових формувань, добровольчих формувань територіальних громад, поліцейських та працівників Національної поліції України, які захищають (захищали) незалежність, суверенітет та територіальну цілісність України, беруть (брали) безпосередню участь у відсічі збройної агресії та забезпечення національної безпеки, усунення загрози небезпеки державній незалежності України, її територіальній цілісності в період дії воєнного, надзвичайного стану, перебуваючи безпосередньо в районах здійснення зазначених заходів;\n\nпрацівників підприємств, установ, організацій, сил цивільного захисту, які залучаються (залучалися) та беруть (брали) безпосередню участь у здійсненні заходів із забезпечення національної безпеки і оборони, відсічі і стримування збройної агресії Російської Федерації, перебуваючи безпосередньо в районах проведення бойових дій та у період здійснення бойових дій, у порядку, встановленому законодавством, або на користь членів їхніх сімей;\n\nфізичних осіб, які мешкають (мешкали) на території населених пунктів, де проводяться (проводилися) бойові дії, та/або які вимушено покинули місце проживання у зв’язку з проведенням бойових дій у таких населених пунктах\";\n\n2) підпункт 165.1.56 доповнити новим абзацом такого змісту:\n\n\"фізичних осіб, які мешкають (мешкали) у населених пунктах, на території яких проводяться (проводилися) бойові дії під час дії воєнного, надзвичайного стану, та/або вимушено покинули місце проживання (тимчасово переміщені особи), у зв’язку з форс-мажорними обставинами (обставинами непереборної сили) у тому числі у зв’язку із введенням воєнного, надзвичайного стану, підтвердженими у встановленому законом порядку\".\n\n7. У пункті 170.7 статті 170:\n\n1) підпункт 170.7.2 доповнити підпунктом \"в\" такого змісту:\n\n\"в) збройної агресії Російської Федерації у період дії правового режиму воєнного, надзвичайного стану\";\n\n2) у підпункті \"а\" підпункту 170.7.8:\n\nв абзаці другому слова \"визначеним абзацом другим підпункту \"а\" та підпунктом \"б\" замінити словами \"визначеним абзацом другим підпункту \"а\", підпунктом \"б\" та абзацом другим підпункту \"в\";\n\nабзац третій після слів \"абзацами третім - п’ятим підпункту \"а\" доповнити словами \"абзацами третім і четвертим підпункту \"в\".\n\n8. В абзаці першому пункту 197.23 статті 197 слова \"продукції оборонного призначення, визначеної згідно із законом, та якщо замовником такої продукції є державний замовник\" замінити словами \"товарів оборонного призначення, визначених згідно із законом, та якщо замовником таких товарів є державний замовник у сфері оборони\".\n\n9. Пункт 200.23 статті 200 доповнити абзацом другим такого змісту:\n\n\"Положення другого речення абзацу першого цього пункту не застосовується у разі, якщо така заборгованість зумовлена виникненням форс-мажорних обставин (обставин непереборної сили) у зв’язку із введенням воєнного, надзвичайного стану\".\n\n10. Пункт 216.3 статті 216 доповнити підпунктом \"в\" такого змісту:\n\n\"в) підакцизний товар (продукцію):\n\nпримусово відчужено або вилучено для потреб держави відповідно до Закону України \"Про передачу, примусове відчуження або вилучення майна в умовах правового режиму воєнного чи надзвичайного стану\", за умови якщо у майбутньому його попереднім власником або уповноваженою ним особою не буде здійснено заходів щодо отримання компенсації за примусово відчужений підакцизний товар (продукцію);\n\nпередано Збройним Силам України та добровольчим формуванням територіальних громад, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, Управлінню державної охорони України, Державній службі спеціального зв’язку та захисту інформації України, іншим утвореним відповідно до законів України військовим формуванням, їх з’єднанням, військовим частинам, підрозділам, установам або організаціям, що утримуються за рахунок коштів державного бюджету, для потреб забезпечення оборони держави, органам місцевого самоврядування, а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладам охорони здоров’я державної, комунальної власності, та/або структурним підрозділам з питань охорони здоров’я обласних, Київської та Севастопольської міських державних адміністрацій без попереднього або наступного відшкодування їх вартості;\n\nнадано як гуманітарну допомогу\".\n\n11. У розділі XX \"Перехідні положення\":\n\n1) підрозділ 1 доповнити пунктами 21 і 22 такого змісту:\n\n\"21. Установити, що за результатами 2022 року при реалізації права на податкову знижку відповідно до положень статті 166 цього Кодексу до податкової знижки платника податку у звітному податковому році включаються суми коштів або вартість майна, перерахованих (переданих) платником податку у вигляді пожертвувань або благодійних внесків неприбутковим організаціям, які на дату перерахування (передачі) таких коштів та майна відповідали умовам, визначеним пунктом 133.4 статті 133 цього Кодексу, у розмірі, що не перевищує 16 відсотків суми його загального оподатковуваного доходу такого звітного року.\n\n22. Установити, що за результатами податкових (звітних) періодів за 2022 рік у складі витрат від провадження певного виду незалежної професійної діяльності, а також у складі витрат фізичної особи - підприємця від провадження господарської діяльності, крім осіб, які обрали спрощену систему оподаткування, можуть враховуватися документально підтверджені витрати у вигляді вартості майна, в тому числі грошові кошти, що добровільно перераховані (надані, передані) Збройним Силам України, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, Управлінню державної охорони України, Державній службі спеціального зв’язку та захисту інформації України, добровольчим формуванням територіальних громад, іншим утвореним відповідно до законів України військовим формуванням, їх з’єднанням, військовим частинам, підрозділам, установам або організаціям, що утримуються за рахунок коштів державного бюджету, для потреб забезпечення оборони держави, а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладам охорони здоров’я державної, комунальної власності, та/або структурним підрозділам з питань охорони здоров’я обласних, Київської та Севастопольської міських державних адміністрацій, та/або грошові кошти, перераховані на спеціальні рахунки, відкриті Національним банком України для збору коштів\";\n\n2) у підрозділі 2 :\n\nу пункті 32 :\n\nв абзацах першому - четвертому слова \"у Донецькій та Луганській областях, що здійснюється шляхом проведення операцій Об’єднаних сил (ООС)\" виключити;\n\nабзац другий після слів \"та інших військових формувань\" доповнити словами \"добровольчих формувань територіальних громад\";\n\nв абзаці третьому слова \"в обсягах, визначених\" замінити словами \"за переліком, встановленим\";\n\nабзац п’ятий викласти в такій редакції:\n\n\"товарів оборонного призначення, визначених такими згідно з пунктом 29 частини першої статті 1 Закону України \"Про оборонні закупівлі\", що класифікуються за такими групами, товарними позиціями та підкатегоріями УКТ ЗЕД\";\n\nв абзаці шостому цифри \"3601, 3602; 3603\" замінити цифрами \"3601 00 00 00, 3602 00 00 00; 3603 00\";\n\nв абзаці одинадцятому цифри \"8804\" замінити цифрами \"8804 00 00 00\";\n\nабзац тринадцятий викласти в такій редакції:\n\n\"групи 93, крім включених до товарної позиції 9303 та товарної підкатегорії 9304 00 00 00, а також 9305 (лише призначених для виробів товарних позицій 9303-9304), 9306 90 90 00 та 9307 00 00 00\";\n\nдоповнити пунктами 32 -1 і 32 -2 такого змісту:\n\n\"32 -1 . Тимчасово, протягом дії правового режиму воєнного, надзвичайного стану, не вважаються використаними платником податку в неоподатковуваних податком на додану вартість операціях або операціях, що не є господарською діяльністю платника податку, товари:\n\nпридбані в оподатковуваних податком на додану вартість операціях, знищені (втрачені) внаслідок дії обставин непереборної сили у період дії воєнного, надзвичайного стану;\n\nпридбані в оподатковуваних податком на додану вартість операціях та передані в державну чи комунальну власність, у тому числі на користь добровольчих формувань територіальних громад, а також надані на користь інших осіб для потреб забезпечення оборони України у період дії воєнного, надзвичайного стану.\n\nНе є постачанням товарів та послуг передача/надання товарів та послуг Збройним Силам України, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, Державній службі України з надзвичайних ситуацій, Управлінню державної охорони України, Державній службі спеціального зв’язку та захисту інформації України, добровольчим формуванням територіальних громад, іншим утвореним відповідно до законів України військовим формуванням, їх з’єднанням, військовим частинам, підрозділам, установам або організаціям, що утримуються за рахунок коштів державного бюджету, для потреб забезпечення оборони України, захисту безпеки населення та інтересів держави, а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладів охорони здоров’я державної, комунальної власності, та/або структурних підрозділів з питань охорони здоров’я обласних, Київської та Севастопольської міських державних адміністрацій, крім випадків, якщо такі операції з постачання товарів та послуг оподатковуються за нульовою ставкою податку на додану вартість.\n\nДо наведених у цьому пункті операцій норми пункту 198.5 статті 198 цього Кодексу не застосовуються.\n\n32 -2 . Тимчасово, на період дії правового режиму воєнного стану, платники податку за операціями з придбання товарів/послуг, за якими в Єдиному реєстрі податкових накладних постачальниками не зареєстровано податкові накладні та/або розрахунки коригування до них, включають до складу податкового кредиту звітного періоду суми податку на додану вартість, сплачені (нараховані) у складі вартості придбаних товарів/послуг, на підставі наявних у платника первинних (розрахункових) документів, складених (отриманих) платником податку за операціями з придбання товарів/послуг відповідно до Закону України \"Про бухгалтерський облік та фінансову звітність в Україні\".\n\nПротягом шести місяців після припинення або скасування дії воєнного стану платники зобов’язані забезпечити реєстрацію в Єдиному реєстрі податкових накладних всіх податкових накладних та розрахунків коригування, реєстрація яких відстрочена на період дії воєнного стану, а податковий кредит, задекларований платниками під час дії воєнного стану на підставі наявних у платника первинних (розрахункових) документів, підлягає обов’язковому уточненню (приведенню у відповідність) з урахуванням даних податкових накладних та розрахунків коригування, зареєстрованих у Єдиному реєстрі податкових накладних\";\n\nдоповнити пунктом 82 такого змісту:\n\n\"82. Тимчасово, на період дії правового режиму воєнного, надзвичайного стану, операції з постачання на митній території України та ввезення на митну територію України бензинів моторних, важких дистилятів та скрапленого газу, що класифікуються за кодами УКТ ЗЕД, визначеними підпунктом 215.3.4 пункту 215.3 статті 215 цього Кодексу, на які згідно з пунктом 41 підрозділу 5 цього розділу встановлено ставку акцизного податку у розмірі 0,00 євро за 1000 літрів, а також нафти або нафтопродуктів сирих, одержаних з бітумінозних порід (мінералів), що класифікуються за кодами УКТ ЗЕД 2709 00 10 00 та 2709 00 90 00, оподатковуються за ставкою у розмірі 7 відсотків.\n\nНе підлягає бюджетному відшкодуванню сума від’ємного значення, визначеного за відповідний звітний (податковий) період згідно з пунктом 200.1 статті 200 цього Кодексу, до розрахунку якої включено суми податкового зобов’язання за операціями, що оподатковуються за ставкою, встановленою в абзаці першому цього пункту. Суми такого від’ємного значення зараховуються до складу податкового кредиту наступного звітного (податковий) періоду. Положення цього абзацу не поширюються на платників податку, які здійснювали у відповідному звітному (податковому) періоді операції з вивезення товарів за межі митної території України\";\n\n3) підрозділ 4 доповнити пунктом 63 такого змісту:\n\n\"63. На період дії правового режиму воєнного, надзвичайного стану не вважається порушенням вимог пункту 133.4 статті 134 цього Кодексу передача майна, надання послуг неприбутковою організацією, використання доходів (прибутків) неприбуткової організації для фінансування видатків, не пов’язаних з реалізацією мети (цілей, завдань) та напрямів діяльності, визначених її установчими документами, за умови що такі послуги, майно добровільно перераховані (надані, передані) Збройним Силам України, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, Управлінню державної охорони України, Державній службі спеціального зв’язку та захисту інформації України, добровольчим формуванням територіальних громад, іншим утвореним відповідно до законів України військовим формуванням, їх з’єднанням, військовим частинам, підрозділам, установам або організаціям, що утримуються за рахунок коштів державного бюджету, для потреб забезпечення оборони держави, а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладам охорони здоров’я державної, комунальної власності, та/або структурним підрозділам з питань охорони здоров’я обласних, Київської та Севастопольської міських державних адміністрацій, та/або грошові кошти, перераховані на спеціальні рахунки, відкриті Національним банком України для збору коштів\";\n\n4) підрозділ 5 доповнити пунктом 41 такого змісту:\n\n\"41. Тимчасово, на період до припинення або скасування воєнного, надзвичайного стану на території України, встановити ставки акцизного податку на такі товари:\n\nКод товару (продукції) згідно з УКТ ЗЕД\n\nОпис товару (продукції) згідно з УКТ ЗЕД\n\nСтавка акцизного податку у твердих сумах з одиниці реалізованого товару (продукції)\n\nодиниця виміру (об’єм у літрах, приведених до t 15° C)\n\nставка\n\nБензини моторні:\n\nбензини моторні з вмістом свинцю 0,013 г/л або менше:\n\n2710 12 41 11\n\n2710 12 41 12\n\n2710 12 41 13\n\n2710 12 41 31\n\n2710 12 41 32\n\n2710 12 41 33\n\n2710 12 41 91\n\n2710 12 41 92\n\n2710 12 41 93\n\n2710 12 45 01\n\n2710 12 45 02\n\n2710 12 45 09\n\n2710 12 49 01\n\n2710 12 49 02\n\n2710 12 49 09\n\nіз вмістом не менш як 5 мас. % біоетанолу або не менш як 5 мас. % етил-трет-бутилового ефіру або їх суміші\n\nєвро за 1000 літрів\n\n0,0\n\n2710 12 41 14\n\n2710 12 41 15\n\n2710 12 41 19\n\n2710 12 41 34\n\n2710 12 41 35\n\n2710 12 41 39\n\n2710 12 41 94\n\n2710 12 41 95\n\n2710 12 41 99\n\n2710 12 45 12\n\n2710 12 45 13\n\n2710 12 45 99\n\n2710 12 49 12\n\n2710 12 49 13\n\n2710 12 49 99\n\nінші бензини\n\nєвро за 1000 літрів\n\n0,0\n\n2710 20 90 00\n\nінші нафтопродукти\n\n-\"-\n\n0,0\n\n2710 19 31 01\n\n2710 19 31 10\n\n2710 19 31 20\n\n2710 19 31 30\n\n2710 19 31 40\n\n2710 19 35 01\n\n2710 19 35 10\n\n2710 19 35 20\n\n2710 19 35 30\n\n2710 19 35 40\n\n2710 19 43 00\n\n2710 19 46 00\n\n2710 19 47 10\n\n2710 19 47 90\n\n2710 19 48 00\n\n2710 20 11 00\n\n2710 20 15 00\n\n2710 20 17 00\n\n2710 20 19 00\n\nВажкі дистиляти (газойль)\n\n-\"-\n\n0,0\n\n2711 12 11 00\n\n2711 12 19 00\n\n2711 12 91 00\n\n2711 12 93 00\n\n2711 12 94 00\n\n2711 12 97 00\n\n2711 13 10 00\n\n2711 13 30 00\n\n2711 13 91 00\n\n2711 13 97 00\n\n2711 14 00 00\n\n2711 19 00 00\n\nСкраплений газ (пропан або суміш пропану з бутаном) та інші гази\n\nєвро за 1000 літрів\n\n0,0\n\n2901 10 00 10\n\nБутан, ізобутан\n\nєвро за 1000 літрів\n\n0,0\"\n\n5) підрозділ 8 доповнити пунктом 9 такого змісту:\n\n\"9. Установити, що тимчасово, з 1 квітня 2022 року до припинення або скасування воєнного, надзвичайного стану на території України, положення розділу XIV Податкового кодексу України застосовуються з урахуванням таких особливостей:\n\n9.1. Фізичні особи - підприємці - платники єдиного податку першої та другої групи мають право не сплачувати єдиний податок.\n\nПри цьому такими особами декларація платника єдиного податку - фізичної особи - підприємця не заповнюється за період, в якому відповідно до абзацу першого цього підпункту єдиний податок не сплачувався.\n\n9.2. Платниками єдиного податку третьої групи можуть бути фізичні особи - підприємці та юридичні особи - суб’єкти господарювання будь-якої організаційно-правової форми, у яких протягом календарного року обсяг доходу не перевищує 10 мільярдів гривень.\n\nДо таких осіб не застосовується обмеження щодо кількості осіб, які перебувають з ними у трудових відносинах.\n\n9.3. Платниками єдиного податку третьої групи, які використовують особливості оподаткування, встановлені цим пунктом, без урахування обмежень, встановлених пунктом 291.5 статті 291 цього Кодексу, не можуть бути:\n\n1) суб’єкти господарювання (юридичні особи та фізичні особи - підприємці), які здійснюють:\n\nдіяльність з організації, проведення азартних ігор, лотерей (крім розповсюдження лотерей), парі (букмекерське парі, парі тоталізатора);\n\nобмін іноземної валюти;\n\nвиробництво, експорт, імпорт, продаж підакцизних товарів (крім роздрібного продажу паливно-мастильних матеріалів в ємностях до 20 літрів та діяльності фізичних осіб, пов’язаної з роздрібним продажем пива, сидру, пері (без додання спирту) та столових вин);\n\nвидобуток, реалізацію корисних копалин;\n\n2) страхові (перестрахові) брокери, банки, кредитні спілки, ломбарди, лізингові компанії, довірчі товариства, страхові компанії, установи накопичувального пенсійного забезпечення, інвестиційні фонди і компанії, інші фінансові установи, визначені законом; реєстратори цінних паперів;\n\n3) представництва, філії, відділення та інші відокремлені підрозділи юридичної особи, яка не є платником єдиного податку;\n\n4) фізичні та юридичні особи - нерезиденти.\n\n9.4. Відсоткова ставка єдиного податку для платників єдиного податку третьої групи, які використовують особливості оподаткування, встановлені цим пунктом, встановлюється у розмірі 2 відсотки доходу.\n\n9.5. Платники єдиного податку третьої групи, які використовують особливості оподаткування, встановлені цим пунктом, звільняються від обов’язку нарахування, сплати та подання податкової звітності з податку на додану вартість з операцій з постачання товарів, робіт та послуг, місце постачання яких розташоване на митній території України.\n\n9.6. Податковим (звітним) періодом для платників єдиного податку третьої групи, які використовують особливості оподаткування, встановлені цим пунктом, є квартал.\n\nПлатники єдиного податку третьої групи, які використовують особливості оподаткування, встановлені цим пунктом, подають до контролюючого органу податкову декларацію платника єдиного податку за податковий (звітний) квартал із зазначенням суми помісячного доходу у строки, встановлені для квартального податкового (звітного) періоду.\n\nТакі платники єдиного податку щомісяця до 15 числа сплачують авансовий внесок єдиного податку за підсумками попереднього календарного місяця.\n\n9.7. Платники єдиного податку третьої групи розраховують суму податку за звітний квартал та здійснюють сплату задекларованих сум з урахуванням авансових внесків єдиного податку, сплачених протягом звітного кварталу.\n\n9.8. Для обрання або переходу на спрощену систему оподаткування платником з особливостями, встановленими цим пунктом, суб’єкт господарювання до останнього числа місяця, що передує періоду переходу на спрощену систему оподаткування, подає до контролюючого органу за місцем податкової адреси заяву.\n\nЗареєстровані в установленому законом порядку суб’єкти господарювання (новостворені), які протягом 10 днів з дня державної реєстрації подали заяву про обрання спрощеної системи оподаткування з урахуванням особливостей оподаткування, встановлених цим пунктом, вважаються платниками єдиного податку третьої групи з дня їх державної реєстрації.\n\n9.9. Після припинення або скасування воєнного, надзвичайного стану на території України платники єдиного податку третьої групи, які на день припинення або скасування воєнного, надзвичайного стану на території України використовували особливості оподаткування, встановлені цим пунктом, з першого дня місяця, наступного за місяцем припинення або скасування воєнного, надзвичайного стану на території України, втрачають право на використання особливостей оподаткування, передбачених цим пунктом, і автоматично вважаються такими, що застосовують систему оподаткування, на якій такі платники податку перебували до обрання особливостей оподаткування, передбачених цим пунктом.\n\nПлатник податку має право самостійно відмовитися від використання особливостей оподаткування, передбачених цим пунктом, з першого дня місяця, наступного за місяцем, у якому прийнято таке рішення.\n\nНовоутворені суб’єкти господарювання, які бажають обрати спрощену систему оподаткування з урахуванням особливостей оподаткування, встановлених цим пунктом, подають заяву за загальною процедурою, передбаченою цим Кодексом.\n\n9.10. Надати право Кабінету Міністрів України визначати особливості нарахування та сплати єдиного податку\";\n\n6) у підрозділі 10 :\n\nу пункті 52 -2 :\n\nв абзаці першому слова \"та фактичних\" виключити;\n\nабзаци четвертий - восьмий виключити;\n\nв абзаці десятому слова \"та фактичні\" виключити;\n\nу пункті 69 :\n\nпідпункт 69.2 викласти в такій редакції:\n\n\"69.2. Податкові перевірки не розпочинаються, а розпочаті перевірки зупиняються, крім:\n\nкамеральних перевірок декларацій або уточнюючих розрахунків (у разі їх подання), до яких подано заяву про повернення суми бюджетного відшкодування, показники яких сформовані на підставі податкових накладних та/або розрахунків коригування, складених та зареєстрованих в Єдиному реєстрі податкових накладних, та/або митних декларацій, за виключенням товарів (продукції), визначених підпунктами 215.3.1, 215.3.2, 215.3.2 -1 та 215.3.3 -1 пункту 215.3 статті 215 Кодексу.\n\nТака камеральна перевірка податкової декларації або уточнюючого розрахунку може бути проведена протягом 90 календарних днів, що настають за останнім днем граничного строку їх подання, а якщо такі документи були надані пізніше, - за днем їх фактичного подання;\n\nфактичних перевірок.\n\nУ разі виявлення порушень законодавства за результатами проведення перевірок, передбачених цим підпунктом, до платників податків застосовується відповідальність згідно з цим Кодексом, законами, контроль за якими покладено на контролюючі органи, а вимоги законодавства щодо мораторію (зупинення) застосування штрафних (фінансових) санкцій (штрафів) на період дії воєнного, надзвичайного стану та/або на період дії карантину, встановленого Кабінетом Міністрів України на всій території України з метою запобігання поширенню коронавірусної хвороби (COVID-19), у такому випадку не застосовуються, у тому числі положення підпункту 112.8.9 пункту 112.8 статті 112 цього Кодексу\";\n\nпідпункт 69.5 викласти в такій редакції:\n\n\"69.5. Операції з добровільної передачі або відчуження, або вилучення товарів, у тому числі підакцизних, надання послуг на користь Збройних Сил України та добровольчих формувань територіальних громад, Національній гвардії України, Службі безпеки України, Службі зовнішньої розвідки України, Державній прикордонній службі України, Міністерству внутрішніх справ України, Управлінню державної охорони України, Державній службі спеціального зв’язку та захисту інформації України, іншим утвореним відповідно до законів України військовим формуванням, їх з’єднанням, військовим частинам, підрозділам, установам або організаціям, що утримуються за рахунок коштів державного бюджету, для потреб забезпечення оборони держави, органам місцевого самоврядування, а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладам охорони здоров’я державної, комунальної власності, та/або структурним підрозділам з питань охорони здоров’я обласних, Київської та Севастопольської міських державних адміністрацій без попереднього або наступного відшкодування їх вартості, не вважаються операціями з реалізації для цілей оподаткування\";\n\nпідпункт 69.6 доповнити словами \"а також на користь центрального органу виконавчої влади, що забезпечує формування та реалізує державну політику у сфері цивільного захисту, сил цивільного захисту та/або закладам охорони здоров’я державної, комунальної власності, та/або структурним підрозділам з питань охорони здоров’я обласних, Київської та Севастопольської міських державних адміністрацій, сум коштів, перерахованих на спеціальні рахунки, відкриті Національним банком України для збору коштів\";\n\nпідпункт 69.10 виключити;\n\nпідпункт 69.11 доповнити словами \"крім узгодження контролюючим органом заявленої суми бюджетного відшкодування за результатами камеральної перевірки, визначеної абзацом другим пункту 69.2 цього підрозділу\";\n\nдоповнити підпунктами 69.12-69.21 такого змісту:\n\n\"69.12. Операції, передбачені підпунктом 197.1.15 пункту 197.1 статті 197 цього Кодексу, що здійснені протягом 2022 року громадськими об’єднаннями та/або благодійними організаціями, не включаються такими громадськими об’єднаннями або благодійними організаціями при визначенні загальної суми для обов’язкової реєстрації платником податком на додану вартість відповідно до статті 181 цього Кодексу.\n\n69.13. На акцизних складах, які є частково зруйнованими та розташовані в районах проведення бойових дій або на тимчасово окупованих територіях збройними формуваннями Російської Федерації, облік пального та спирту етилового здійснюватиметься на підставі даних інвентаризації, проведеної після закінчення зазначених у цьому пункті подій.\n\n69.14. Тимчасово, на період з 1 березня 2022 року по 31 грудня року, наступного за роком, у якому припинено або скасовано воєнний, надзвичайний стан, не нараховується та не сплачується плата за землю (земельний податок та орендна плата за земельні ділянки державної та комунальної власності) за земельні ділянки (земельні частки (паї), що розташовані на територіях, на яких ведуться (велися) бойові дії, або на територіях, тимчасово окупованих збройними формуваннями Російської Федерації, та перебувають у власності або користуванні, у тому числі на умовах оренди, фізичних або юридичних осіб, а також за земельні ділянки (земельні частки (паї), визначені обласними військовими адміністраціями як засмічені вибухонебезпечними предметами та/або на яких наявні фортифікаційні споруди.\n\nПерелік територій, на яких ведуться (велися) бойові дії або тимчасово окупованих збройними формуваннями Російської Федерації, визначається Кабінетом Міністрів України.\n\n69.15. Тимчасово, за 2022 та 2023 податкові (звітні) роки, не нараховується та не сплачується загальне мінімальне податкове зобов’язання за земельні ділянки, що розташовані на територіях, на яких ведуться (велися) бойові дії, або на територіях, тимчасово окупованих збройними формуваннями Російської Федерації, та/або за земельні ділянки, визначені обласними військовими адміністраціями як засмічені вибухонебезпечними предметами та/або на яких наявні фортифікаційні споруди.\n\nПерелік територій, на яких ведуться (велися) бойові дії або тимчасово окупованих збройними формуваннями Російської Федерації, визначається Кабінетом Міністрів України.\n\n69.16. Тимчасово, за 2022 податковий (звітний) рік, не нараховується та не сплачується екологічний податок за об’єктами оподаткування, що розташовані на територіях, на яких ведуться (велися) бойові дії, або на територіях, тимчасово окупованих збройними формуваннями Російської Федерації.\n\nПерелік територій, на яких ведуться (велися) бойові дії або тимчасово окупованих збройними формуваннями Російської Федерації, визначається Кабінетом Міністрів України.\n\n69.17. Установити, що тимчасово, на період до припинення або скасування воєнного, надзвичайного стану на території України, для банків, інших фінансових установ та контролюючих органів зупиняється перебіг строків, визначених для надсилання повідомлення про відкриття або закриття рахунка платника податків - юридичної особи (резидента і нерезидента), у тому числі відкритого через його відокремлені підрозділи, чи самозайнятої фізичної особи до контролюючого органу, в якому обліковується платник податків, та повідомлень про взяття рахунку на облік або відмову у взятті контролюючим органом рахунку на облік.\n\nРахунок вважається взятим на облік у разі отримання банком або іншою фінансовою установою повідомлення контролюючого органу про взяття рахунку на облік у контролюючих органах або за мовчазною згодою, якщо таке повідомлення не отримано, датою та часом взяття рахунку на облік у такому разі вважається дата та час отримання банком або іншою фінансовою установою повідомлення (квитанції) контролюючого органу про підтвердження факту прийняття повідомлення до оброблення.\n\nУ разі неотримання фінансовою установою повідомлення (квитанції) контролюючого органу про підтвердження факту прийняття повідомлення до оброблення по таких рахунках можуть здійснюватися видаткові операції без отримання підтвердження щодо взяття їх на облік у контролюючому органі.\n\n69.18. Установити, що тимчасово, на період до припинення або скасування воєнного, надзвичайного стану на території України, з метою захисту прав платників, збереження та захисту даних надання електронних сервісів та приймання електронних документів від платників податків здійснюються у робочі дні з 8 години до 18 години.\n\n69.19. Тимчасово, на період до припинення або скасування воєнного, надзвичайного стану на території України, для контролюючих органів припиняється перебіг строків, встановлених для взяття на облік у контролюючих органах юридичних осіб та їх відокремлених підрозділів як платників податків та зборів за основним місцем обліку або фізичних осіб - підприємців за податковою адресою та передачі даних про взяття на облік таких платників податків у контролюючих органах до Єдиного державного реєстру юридичних осіб, фізичних осіб - підприємців та громадських формувань.\n\n69.20. У разі наявності інформації на офіційному веб-порталі центрального органу виконавчої влади, що реалізує державну податкову політику, про відсутність можливості забезпечити продаж марок акцизного податку імпортерам тютюнових виробів дозволяється ввезення на митну територію України тютюнових виробів, маркованих марками акцизного податку, які не є документами суворого обліку, та надрукованими за межами митної території України на замовлення виробників або імпортерів тютюнових виробів. Акцизний податок з тютюнових виробів, маркованих такими марками, сплачується платниками податку до подання митної декларації.\n\nУ випадку, передбаченому абзацом першим цього пункту, разом з митною декларацією платник податку подає до митного органу:\n\nплатіжний документ, що підтверджує сплату акцизного податку до відповідного бюджету в повному обсязі. Центральний орган виконавчої влади, що реалізує державну податкову політику, забезпечує надання центральному органу виконавчої влади, що реалізує державну митну політику, інформації щодо підтвердження сплачених сум акцизного податку з відповідними реквізитами платіжного документа;\n\nінформацію про марки акцизного податку із зазначенням серій та номерів марок акцизного податку, якими марковані тютюнові вироби, що ввозяться на митну територію України.\n\nМарки акцизного податку, надруковані за межами митної території України, повинні мати розміри, кольорову гаму та реквізити, які передбачені положенням про виготовлення, зберігання, продаж марок акцизного податку та маркування алкогольних напоїв, тютюнових виробів та рідин, що використовуються в електронних сигаретах, затвердженим Кабінетом Міністрів України на виконання пункту 226.3 статті 226 цього Кодексу.\n\nОбіг маркованих відповідно до цього пункту тютюнових виробів здійснюється до їх повної реалізації кінцевому споживачу, але не пізніше ніж через три місяці після припинення або скасування воєнного, надзвичайного стану.\n\n69.21. Майно платника податків звільняється з податкової застави з дня отримання рішення керівника військово-цивільної адміністрації про вилучення майна без застосування вимог статті 92 цього Кодексу.\n\nПри цьому у разі оплатного вилучення майна такі кошти спрямовуються на погашення податкового боргу платника податків, майно якого вилучено\".\n\nII. Прикінцеві та перехідні положення\n\n1. Цей Закон набирає чинності з дня його опублікування.\n\n2. Дія пункту 52 -2 підрозділу 10 розділу XX \"Перехідні положення\" Податкового кодексу України зупиняється на період дії воєнного, надзвичайного стану.\n\n3. Внести зміни до таких законодавчих актів України:\n\n1) абзац \"центрального органу виконавчої влади, що реалізує державну податкову політику та його територіальних органів\" пункту 1 частини першої статті 255 Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) після цифр \"163 -12 \" доповнити цифрами \"163 -15 \";\n\n2) розділ \"Прикінцеві та перехідні положення\" Цивільного кодексу України (Відомості Верховної Ради України, 2003 р., № 40-44, ст. 356) доповнити пунктами 18 і 19 такого змісту:\n\n\"18. У період дії в Україні воєнного, надзвичайного стану та у тридцятиденний строк після його припинення або скасування у разі прострочення позичальником виконання грошового зобов’язання за договором, відповідно до якого позичальнику було надано кредит (позику) банком або іншим кредитодавцем (позикодавцем), позичальник звільняється від відповідальності, визначеної статтею 625 цього Кодексу, а також від обов’язку сплати на користь кредитодавця (позикодавця) неустойки (штрафу, пені) за таке прострочення. Установити, що неустойка (штраф, пеня) та інші платежі, сплата яких передбачена відповідними договорами, нараховані включно з 24 лютого 2022 року за прострочення виконання (невиконання, часткове виконання) за такими договорами, підлягають списанню кредитодавцем (позикодавцем).\n\n19. У період дії в Україні воєнного, надзвичайного стану строки, визначені статтями 257-259, 362, 559, 681, 728, 786, 1293 цього Кодексу, продовжуються на строк його дії\";\n\n3) у Митному кодексі України (Відомості Верховної Ради України, 2012 р., № 44-48, ст. 552):\n\nу пункті 20 частини першої статті 282:\n\nабзац перший викласти в такій редакції:\n\n\"20) товари оборонного призначення, визначені такими згідно з пунктом 29 частини першої статті 1 Закону України \"Про оборонні закупівлі\", що класифікуються за такими групами, товарними позиціями та підкатегоріями УКТ ЗЕД \";\n\nв абзаці другому цифри \"3601, 3602; 3603\" замінити цифрами \"3601 00 00 00, 3602 00 00 00; 3603 00\";\n\nв абзаці шостому цифри \"8804\" замінити цифрами \"8804 00 00 00\";\n\nабзац восьмий викласти в такій редакції:\n\n\"групи 93, крім включених до товарної позиції 9303 та товарної підкатегорії 9304 00 0000, а також 9305 (лише призначених для виробів товарних позицій 9303-9304), 9306 90 90 00 та 9307 00 00 00\";\n\nу частині восьмій статті 287:\n\nв абзаці першому слова \"продукції оборонного призначення, визначеної згідно із законом, якщо замовником такої продукції є державний замовник\" замінити словами і цифрами \"товарів оборонного призначення, визначених такими згідно з пунктом 29 частини першої статті 1 Закону України \"Про оборонні закупівлі\", якщо замовником такої продукції є державний замовник у сфері оборони\";\n\nв абзаці другому:\n\nцифри \"3919 90 00 09, 3919 90 00 19\" замінити цифрами \"3919 90 80 38, 3919 90 20 00, 3919 90 80 90\";\n\nцифри \"3926 90 97 90\" замінити цифрами \"3926 90 97 90, 9620 00 91 00\";\n\nцифри \"8421 29 00 00, 8421 39 20 00, 8421 39 80, 8421 39 60 90, 8421 99 00 00\" замінити цифрами \"8421 29 20 00, 8421 29 80 00, 8421 39 15 20, 8421 39 25 00, 8421 39 15 91, 8421 39 85 10, 8421 39 15 99, 8421 39 85 90, 8421 39 15 59, 8421 39 35 90, 8421 99 10 00, 8421 99 90 00\";\n\nцифри \"8505 90 20 10\" замінити цифрами \"8505 90 21 00, 8505 90 29 10\";\n\nцифри \"8528 59 80 00, 8528 69 10 00\" замінити цифрами \"8528 52 99 90, 8528 59 00 90, 8528 62 00 00\";\n\nцифри \"8529 90 97 90\" замінити цифрами \"8529 90 15 00, 8529 90 91 00, 8529 90 97 90, 9620 00 10 30\";\n\nцифри \"8539 39 00 00\" замінити цифрами \"8539 39 20 00, 8539 39 80 00\";\n\nцифри \"8543 70 90 00\" замінити цифрами \"8539 50 00 00, 8543 70 01 00, 8543 70 02 00, 8543 70 03 00, 8543 70 04 00, 8543 70 05 00, 8543 70 06 00, 8543 70 07 00, 8543 70 08 00, 8543 70 09 00, 8543 70 90 00\";\n\nцифри і слово \"8703 33 (крім 8703 33 11 00)\" замінити цифрами \"8703 33 19 00, 8703 33 90 10, 8703 33 90 30, 8703 50 00 00, 8703 70 00 00\";\n\nцифри \"9005 90 00 00, 9013 90 90 00\" замінити цифрами \"9005 90 00 00, 9013 90 05 00, 9013 90 80 00\";\n\nцифри \"9015 80 93 00, 9015 90 00 00\" замінити цифрами \"9015 80 20 00, 9015 90 00 00, 9620 00 10 90\";\n\nцифри \"9030 33 10 00\" замінити цифрами \"9030 33 20 00, 9030 33 30 00\";\n\nцифри \"9031 80 38 00, 9031 80 98 00\" замінити цифрами \"9031 80 80 00\";\n\n{Підпункт 4 пункту 3 розділу II втратив чинність на підставі Закону № 3817-IX від 18.06.2024 }\n\n5) у Законі України \"Про Національний банк України\" (Відомості Верховної Ради України, 1999 р., № 29, ст. 238 із наступними змінами):\n\nпункт 20 частини першої статті 7 викласти в такій редакції:\n\n\"20) визначає особливості функціонування банківської системи України, діяльності небанківських фінансових установ та інших осіб, які не є фінансовими установами, але мають право надавати окремі фінансові послуги, регулювання та нагляд за діяльністю яких здійснює Національний банк, здійснення нагляду, в тому числі валютного, за такими особами у разі введення воєнного стану чи особливого періоду, здійснює мобілізаційну підготовку системи Національного банку\";\n\nпункт 1 частини першої статті 15 доповнити двома новими абзацами такого змісту:\n\n\"про встановлення в умовах воєнного стану чи під час особливого періоду особливостей здійснення банківського регулювання та нагляду, а також державного регулювання та нагляду за діяльністю на ринках небанківських фінансових послуг, у тому числі застосування до банків, небанківських фінансових установ та інших осіб, регулювання та нагляд за діяльністю яких здійснює Національний банк, заходів впливу (санкцій);\n\nпро встановлення в умовах воєнного стану чи під час особливого періоду особливостей регулювання грошово-кредитного ринку та здійснення валютного регулювання та нагляду\";\n\nу розділі XV \"Прикінцеві положення\":\n\nпункт 8 після слова \"дію\" доповнити словами і цифрами \"пункту 4 частини першої статті 42 (в частині заборони купівлі цінних паперів в емітента) та\";\n\nдоповнити пунктами 9 і 10 такого змісту:\n\n\"9. Установити, що у 2022 році положення цього Закону щодо прибутку до розподілу застосовуються з урахуванням особливостей, встановлених пунктом 10 цього розділу.\n\n10. Національному банку у першому кварталі 2022 року до підтвердження зовнішнім аудитором та затвердження Радою Національного банку річної фінансової звітності за 2021 рік перерахувати до державного бюджету суму частини прибутку до розподілу, визначену Правлінням Національного банку відповідно до наданої аудиторській фірмі на підтвердження у складі річної фінансової звітності\";\n\n6) у розділі II \"Прикінцеві положення\" Закону України \"Про застосування реєстраторів розрахункових операцій у сфері торгівлі, громадського харчування та послуг\" (Відомості Верховної Ради України, 2000 р., № 38, ст. 315 із наступними змінами):\n\nпункт 12 доповнити словами \"крім санкцій за порушення порядку здійснення розрахункових операцій при продажу підакцизних товарів\";\n\nдоповнити пунктом 13 такого змісту:\n\n\"13. На період дії правового режиму воєнного, надзвичайного стану або обставин непереборної сили:\n\nпроведення розрахункових операцій, що здійснюються в режимі офлайн, та використання фіскальних номерів із діапазону фіскальних номерів, сформованих фіскальним сервером контролюючого органу, можуть здійснюватися з перевищенням строків, встановлених абзацами третім і четвертим статті 5 цього Закону;\n\nзупинити дію абзацу сьомого статті 5 цього Закону\";\n\n7) розділ VII \"Прикінцеві положення\" Закону України \"Про банки і банківську діяльність\" (Відомості Верховної Ради України, 2001 р., № 5-6, ст. 30 із наступними змінами) доповнити пунктом 13 такого змісту:\n\n\"13. Зупинити тимчасово у зв’язку із введенням воєнного стану в Україні відповідно до Указу Президента України \"Про введення воєнного стану в Україні\" від 24 лютого 2022 року № 64/2022 , затвердженого Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , дію:\n\nчастини сьомої статті 49 цього Закону - на період дії воєнного стану;\n\nпунктів 1 і 4 частини першої статті 75 цього Закону - на період дії воєнного стану та протягом чотирьох місяців після його припинення або скасування;\n\nпункту 2 частини першої статті 76 цього Закону - на період дії воєнного стану та протягом шести місяців після його припинення або скасування\";\n\n8) розділ VI \"Прикінцеві положення\" Закону України \"Про іпотеку\" (Відомості Верховної Ради України, 2003 р., № 38, ст. 313) доповнити пунктом 5 -2 такого змісту:\n\n\"5 -2 . У період дії в Україні воєнного, надзвичайного стану та у тридцятиденний строк після його припинення або скасування щодо нерухомого майна (нерухомості), що належить фізичним особам та перебуває в іпотеці за споживчими кредитами, зупиняється дія статті 37 (у частині реалізації права іпотекодержателя на набуття права власності на предмет іпотеки), статті 38 (у частині реалізації права іпотекодержателя на продаж предмета іпотеки), статті 40 (у частині виселення мешканців із житлових будинків та приміщень, переданих в іпотеку, щодо яких є судове рішення про звернення стягнення на такі об’єкти), статей 41, 47 (у частині реалізації предмета іпотеки на електронних торгах) цього Закону.\n\nПоложення абзацу першого цього пункту не поширюються на нерухоме майно (нерухомість), оформлене в іпотеку з метою забезпечення виконання зобов’язань за договорами, укладеними після дня набрання чинності Законом України \"Про внесення змін до Податкового кодексу України та інших законодавчих актів України щодо дії норм на період дії воєнного стану\", або за договорами, до яких після дня набрання чинності Законом України \"Про внесення змін до Податкового кодексу України та інших законодавчих актів України щодо дії норм на період дії воєнного стану\" за погодженням сторін вносилися зміни в частині продовження строків виконання зобов’язань та/або зменшення розміру процентів, штрафних санкцій\";\n\n9) статтю 21 Закону України \"Про заходи щодо попередження та зменшення вживання тютюнових виробів і їх шкідливого впливу на здоров’я населення\" (Відомості Верховної Ради України, 2005 р., № 52, ст. 565 із наступними змінами) доповнити пунктами 4 і 5 такого змісту:\n\n\"4. Тимчасово, на період до припинення або скасування воєнного, надзвичайного стану в Україні, дозволяються імпорт та реалізація на митній території України тютюнових виробів, віднесених до кодів 2402 20 90 20 та 2403 99 90 10 згідно з УКТ ЗЕД , з маркуванням, відмінним від маркування, передбаченого статтею 12 цього Закону.\n\nОбіг маркованих відповідно до цього підпункту тютюнових виробів здійснюється до їх повної реалізації кінцевому споживачу, але не пізніше ніж через три місяці після припинення або скасування воєнного стану.\n\n5. Тимчасово, на період до припинення або скасування воєнного, надзвичайного стану в Україні, штрафи, передбачені статтею 20 цього Закону за порушення вимог статті 12 цього Закону щодо медичного попередження споживачів тютюнових виробів для куріння та вимоги до упакування таких виробів, віднесених до кодів 2402 20 90 20 та 2403 99 90 10 згідно з УКТ ЗЕД , не застосовуються\";\n\n10) розділ VIII \"Прикінцеві та перехідні положення\" Закону України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст. 11 із наступними змінами) доповнити пунктами 9 -19 -9 -23 такого змісту:\n\n\"9 -19 . Тимчасово, з 1 березня 2022 року до припинення або скасування воєнного стану в Україні та протягом дванадцяти місяців після припинення або скасування воєнного стану, особи, зазначені у пунктах 4, 5 та 5 -1 частини першої статті 4 цього Закону, мають право не нараховувати, не обчислювати та не сплачувати єдиний внесок за себе. При цьому положення абзацу другого пункту 2 частини першої статті 7 цього Закону щодо таких періодів для таких осіб не застосовується.\n\nПри цьому такими особами розрахунок єдиного внеску у складі податкової декларації не заповнюється за період, в якому відповідно до абзацу першого цього пункту єдиний внесок не нараховувався, не обчислювався та не сплачувався.\n\n9 -20 . Установити, що під час періоду мобілізації, визначеного Указом Президента України від 24 лютого 2022 року № 69/2022 \"Про загальну мобілізацію\", затвердженим Законом України \"Про затвердження Указу Президента України \"Про загальну мобілізацію\", роботодавці - платники єдиного податку, які обрали спрощену систему оподаткування - фізичні особи - підприємці, які належать до другої та третьої груп платників єдиного податку, а також юридичні особи, які належать до третьої групи платників єдиного податку, мають право за власним рішенням не сплачувати єдиний внесок за найманих працівників, призваних під час мобілізації на військову службу до Збройних Сил України.\n\nСуми єдиного внеску, нараховані та не сплачені роботодавцями, визначеними абзацом першим цього пункту, сплачуються за рахунок державного бюджету, крім періодів, у яких наймані працівники, визначені абзацом першим цього пункту, отримували доходи у вигляді грошового забезпечення, з яких було сплачено єдиний внесок за рахунок державного бюджету.\n\nДля визначення суми єдиного внеску, що підлягає сплаті за рахунок державного бюджету відповідно до абзацу другого цього пункту, платник єдиного внеску розраховує та відображає у звітності суму єдиного внеску за найманих працівників, визначених абзацом першим цього пункту, у розмірах, передбачених частинами п’ятою і чотирнадцятою статті 8 цього Закону.\n\nДля розрахунку використовуються дані звітності стосовно найманих працівників, визначених абзацом першим цього пункту, щодо суми нарахованого доходу у межах максимальної величини, на яку нараховується єдиний внесок, суми нарахованого єдиного внеску, суми донарахованого та зменшеного нарахування єдиного внеску таких найманих працівників.\n\nНа підставі розрахунку, зазначеного в абзаці третьому цього пункту, центральний орган виконавчої влади, що реалізує державну податкову політику, державну політику з адміністрування єдиного внеску на загальнообов’язкове державне соціальне страхування, формує бюджетні запити на отримання коштів на покриття сум несплаченого роботодавцями відповідно до цього пункту єдиного внеску.\n\nВимоги щодо нарахування єдиного внеску на заробітну плату (дохід), що не перевищує розмір мінімальної заробітної плати, встановленої законом на місяць, не застосовуються до заробітної плати (доходу) за останній календарний місяць (включно), у якому відбулася фактична демобілізація такого працівника.\n\n9 -21 . Тимчасово, на період дії правового режиму воєнного, надзвичайного стану та протягом трьох місяців після припинення або скасування воєнного, надзвичайного стану, штрафні санкції, визначені частиною одинадцятою статті 25 цього Закону, не застосовуються.\n\n9 -22 . Тимчасово, на період дії правового режиму воєнного, надзвичайного стану та протягом трьох місяців після припинення або скасування воєнного, надзвичайного стану, платникам єдиного внеску не нараховується пеня, а нарахована пеня за ці періоди підлягає списанню.\n\n9 -23 . Установити мораторій на проведення документальних перевірок правильності нарахування, обчислення та сплати єдиного внеску на період дії правового режиму воєнного, надзвичайного стану та протягом трьох місяців після припинення або скасування воєнного, надзвичайного стану.\n\nДокументальні перевірки правильності нарахування, обчислення та сплати єдиного внеску, розпочаті до 24 лютого 2022 року та не завершені, зупиняються по останній календарний день третього місяця з дня припинення (скасування) воєнного, надзвичайного стану.\n\n11) розділ IV \"Прикінцеві та перехідні положення\" Закону України \"Про споживче кредитування\" (Відомості Верховної Ради України, 2017 р., № 1, ст. 2 із наступними змінами) доповнити пунктом 6 -1 такого змісту:\n\n\"6 -1 . У період дії в Україні воєнного, надзвичайного стану та у тридцятиденний строк після дня його припинення або скасування у разі прострочення споживачем виконання зобов’язань за договором про споживчий кредит споживач звільняється від відповідальності перед кредитодавцем за таке прострочення. У разі допущення такого прострочення споживач звільняється, зокрема, від обов’язку сплати кредитодавцю неустойки (штрафу, пені) та інших платежів, сплата яких передбачена договором про споживчий кредит за прострочення виконання (невиконання, часткове виконання) споживачем зобов’язань за таким договором. Забороняється збільшення процентної ставки за користування кредитом з причин інших, ніж передбачені частиною четвертою статті 1056 -1 Цивільного кодексу України, у разі невиконання зобов’язань за договором про споживчий кредит у період, зазначений у цьому пункті. Норми цього пункту поширюються, у тому числі, на кредити, визначені частиною другою статті 3 цього Закону.\n\nУстановити, що неустойка (штраф, пеня) та інші платежі, сплата яких передбачена договором про споживчий кредит, нараховані включно з 24 лютого 2022 року за прострочення виконання (невиконання, часткове виконання) за таким договором, підлягають списанню кредитодавцем\";\n\n12) розділ X \"Прикінцеві та перехідні положення\" Закону України \"Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення\" (Відомості Верховної Ради України, 2020 р., № 25, ст. 171 із наступними змінами) доповнити пунктом 9 такого змісту:\n\n\"9. Встановити, що з дня набрання чинності цим пунктом протягом дії воєнного стану, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України від 24 лютого 2022 року № 2102-IX \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX, на період до припинення або скасування воєнного стану в Україні:\n\nбанк не вживає заходів для встановлення джерел походження коштів при їх внесенні клієнтом - фізичною особою у готівковій формі на його поточний рахунок у розмірі, який відповідає пороговій фінансовій операції, у разі якщо такий клієнт не надав на вимогу банку відповідні документи або відомості;\n\nбанкам забороняється здійснювати видаткові операції (зокрема, видавати кошти у готівковій формі, проводити їх переказ) за рахунками клієнтів - фізичних осіб з коштами, зазначеними в абзаці другому цього пункту, крім випадків переказу таких коштів на спеціальні рахунки, відкриті Національним банком України для підтримки Збройних Сил України та/або для гуманітарної допомоги українцям, постраждалим від дій держави-агресора Російської Федерації, а також для придбання облігацій внутрішньої державної позики \"Військові облігації\".\n\nБанк попередньо повідомляє клієнта - фізичну особу про обмеження видаткових операцій з коштами, зазначеними в абзаці другому цього пункту.\n\nУ разі наявності підозри, що внесені клієнтом банку - фізичною особою готівкові кошти є активами, пов’язаними з тероризмом та його фінансуванням, розповсюдженням зброї масового знищення та його фінансуванням, банк зобов’язаний негайно, без попереднього повідомлення клієнта - фізичної особи, заморозити ці активи та негайно повідомити Службу безпеки України в установленому законодавством порядку (засобами електронного зв’язку) про такі заморожені активи.\n\nБанк зобов’язаний розморозити активи не пізніше наступного робочого дня з дня надходження від Служби безпеки України в установленому законодавством порядку (засобами електронного зв’язку) інформації про те, що підозра банку щодо внесених фізичною особою готівкових коштів як таких, що є активами, пов’язаними з тероризмом та його фінансуванням, розповсюдженням зброї масового знищення та його фінансуванням, не підтвердилася. Банк не пізніше наступного робочого дня після розмороження таких активів інформує про це Службу безпеки України в установленому законодавством порядку (засобами електронного зв’язку).\n\nЗамороження активів, пов’язаних з тероризмом та його фінансуванням, розповсюдженням зброї масового знищення та його фінансуванням, відповідно до вимог цього пункту не є підставою для виникнення цивільно-правової відповідальності банку, його посадових осіб та інших працівників за порушення умов відповідних правочинів, якщо вони діяли у межах завдань, обов’язків та у спосіб, передбачені цим пунктом.\n\nБанк після припинення чи скасування воєнного стану або стану війни:\n\nмає право здійснювати видаткові операції за поточними рахунками клієнтів - фізичних осіб з коштами, внесеними ними у готівковій формі відповідно до абзацу другого цього пункту, після вжиття заходів для встановлення джерел походження таких коштів відповідно до вимог цього Закону;\n\nзобов’язаний протягом 30 днів після припинення чи скасування воєнного стану або стану війни надати Спеціально уповноваженому органу інформацію про заморожені активи відповідно до вимог цього Закону\";\n\n13) статтю 15 Закону України \"Про Державний бюджет України на 2022 рік\" (Відомості Верховної Ради України, 2022 р., № 3, ст. 12) викласти в такій редакції:\n\n\" Стаття 15. Установити, що у 2022 році Національний банк України перераховує до державного бюджету кошти на загальну суму не менш як 13.581.000 тис. гривень.\n\nКошти, передбачені частиною першою цієї статті, перераховуються Національним банком України до державного бюджету відповідно до графіка, встановленого Міністерством фінансів України за погодженням з Національним банком України\".\n\n4. Кабінету Міністрів України невідкладно забезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n5. Установити, що до порядку підготовки та прийняття нормативно-правових актів, що приймаються на виконання вимог цього Закону, не застосовуються вимоги Закону України \"Про засади державної регуляторної політики у сфері господарської діяльності\".\n\nПрезидент України\n\nВ. ЗЕЛЕНСЬКИЙ\n\nм. Київ\n\n15 березня 2022 року\n\n№ 2120-IX\n\nПро внесення змін до Податкового кодексу України та інших законодавчих актів України щодо дії норм на період дії воєнного стану\nЗакон України від 15.03.2022 № 2120-IX\n\nРедакція від 01.01.2025 , підстава — 3817-IX\nПостійна адреса:\nhttps://zakon.rada.gov.ua/go/2120-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}