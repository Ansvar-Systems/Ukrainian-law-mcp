{
  "id": "ua-law-2408-14",
  "type": "statute",
  "title": "Про стандартизацію",
  "title_en": "",
  "short_name": "2408-14",
  "status": "in_force",
  "issued_date": "2001-05-17",
  "url": "https://zakon.rada.gov.ua/laws/show/2408-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Основні терміни та їх визначення",
      "content": "У цьому Законі терміни вживаються у такому значенні:\nстандартизація - діяльність, що полягає у встановленні\nположень для загального і багаторазового застосування щодо наявних\nчи можливих завдань з метою досягнення оптимального ступеня\nвпорядкування у певній сфері, результатом якої є підвищення\nступеня відповідності продукції, процесів та послуг їх\nфункціональному призначенню, усуненню бар'єрів у торгівлі і\nсприянню науково-технічному співробітництву;\nміжнародна стандартизація - стандартизація, що проводиться на\nміжнародному рівні та участь у якій відкрита для відповідних\nорганів усіх країн;\nрегіональна стандартизація - стандартизація, що проводиться\nна відповідному регіональному рівні та участь у якій відкрита для\nвідповідних органів країн певного географічного або економічного\nпростору;\nнаціональна стандартизація - стандартизація, що проводиться\nна рівні однієї країни;\nорган стандартизації - орган, що займається стандартизацією,\nвизнаний на національному, регіональному чи міжнародному рівні,\nосновними функціями якого є розроблення, схвалення чи затвердження\nстандартів;\nнормативний документ - документ, який установлює правила,\nзагальні принципи чи характеристики різних видів діяльності або їх\nрезультатів. Цей термін охоплює такі поняття як \"стандарт\",\n\"кодекс усталеної практики\" та \"технічні умови\";\nконсенсус - загальна згода, яка характеризується відсутністю\nсерйозних заперечень по суттєвих питаннях у більшості\nзаінтересованих сторін та досягається в результаті процедури,\nспрямованої на врахування думки всіх сторін та зближення розбіжних\nточок зору;\nстандарт - документ, розроблений на основі консенсусу та\nзатверджений уповноваженим органом, що встановлює призначені для\nзагального і багаторазового використання правила, інструкції або\nхарактеристики, які стосуються діяльності чи її результатів,\nвключаючи продукцію, процеси або послуги, дотримання яких є\nнеобов'язковим. Стандарт може містити вимоги до термінології,\nпозначок, пакування, маркування чи етикетування, які\nзастосовуються до певної продукції, процесу чи послуги; ( Абзац\nдев'ятий статті 1 в редакції Закону N 3164-IV ( 3164-15 ) від\n01.12.2005 )\nміжнародний та регіональний стандарти - стандарти, прийняті\nвідповідно міжнародним та регіональним органом стандартизації;\nнаціональні стандарти - державні стандарти України, прийняті\nцентральним органом виконавчої влади, що забезпечує формування\nдержавної політики у сфері стандартизації, та доступні для\nширокого кола користувачів;\nкодекс усталеної практики (звід правил) - документ, що\nмістить практичні правила чи процедури проектування, виготовлення,\nмонтажу, технічного обслуговування, експлуатації обладнання,\nконструкцій чи виробів. Кодекс усталеної практики може бути\nстандартом, частиною стандарту або окремим документом;\nтехнічні умови - документ, що встановлює технічні вимоги,\nяким повинні відповідати продукція, процеси чи послуги. Технічні\nумови можуть бути стандартом, частиною стандарту або окремим\nдокументом.\n( Абзац чотирнадцятий статті 1 виключено на підставі Закону\nN 3164-IV ( 3164-15 ) від 01.12.2005 )"
    },
    {
      "provision_ref": "art2",
      "section": "2",
      "title": "Стаття 2. Сфера дії Закону",
      "content": "Цей Закон регулює відносини, пов'язані з діяльністю у сфері\nстандартизації та застосуванням її результатів, і поширюється на\nсуб'єкти господарювання незалежно від форми власності та видів\nдіяльності, державні органи, а також на відповідні громадські\nорганізації.\nДія цього Закону не поширюється на ядерні матеріали,\nфармацевтичну продукцію, стандарти медичного обслуговування,\nбухгалтерського обліку, освіти, а також інші соціальні стандарти,\nсфера дії яких встановлюється відповідними законами."
    },
    {
      "provision_ref": "art3",
      "section": "3",
      "title": "Стаття 3. Законодавство України у сфері стандартизації",
      "content": "Законодавство України у сфері стандартизації складається з\nцього Закону та інших нормативно-правових актів, що регулюють\nвідносини у цій сфері."
    },
    {
      "provision_ref": "art4",
      "section": "4",
      "title": "Стаття 4. Об'єкти стандартизації",
      "content": "Об'єктами стандартизації є продукція, процеси та послуги,\nзокрема матеріали, складники, обладнання, системи, їх сумісність,\nправила, процедури, функції, методи чи діяльність, персонал і\nоргани, а також вимоги до термінології, позначення, фасування,\nпакування, маркування, етикетування.\n( Стаття 4 в редакції Закону N 3164-IV ( 3164-15 ) від\n01.12.2005 )\nСтаття 5. Мета та основні принципи державної політики у сфері\nстандартизації\nМетою стандартизації в Україні є забезпечення раціонального\nвикористання природних ресурсів, відповідності об'єктів\nстандартизації їх функціональному призначенню, інформування\nспоживачів про якість продукції, процесів та послуг, підтримка\nрозвитку і міжнародної конкурентоспроможності продукції та\nторгівлі товарами і послугами. ( Частина перша статті 5 в редакції\nЗакону N 3164-IV ( 3164-15 ) від 01.12.2005 )\nДержавна політика у сфері стандартизації базується на таких\nпринципах:\nзабезпечення участі фізичних і юридичних осіб в розробленні\nстандартів та вільного вибору ними видів стандартів при\nвиробництві чи постачанні продукції, якщо інше не передбачено\nзаконодавством;\nвідкритості та прозорості процедур розроблення і прийняття\nстандартів з урахуванням інтересів усіх заінтересованих сторін,\nпідвищення конкурентоспроможності продукції вітчизняних\nвиробників;\nдоступності стандартів та інформації щодо них для\nкористувачів;\nвідповідності стандартів законодавству;\nадаптації до сучасних досягнень науки і техніки з урахуванням\nстану національної економіки;\nпріоритетності прямого впровадження в Україні міжнародних та\nрегіональних стандартів;\nдотримання міжнародних та європейських правил і процедур\nстандартизації;\nучасті у міжнародній (регіональній) стандартизації;\nприйняття і застосування органами стандартизації на території\nУкраїни Кодексу доброчинної практики з розроблення, прийняття і\nзастосування стандартів відповідно до Угоди СОТ про технічні\nбар'єри в торгівлі ( 981_008 ), що є додатком до Маракеської угоди\nпро заснування Світової організації торгівлі 1994 року\n( 995_342 ). ( Частину другу статті 5 доповнено абзацом десятим\nзгідно із Законом N 3164-IV ( 3164-15 ) від 01.12.2005 )"
    },
    {
      "provision_ref": "art6",
      "section": "6",
      "title": "Стаття 6. Суб'єкти стандартизації",
      "content": "Суб'єктами стандартизації є:\nцентральний орган виконавчої влади, що забезпечує формування\nдержавної політики у сфері стандартизації; { Абзац другий статті 6\nв редакції Закону N 5463-VI ( 5463-17 ) від 16.10.2012 }\nцентральний орган виконавчої влади, що реалізує державну\nполітику у сфері стандартизації; { Абзац статті 6 в редакції\nЗакону N 5463-VI ( 5463-17 ) від 16.10.2012 }\nтехнічні комітети стандартизації;\nінші суб'єкти, що займаються стандартизацією.\nСтаття 7. Центральний орган виконавчої влади, що забезпечує\nформування державної політики у сфері\nстандартизації, та центральний орган виконавчої\nвлади, що реалізує державну політику у сфері\nстандартизації\nЦентральний орган виконавчої влади, що забезпечує формування\nдержавної політики у сфері стандартизації:\nорганізовує, координує та провадить діяльність щодо\nрозроблення, схвалення, прийняття, перегляду, зміни,\nрозповсюдження національних стандартів відповідно до цього Закону;\nвживає заходів щодо гармонізації розроблюваних національних\nстандартів з відповідними міжнародними (регіональними)\nстандартами;\nвстановлює правила розроблення, схвалення, прийняття,\nперегляду, зміни та втрати чинності національних стандартів, їх\nпозначення, класифікації за видами та іншими ознаками, кодування\nта реєстрації;\nзабезпечує адаптацію стандартів, процедур оцінки\nвідповідності, процедур сертифікації та практики відповідно до\nсучасних досягнень науки і техніки;\nформує програму робіт із стандартизації та не рідше одного\nразу на шість місяців публікує актуалізовану програму;\nорганізовує створення і ведення національного фонду\nнормативних документів та Національного інформаційного центру\nміжнародної інформаційної мережі (ISONET);\nорганізовує розповсюдження офіційних публікацій національних\nстандартів, правил усталеної практики і класифікаторів та іншої\nдрукованої продукції стосовно прийнятих національних стандартів,\nстандартів та документів відповідних міжнародних та регіональних\nорганізацій стандартизації, членами яких він є чи з якими\nспівпрацює відповідно до положень цих організацій або відповідних\nдоговорів, а також делегує ці повноваження іншим організаціям;\nяк національний орган стандартизації представляє Україну в\nміжнародних та регіональних організаціях із стандартизації.\nЦентральний орган виконавчої влади, що реалізує державну\nполітику у сфері стандартизації, виконує такі основні функції:\n{ Абзац перший частини другої статті 7 із змінами, внесеними\nзгідно із Законом N 5463-VI ( 5463-17 ) від 16.10.2012 }\nзабезпечує реалізацію державної політики у сфері\nстандартизації, у тому числі вживає обґрунтованих заходів для\nприйняття і застосування органами стандартизації на території\nУкраїни, а також регіональними органами стандартизації, створеними\nна території України, членами яких вони є, Кодексу доброчинної\nпрактики з розроблення, прийняття і застосування стандартів\nвідповідно до Угоди СОТ про технічні бар'єри в торгівлі\n( 981_008 ), що є додатком до Маракеської угоди про заснування\nСвітової організації торгівлі 1994 року ( 995_342 ); ( Абзац\nдругий частини другої статті 7 в редакції Закону N 3164-IV\n( 3164-15 ) від 01.12.2005 )\nбере участь у розробленні і узгодженні технічних регламентів\nта інших нормативно-правових актів з питань стандартизації;\nвживає заходів щодо виконання зобов'язань, зумовлених участю\nв міжнародних (регіональних) організаціях стандартизації;\nспівпрацює у сфері стандартизації з відповідними органами\nінших держав;\n( Абзац восьмий частини другої статті 7 виключено на підставі\nЗакону N 3164-IV ( 3164-15 ) від 01.12.2005 )\nприймає рішення щодо створення та припинення діяльності\nтехнічних комітетів стандартизації, визначає їх повноваження та\nпорядок створення;\n( Абзац десятий частини другої статті 7 виключено на підставі\nЗакону N 3164-IV ( 3164-15 ) від 01.12.2005 )\nорганізовує надання інформаційних послуг з питань\nстандартизації;\nвстановлює процедуру та приймає рішення щодо створення та\nприпинення діяльності технічних комітетів стандартизації, визначає\nїх повноваження та порядок створення; ( Частину другу статті 7\nдоповнено абзацом згідно із Законом N 3164-IV ( 3164-15 ) від\n01.12.2005 )\nзабезпечує відповідність національних стандартів цьому\nЗакону; ( Частину другу статті 7 доповнено абзацом згідно із\nЗаконом N 3164-IV ( 3164-15 ) від 01.12.2005 )\nвстановлює символи або знаки, що засвідчують відповідність\nпродукції національним стандартам (далі - знак відповідності\nстандартам); ( Частину другу статті 7 доповнено абзацом згідно із\nЗаконом N 3164-IV ( 3164-15 ) від 01.12.2005 )\nбере участь у розробленні технічних регламентів та підготовці\nробочої програми з технічних регламентів; ( Частину другу статті 7\nдоповнено абзацом згідно із Законом N 3164-IV ( 3164-15 ) від\n01.12.2005 )\nбере участь у підготовці міжнародних і регіональних\nстандартів, які розробляються відповідними міжнародними та\nрегіональними організаціями, та підготовці рекомендацій для\nпроцедур оцінки відповідності, забезпечуючи врахування інтересів\nУкраїни; ( Частину другу статті 7 доповнено абзацом згідно із\nЗаконом N 3164-IV ( 3164-15 ) від 01.12.2005 )\nспівпрацює та проводить консультації з відповідними органами\nу сфері стандартизації інших держав, у разі потреби вживає заходів\nдля розв'язання суперечок або скарг, які виникають; ( Частину\nдругу статті 7 доповнено абзацом згідно із Законом N 3164-IV\n( 3164-15 ) від 01.12.2005 )\nведе реєстр стандартів та документів з стандартизації;\n( Частину другу статті 7 доповнено абзацом згідно із Законом\nN 3164-IV ( 3164-15 ) від 01.12.2005 )\nзабезпечує і сприяє співробітництву між виробниками,\nпостачальниками, споживачами продукції, процесів і послуг та\nвідповідними державними органами у сфері стандартизації. ( Частину\nдругу статті 7 доповнено абзацом згідно із Законом N 3164-IV\n( 3164-15 ) від 01.12.2005 )\nЦентральний орган виконавчої влади, що забезпечує формування\nдержавної політики у сфері стандартизації, центральний орган\nвиконавчої влади, що реалізує державну політику у сфері\nстандартизації, можуть виконувати інші функції та повноваження\nзгідно із законами України."
    },
    {
      "provision_ref": "art9",
      "section": "9",
      "title": "Стаття 9. Технічні комітети стандартизації",
      "content": "Центральний орган виконавчої влади, що реалізує державну\nполітику у сфері стандартизації, створює технічні комітети, на які\nпокладаються функції з розроблення, розгляду та погодження\nміжнародних (регіональних) та національних стандартів.\nТехнічні комітети стандартизації формуються з урахуванням\nпринципу представництва всіх заінтересованих сторін. До роботи в\nтехнічних комітетах стандартизації залучаються на добровільних\nзасадах уповноважені представники органів виконавчої влади,\nорганів місцевого самоврядування, суб'єктів господарювання та їх\nоб'єднань, науково-технічних та інженерних товариств (спілок),\nтовариств (спілок) споживачів, відповідних громадських\nорганізацій, провідні науковці і фахівці.\nОрганізаційне забезпечення діяльності технічних комітетів\nздійснюють їх секретаріати.\nПоложення про технічні комітети затверджує центральний орган\nвиконавчої влади, що забезпечує формування державної політики у\nсфері стандартизації.\nТехнічні комітети стандартизації не можуть мати на меті\nодержання прибутку від своєї діяльності.\nЧленство в технічних комітетах стандартизації є добровільним.\n( Статтю 9 доповнено частиною шостою згідно із Законом N 3164-IV\n( 3164-15 ) від 01.12.2005 )"
    },
    {
      "provision_ref": "art10",
      "section": "10",
      "title": "Стаття 10. Інші суб'єкти, що займаються стандартизацією",
      "content": "Центральні органи виконавчої влади та організації мають право\nу відповідних сферах діяльності та в межах повноважень з\nурахуванням своїх господарських та професійних інтересів\nорганізовувати і виконувати роботи із стандартизації, зокрема:\nрозробляти, схвалювати, приймати, переглядати, змінювати\nстандарти відповідного рівня та припиняти їх дію, встановлювати\nправила їх розроблення, позначення та застосування;\nпредставляти Україну у відповідних спеціалізованих\nміжнародних та регіональних організаціях стандартизації,\nвиконувати зобов'язання, передбачені положеннями про ці\nорганізації;\nстворювати і вести реєстри нормативно-правових актів та\nнормативних документів для забезпечення своєї діяльності та\nінформаційного обміну;\nвидавати і розповсюджувати свої стандарти, документи\nспеціалізованих відповідних міжнародних та регіональних\nорганізацій стандартизації, членами яких вони є чи з якими\nспівпрацюють на підставі положень про ці організації або\nвідповідних договорів, а також делегувати ці повноваження іншим\nорганізаціям.\nЦентральні органи виконавчої влади та організації повинні\nінформувати центральний орган виконавчої влади, що реалізує\nдержавну політику у сфері стандартизації, про роботи із\nстандартизації за своїми напрямами для виконання Кодексу\nдоброчинної практики з розроблення, прийняття та застосування\nстандартів відповідно до Угоди СОТ про технічні бар'єри в торгівлі\n( 981_008 ), що є додатком до Маракеської угоди про заснування\nСвітової організації торгівлі 1994 року ( 995_342 ).\nМіністерство оборони України, враховуючи особливості цієї\nсфери, визначає порядок застосування стандартів для задоволення\nпотреб оборони України відповідно до покладених на нього функцій.\n( Стаття 10 в редакції Закону N 3164-IV ( 3164-15 ) від\n01.12.2005 )\nСтаття 11. Нормативні документи із стандартизації\nі застосування стандартів\nЗалежно від рівня органу, який приймає чи схвалює нормативні\nдокументи із стандартизації, вони поділяються на:\nнаціональні стандарти, правила усталеної практики та\nкласифікатори, прийняті чи схвалені центральним органом виконавчої\nвлади, що забезпечує формування державної політики у сфері\nстандартизації, а також видані ним каталоги та реєстри\nзагальнодержавного застосування;\nстандарти, технічні умови та правила усталеної практики,\nприйняті чи схвалені іншими органами та організаціями, що\nзаймаються питаннями стандартизації, а також видані ними каталоги.\nСтандарти застосовуються безпосередньо чи шляхом посилання на\nних в інших документах.\nСтандарти застосовуються на добровільній основі, за винятком\nвипадків, коли застосування цих стандартів вимагають технічні\nрегламенти.\nСтандарти повинні бути викладені таким чином, щоб їх\nнеможливо було використовувати з метою введення в оману споживачів\nпродукції, якої стосується стандарт, чи надавати перевагу\nвиробнику продукції або продукції залежно від місця її\nвиготовлення.\nПорядок розроблення, перегляду, внесення змін, прийняття та\nопублікування стандартів встановлюється Законом України \"Про\nстандарти, технічні регламенти та процедури оцінки відповідності\"\n( 3164-15 ).\n( Стаття 11 в редакції Закону N 3164-IV ( 3164-15 ) від\n01.12.2005 )\n( Статтю 12 виключено на підставі Закону N 3164-IV\n( 3164-15 ) від 01.12.2005 )\n( Статтю 13 виключено на підставі Закону N 3164-IV\n( 3164-15 ) від 01.12.2005 )"
    },
    {
      "provision_ref": "art14",
      "section": "14",
      "title": "Стаття 14. Знак відповідності національним стандартам",
      "content": "Центральний орган виконавчої влади, що забезпечує формування\nдержавної політики у сфері стандартизації, має право встановлювати\nзнак відповідності продукції національним стандартам.\nНаціональний знак відповідності продукції національним\nстандартам - знак, який засвідчує відповідність позначеної ним\nпродукції всім вимогам стандартів, які поширюються на цю\nпродукцію.\nОпис та правила застосування національного знака\nвідповідності продукції національним стандартам встановлюються\nцентральним органом виконавчої влади, що забезпечує формування\nдержавної політики у сфері стандартизації.\nВідповідність продукції національним стандартам добровільно\nпідтверджується у порядку, встановленому центральним органом\nвиконавчої влади, що забезпечує формування державної політики у\nсфері стандартизації."
    },
    {
      "provision_ref": "art15",
      "section": "15",
      "title": "Стаття 15. Право власності на стандарти",
      "content": "Право власності на національні стандарти, правила усталеної\nпрактики, класифікатори та каталоги належить державі. Від імені\nдержави права власника на ці документи здійснює центральний орган\nвиконавчої влади, що реалізує державну політику у сфері\nстандартизації.\nПраво власності на стандарти, технічні умови та кодекси\nусталеної практики, прийняті чи схвалені іншими органами та\nорганізаціями, що займаються стандартизацією, належить\nорганізаціям, установам, за кошти яких вони створені або яким воно\nпередано в установленому законом порядку.\nСтандарт може розроблятися на продукцію і процес, які є\nоб'єктами стандартизації та одночасно об'єктами інтелектуальної\nабо промислової власності, якщо розробник стандарту отримав дозвіл\nвід власника прав на продукцію або процес у встановленому законом\nпорядку.\nЗабороняється повністю чи частково відтворювати, тиражувати і\nрозповсюджувати як офіційні видання будь-які стандарти, кодекси\nусталеної практики, класифікатори або їх частини без дозволу їх\nвласника чи уповноваженої ним особи, крім випадків, передбачених\nцим Законом.\nУ разі відтворення чи розповсюдження стандарту, правила\nусталеної практики без дозволу їх власника чи уповноваженої ним\nособи орган чи організація, яка прийняла стандарт, не несе\nвідповідальності за невідповідність тексту розповсюджуваного\nдокумента його офіційному тексту чи за наслідки, спричинені\nзастосуванням розповсюдженого документа.\nВласник об'єкта права власності має право на відшкодування\nзбитків, завданих йому недозволеним розповсюдженням стандарту,\nправил усталеної практики, класифікатора та каталогу, відповідно\nдо закону."
    },
    {
      "provision_ref": "art16",
      "section": "16",
      "title": "Стаття 16. Видання та розповсюдження стандартів",
      "content": "Національні стандарти, правила усталеної практики,\nкласифікатори та каталоги оприлюднюються, видаються та\nрозповсюджуються центральним органом виконавчої влади, що\nзабезпечує формування державної політики у сфері стандартизації.\nВидання та розповсюдження документів відповідних міжнародних\nі регіональних організацій, членом яких є Україна, здійснюються\nцентральним органом виконавчої влади, що забезпечує формування\nдержавної політики у сфері стандартизації, іншими органами та\nорганізаціями з питань стандартизації відповідно до положень про\nних.\nДля надання інформації заінтересованим сторонам центральний\nорган виконавчої влади, що забезпечує формування державної\nполітики у сфері стандартизації, функціонує як Національний\nінформаційний центр міжнародної інформаційної мережі (ISONET) та\nведе каталог національних стандартів.\nОргани та організації, які розробляють та приймають\nстандарти, що можуть створювати бар'єри для торгівлі, надають\nкопії проектів і прийнятих стандартів центральному органу\nвиконавчої влади, що забезпечує формування державної політики у\nсфері стандартизації, який надає цю інформацію заінтересованим\nсторонам через Національний інформаційний центр міжнародної\nінформаційної мережі (ISONET).\nІнформаційні послуги надаються шляхом опублікування офіційних\nтекстів стандартів, інформаційних та довідкових видань, а також їх\nрозповсюдження інформаційними мережами в порядку ініціативи та на\nзамовлення.\n( Розділ IV в редакції Закону N 3164-IV ( 3164-15 ) від\n01.12.2005 )"
    },
    {
      "provision_ref": "art17",
      "section": "17",
      "title": "Стаття 17. Міжнародне співробітництво у сфері стандартизації",
      "content": "центральний орган виконавчої влади, що забезпечує формування\nдержавної політики у сфері стандартизації, відповідно до закону\nпредставляє інтереси України в міжнародних організаціях із\nстандартизації, вживає заходів щодо адаптації законодавства\nУкраїни у сфері стандартизації до законодавства Європейського\nСоюзу, здійснює співробітництво в цій сфері з відповідними\nорганами інших країн, приймає рішення про приєднання до\nміжнародних (регіональних) систем стандартизації, укладає договори\nпро співробітництво та здійснення робіт у сфері стандартизації.\nЯкщо міжнародним договором, згода на обов'язковість якого\nнадана Верховною Радою України, встановлено інші норми, ніж ті, що\nпередбачені цим Законом, то застосовуються норми міжнародного\nдоговору."
    },
    {
      "provision_ref": "art18",
      "section": "18",
      "title": "Стаття 18. Джерела фінансування",
      "content": "Роботи із стандартизації фінансуються замовниками цих робіт.\nДжерелами фінансування є:\nкошти Державного бюджету України;\nкошти, передбачені на виконання програм і проектів;\nкошти суб'єктів господарювання;\nкредити банків;\nінші кошти, передбачені законом.\nВитрати підприємств, пов'язані з розробленням стандартів,\nвідносяться до витрат на науково-технічне забезпечення їх\nгосподарської діяльності.\nВитрати на роботи із стандартизації бюджетних установ та\nорганізацій відшкодовуються за рахунок коштів, передбачених на їх\nутримання.\nЗамовниками робіт із стандартизації за кошти Державного\nбюджету України є центральні органи виконавчої влади, на які\nзаконодавством покладено відповідальність за технічне регулювання\nу визначених сферах діяльності.\nЗамовлення робіт із стандартизації за кошти Державного\nбюджету України, в тому числі на державне оборонне замовлення,\nздійснюється відповідно до Закону України \"Про здійснення\nдержавних закупівель\" ( 2289-17 ).\nСтаття 19. Використання коштів, одержаних від реалізації\nстандартів\nКошти, одержані від реалізації національних, регіональних і\nміжнародних стандартів, спрямовуються виключно на виконання робіт\nіз стандартизації, розвиток науково-технічної бази.\n1. Цей Закон набирає чинності з дня його опублікування.\n2. Кабінету Міністрів України протягом одного року з дня\nнабрання чинності цим Законом:\nвнести до Верховної Ради України законопроекти щодо\nприведення законодавчих актів у відповідність із цим Законом;\nприйняти нормативно-правові акти, що випливають з цього\nЗакону;\nзабезпечити приведення своїх нормативно-правових актів, а\nтакож нормативно-правових актів міністерств та інших центральних\nорганів виконавчої влади у відповідність з нормами цього Закону;\nвизначити порядок та терміни дії галузевих стандартів та\nприрівняних до них інших нормативних документів колишнього СРСР.\n3. Державні та інші стандарти є чинними до припинення їх дії\nабо до прийняття відповідних стандартів згідно з вимогами цього\nЗакону.\n4. Вимоги державних та інших стандартів, обов'язкові до\nвиконання, є чинними до прийняття відповідних технічних\nрегламентів та інших нормативно-правових актів, які регулюють ці\nпитання.\n5. До приведення законодавства у відповідність з цим Законом\nзаконодавчі та інші нормативно-правові акти застосовуються в\nчастині, що не суперечить цьому Закону."
    }
  ],
  "definitions": []
}