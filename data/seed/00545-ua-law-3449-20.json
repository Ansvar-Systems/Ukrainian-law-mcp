{
  "id": "ua-law-3449-20",
  "type": "statute",
  "title": "Закон України (3449-20)",
  "title_en": "",
  "short_name": "3449-20",
  "status": "in_force",
  "issued_date": "2023-11-08",
  "url": "https://zakon.rada.gov.ua/laws/show/3449-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо вдосконалення порядку відкриття та оформлення спадщини\n\n(Відомості Верховної Ради (ВВР), 2023, № 96, ст.388)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про нотаріат\" (Відомості Верховної Ради України, 1993 р., № 39, ст. 383 із наступними змінами):\n\n1) у статті 13 -1 :\n\nчастину третю викласти в такій редакції:\n\n\"Нотаріус не вправі здійснювати нотаріальну діяльність за межами свого нотаріального округу, крім заміщення інших нотаріусів у випадках, передбачених цим Законом\";\n\nчастину четверту виключити;\n\n2) статтю 66 викласти в такій редакції:\n\n\" Стаття 66. Свідоцтво про право на спадщину та строки його видачі\n\nНа майно, що переходить у порядку спадкування до спадкоємців або держави, нотаріусом або в сільських населених пунктах - посадовою особою органу місцевого самоврядування, яка вчиняє нотаріальні дії, видається свідоцтво про право на спадщину.\n\nСвідоцтво про право на спадщину видається за місцем відкриття спадщини, крім випадків, встановлених Цивільним кодексом України .\n\nВидача свідоцтва провадиться у строки, встановлені цивільним законодавством України\";\n\n3) частину десяту статті 67 викласти в такій редакції:\n\n\"Свідоцтво про право на спадщину видається після спливу строку для прийняття спадщини\";\n\n4) частину третю статті 71 викласти в такій редакції:\n\n\"Свідоцтво про право власності на частку в спільному майні подружжя у разі смерті одного з них видається нотаріусом за місцем відкриття спадщини, крім випадків, встановлених Цивільним кодексом України \".\n\n2. Статтю 11 -1 Закону України \"Про забезпечення прав і свобод громадян та правовий режим на тимчасово окупованій території України\" (Відомості Верховної Ради України, 2014 р., № 26, ст. 892; 2015 р., № 16, ст. 112; 2021 р., № 45, ст. 361; із змінами, внесеними Законом України від 15 березня 2022 року № 2138-IX) викласти в такій редакції:\n\n\" Стаття 11 -1 . Забезпечення реалізації права на спадкування\n\n1. Особливості реалізації права на спадкування щодо тимчасово окупованої території, передбаченої частиною першою статті 3 цього Закону, регулюються Цивільним кодексом України \".\n\n3. Статтю 9 -1 Закону України \"Про тимчасові заходи на період проведення антитерористичної операції\" (Відомості Верховної Ради України, 2014 р., № 44, ст. 2040; 2015 р., № 16, ст. 112) викласти в такій редакції:\n\n\" Стаття 9 -1 . Забезпечення реалізації права на спадкування\n\nОсобливості реалізації права на спадкування щодо населених пунктів, на території яких органи державної влади тимчасово не здійснюють або здійснюють не в повному обсязі свої повноваження, регулюються Цивільним кодексом України \".\n\nII. Прикінцеві положення\n\n1. Цей Закон набирає чинності одночасно з набранням чинності Законом України \"Про внесення змін до Цивільного кодексу України щодо вдосконалення порядку відкриття та оформлення спадщини\", але не раніше дня, наступного за днем опублікування цього Закону.\n\n2. Кабінету Міністрів України протягом 30 днів з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n8 листопада 2023 року\n\n№ 3449-IX\n\nПро внесення змін до деяких законів України щодо вдосконалення порядку відкриття та оформлення спадщини\nЗакон України від 08.11.2023 № 3449-IX\n\nПрийняття від 08.11.2023\nПостійна адреса:\nhttps://zakon.rada.gov.ua/go/3449-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}