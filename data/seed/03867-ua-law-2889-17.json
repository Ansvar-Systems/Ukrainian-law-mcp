{
  "id": "ua-law-2889-17",
  "type": "statute",
  "title": "Закон України (2889-17)",
  "title_en": "",
  "short_name": "2889-17",
  "status": "in_force",
  "issued_date": "2010-12-23",
  "url": "https://zakon.rada.gov.ua/laws/show/2889-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 1697-VII ( 1697-18 ) від 14.10.2014, ВВР,\n2015, N 2-3, ст.12 }\nПро внесення змін до Закону України \"Про прокуратуру\" щодо затвердження тексту Присяги працівника прокуратури\n( Відомості Верховної Ради України (ВВР), 2011, N 30, ст.279 )\n\nВерховна Рада України п о с т а н о в л я є :\nI. Внести до Закону України \"Про прокуратуру\" ( 1789-12 )\n(Відомості Верховної Ради України, 1991 р., N 53, ст. 793 із\nнаступними змінами) такі зміни:\n1. Частину другу статті 46 замінити двома частинами такого\nзмісту:\n\"Особи, вперше призначені на посади помічників прокурорів,\nпрокурорів управлінь, відділів, слідчих прокуратури, приймають\n\"Присягу працівника прокуратури\" такого змісту:\n\"Я, (прізвище, ім'я, по батькові) вступаючи на службу в\nпрокуратуру, присвячую свою діяльність служінню Українському\nнародові і Українській державі та урочисто присягаю:\nнеухильно додержуватися Конституції ( 254к/96-ВР ), законів\nта міжнародних зобов'язань України;\nсумлінним виконанням своїх службових обов'язків сприяти\nутвердженню верховенства права, законності та правопорядку;\nзахищати права і свободи людини та громадянина, інтереси\nсуспільства і держави;\nпостійно вдосконалювати свою професійну майстерність, бути\nпринциповим, чесно, сумлінно і неупереджено виконувати свої\nобов'язки, з гідністю нести високе звання працівника прокуратури.\nУсвідомлюю, що порушення присяги несумісне з подальшим\nперебуванням в органах прокуратури\".\nПрокурор і слідчий підписують текст прийнятої Присяги, яка\nдодається до особової справи. Про прийняття Присяги вноситься\nзапис у трудову книжку. Процедура прийняття Присяги визначається\nГенеральним прокурором України\".\nУ зв'язку з цим частини третю-шосту вважати відповідно\nчастинами четвертою-сьомою.\n2. Доповнити статтею 46-2 такого змісту:\n\" Стаття 46-2. Підстави для звільнення працівників\nпрокуратури\nПрокурори і слідчі можуть бути звільнені з роботи на\nзагальних підставах, передбачених законодавством про працю.\nПрокурори і слідчі можуть бути звільнені з органів\nпрокуратури, у тому числі з позбавленням класного чину, також у\nтаких випадках:\n1) недотримання пов'язаних із проходженням служби в органах\nпрокуратури вимог, передбачених частиною шостою статті 46 цього\nЗакону, та інших вимог і обмежень, які встановлюються законом;\n2) порушення \"Присяги працівника прокуратури\" чи відмови від\nїї прийняття;\n3) набрання законної сили обвинувальним вироком щодо них;\n4) за результатами атестації у разі невідповідності\nпрацівника займаній посаді;\n5) припинення громадянства України;\n6) притягнення до відповідальності згідно з Дисциплінарним\nстатутом прокуратури України ( 1796-12 )\".\nII. Прикінцеві положення\n1. Цей Закон набирає чинності з дня його опублікування.\n2. Всі прокурорсько-слідчі працівники органів прокуратури\nУкраїни в місячний термін з дня опублікування цього Закону\nприймають \"Присягу працівника прокуратури\".\n\nПрезидент України В.ЯНУКОВИЧ\n\nм. Київ, 23 грудня 2010 року\nN 2889-VI\n\nПро внесення змін до Закону України \"Про прокуратуру\" щодо затвердження тексту Присяги працівника прокуратури\nЗакон України від 23.12.2010 № 2889-VI\n\nВтрата чинності від 15.07.2015 , підстава — 1697-VII\nПостійна адреса:\nhttps://zakon.rada.gov.ua/go/2889-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}