{
  "id": "ua-law-1276-14",
  "type": "statute",
  "title": "Закон України (1276-14)",
  "title_en": "",
  "short_name": "1276-14",
  "status": "in_force",
  "issued_date": "1999-12-03",
  "url": "https://zakon.rada.gov.ua/laws/show/1276-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються в такому значенні:\nтериторія пріоритетного розвитку - територія, на якій\nсклалися несприятливі соціально-економічні та екологічні умови і\nна якій запроваджується спеціальний режим інвестиційної діяльності\nдля створення нових робочих місць;\n( Абзац третій частини першої статті 1 виключено на підставі\nЗакону N 2505-IV ( 2505-15 ) від 25.03.2005 )\nреструктуризація підприємства - здійснення\nорганізаційно-економічних, правових, технічних заходів,\nспрямованих на зміну структури підприємства, його управління,\nформи власності, організаційно-правової форми, з метою фінансового\nоздоровлення підприємства, збільшення обсягів випуску\nконкурентоспроможної продукції, підвищення ефективності\nвиробництва;\nреконструкція підприємства - переобладнання існуючих\nвиробничих потужностей, пов'язане з удосконаленням виробництва і\nпідвищенням його техніко-економічного рівня на основі\nнауково-технічних досягнень, що здійснюється за комплексним\nпроектом реконструкції підприємства з метою збільшення виробничих\nпотужностей, поліпшення якості та зміни номенклатури продукції,\nполіпшення умов праці та охорони навколишнього природного\nсередовища;\nперепрофілювання підприємства - зміна технології виробничого\nпроцесу для випуску нової продукції (виконання робіт, надання\nпослуг).\nСтаття 2. Мета запровадження спеціального режиму\nінвестиційної діяльності\nСпеціальний режим інвестиційної діяльності на територіях\nпріоритетного розвитку в Житомирській області запроваджується з\nметою залучення інвестицій у пріоритетні галузі виробництва для\nзбереження існуючих та створення нових робочих місць, впровадження\nнових технологій, розвитку зовнішньоекономічних зв'язків,\nзбільшення обсягів високоякісних товарів та послуг, створення\nсучасної виробничої, транспортної та ринкової інфраструктури,\nефективного використання природних ресурсів, відновлення\nрадіаційно забруднених земель, впровадження передових\nсільськогосподарських технологій.\nСтаття 3. Запровадження спеціального режиму інвестиційної\nдіяльності\n1. Спеціальний режим інвестиційної діяльності запроваджується\nна територіях пріоритетного розвитку з 1 січня 2000 року і діє\nпротягом 30 років при реалізації в порядку, визначеному цим\nЗаконом, інвестиційних проектів у пріоритетних видах економічної\nдіяльності (далі - інвестиційні проекти), перелік яких\nвизначається Кабінетом Міністрів України.\n2. До територій пріоритетного розвитку належать у своїх\nадміністративно-територіальних межах міста Бердичів, Коростень,\nНовоград-Волинський, а також Коростенський, Новоград-Волинський,\nЛугинський, Народицький, Овруцький, Олевський, Малинський,\nЄмільчинський, Володарсько-Волинський райони.\n3. Спеціальний режим інвестиційної діяльності застосовується\nдо суб'єктів підприємницької діяльності, які реалізують в порядку,\nвизначеному цим Законом, інвестиційний проект вартістю,\nеквівалентною не менше:\n200 тис. доларів США - у сільському господарстві, харчовій\nпромисловості, текстильній промисловості, обробленні деревини та\nвиробництві виробів з деревини, целюлозно-паперовій промисловості,\nвиробництві меблів, виробництві готового одягу та хутра, охороні\nздоров'я, освіті;\n300 тис. доларів США - у будівництві;\n500 тис. доларів США - у добувній промисловості, хімічному\nвиробництві, виробництві виробів з мінеральних матеріалів,\nвиробництві машин та устаткування, транспорті.\nПочатком реалізації інвестиційного проекту є дата фактичного\nвнесення інвестиції.\nСтаття 4. Особливості дії законодавства України на\nтериторіях пріоритетного розвитку\n1. Законодавство України на територіях пріоритетного розвитку\nдіє в межах Конституції України ( 254к/96-ВР ) з урахуванням\nособливостей, передбачених цим Законом.\n2. Органи виконавчої влади на територіях пріоритетного\nрозвитку діють в межах повноважень, що передбачені Конституцією та\nзаконами України, з урахуванням особливостей, передбачених цим\nЗаконом.\nСтаття 5. Органи управління територіями пріоритетного\nрозвитку\nОрганами управління територіями пріоритетного розвитку є:\nРада з питань територій пріоритетного розвитку;\nоргани місцевого самоврядування.\nСтаття 6. Повноваження органів місцевого самоврядування щодо\nуправління територіями пріоритетного розвитку\n1. Органи місцевого самоврядування територій, на яких\nзапроваджується спеціальний режим інвестиційної діяльності,\nздійснюють свої повноваження відповідно до Конституції та законів\nУкраїни з урахуванням особливостей, визначених цим Законом.\n2. Крім того, до повноважень органу місцевого самоврядування\nтакож належить укладення договору (контракту) з суб'єктом\nпідприємницької діяльності щодо умов реалізації інвестиційного\nпроекту, затвердженого Радою з питань територій пріоритетного\nрозвитку, у встановленому цим Законом порядку.\nСтаття 7. Повноваження Ради з питань територій пріоритетного\nрозвитку\n1. Рада з питань територій пріоритетного розвитку (далі -\nРада) є спеціально уповноваженим органом управління спеціальним\nрежимом інвестиційної діяльності, що запроваджується відповідно до\nцього Закону на територіях пріоритетного розвитку в Житомирській\nобласті.\nРада створюється Житомирською обласною радою за поданням\nЖитомирської обласної державної адміністрації.\n2. До повноважень Ради належать:\nрозроблення та забезпечення реалізації стратегії та поточних\nпрограм розвитку територій пріоритетного розвитку;\nрозгляд і затвердження інвестиційних проектів у порядку,\nвстановленому Кабінетом Міністрів України;\nвидача свідоцтва про затвердження інвестиційного проекту;\nздійснення в межах своїх повноважень згідно з цим Законом\nвідповідного контролю за реалізацією інвестиційних проектів\nсуб'єктами підприємницької діяльності на територіях пріоритетного\nрозвитку;\nпідготовка відповідним органам місцевого самоврядування\nпропозицій щодо встановлення ставок орендної плати, плати за\nкомунальні послуги, тарифів та інших платежів;\nорганізація підготовки та перепідготовки кадрів;\nрегулювання залучення до роботи на територіях пріоритетного\nрозвитку іноземних працівників;\nприйняття у межах своєї компетенції рішень, обов'язкових до\nвиконання на територіях пріоритетного розвитку при реалізації\nінвестиційних проектів;\nрозгляд у досудовому порядку спорів, що виникають між\nорганами місцевого самоврядування та суб'єктами підприємницької\nдіяльності при реалізації інвестиційних проектів;\nнадання Міністерству фінансів України та Міністерству\nекономіки України інформації щодо наслідків запровадження\nспеціального режиму інвестиційної діяльності;\nреалізація інших повноважень, передбачених цим Законом.\nСтаття 8. Умови провадження підприємницької діяльності на\nтериторіях пріоритетного розвитку\n1. На територіях пріоритетного розвитку можуть провадитися\nвсі види підприємницької діяльності, за винятком заборонених\nзаконами України.\n2. Спеціальний правовий режим підприємницької діяльності,\nвстановлений на територіях пріоритетного розвитку, поширюється на\nсуб'єктів підприємницької діяльності виключно під час реалізації\nними на цих територіях інвестиційних проектів, затверджених у\nвстановленому цим Законом порядку.\n3. Затвердження Радою інвестиційного проекту та видача\nсвідоцтва про його затвердження є підставою для укладення\nвідповідним органом місцевого самоврядування договору (контракту)\nз суб'єктом підприємницької діяльності щодо умов реалізації\nінвестиційного проекту, укладення договорів оренди землі,\nприміщень тощо. Порядок укладення договору (контракту)\nвизначається Житомирською обласною радою.\n4. У разі невиконання або неналежного виконання суб'єктом\nпідприємницької діяльності умов договору (контракту), укладеного з\nорганом місцевого самоврядування, такий суб'єкт підприємницької\nдіяльності несе майнову та іншу відповідальність, передбачену\nзаконодавством України та відповідним договором (контрактом).\n5. У разі порушення суб'єктом підприємницької діяльності\nзаконодавства України, установчих документів, договору (контракту)\nз органом місцевого самоврядування щодо умов реалізації\nзатвердженого у встановленому цим Законом порядку інвестиційного\nпроекту Рада може скасувати рішення про затвердження\nінвестиційного проекту та внести пропозиції органу місцевого\nсамоврядування про розірвання у встановленому законодавством\nпорядку договору (контракту), укладеного з суб'єктом\nпідприємницької діяльності.\n6. У разі порушення суб'єктом підприємницької діяльності\nзаконодавства України, установчих документів, договору (контракту)\nз органом місцевого самоврядування щодо умов реалізації\nзатвердженого у встановленому цим Законом порядку інвестиційного\nпроекту орган місцевого самоврядування може прийняти рішення про\nрозірвання у встановленому законодавством порядку укладеного з ним\nдоговору (контракту), а також внести пропозиції Раді про\nскасування рішення про затвердження інвестиційного проекту.\n7. Рішення Ради про скасування рішення про затвердження\nінвестиційного проекту та рішення органу місцевого самоврядування\nпро розірвання договору (контракту), укладеного з суб'єктом\nпідприємницької діяльності, можуть бути оскаржені в судовому\nпорядку.\n( Статтю 9 виключено на підставі Закону N 2505-IV ( 2505-15 )\nвід 25.03.2005 )\n( Статтю 10 виключено на підставі Закону N 2505-IV\n( 2505-15 ) від 25.03.2005 )"
    },
    {
      "provision_ref": "art11",
      "section": "11",
      "title": "Стаття 11. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nу місячний строк визначити перелік видів економічної\nдіяльності, які є пріоритетними для реалізації інвестиційних\nпроектів на територіях пріоритетного розвитку в Житомирській\nобласті;\nу місячний строк внести пропозиції щодо приведення\nзаконодавчих актів України у відповідність із цим Законом;\nу місячний строк привести свої нормативно-правові акти у\nвідповідність із цим Законом;\nзабезпечити в межах своїх повноважень видання\nнормативно-правових актів, передбачених цим Законом.\n3. У зв'язку з набранням чинності цим Законом припиняється\nвідповідно до пункту 4 розділу XV \"Перехідні положення\"\nКонституції України ( 254к/96-ВР ) дія Указу Президента України\nвід 27 червня 1999 року N 732/99 \"Про спеціальний режим\nінвестиційної діяльності на територіях пріоритетного розвитку в\nЖитомирській області\"."
    }
  ],
  "definitions": []
}