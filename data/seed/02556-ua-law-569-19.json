{
  "id": "ua-law-569-19",
  "type": "statute",
  "title": "Закон України (569-19)",
  "title_en": "",
  "short_name": "569-19",
  "status": "in_force",
  "issued_date": "2015-07-01",
  "url": "https://zakon.rada.gov.ua/laws/show/569-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України та деяких законів України щодо застосування реєстраторів розрахункових операцій\n\n(Відомості Верховної Ради (ВВР), 2015, № 33, ст.327)\n\n{Із змінами, внесеними згідно із Законом\n\n№ 1591-IX від 30.06.2021 }\n\nВерховна Рада України постановляє:\n\nI. Пункт 296.10 статті 296 Податкового кодексу України (Відомості Верховної Ради України, 2011 р., №№ 13-17, ст.112) викласти в такій редакції:\n\n\"296.10. Реєстратори розрахункових операцій не застосовуються платниками єдиного податку:\n\nпершої групи;\n\nдругої і третьої груп (фізичні особи - підприємці) незалежно від обраного виду діяльності, обсяг доходу яких протягом календарного року не перевищує 1000000 гривень. У разі перевищення в календарному році обсягу доходу понад 1000000 гривень застосування реєстратора розрахункових операцій для такого платника єдиного податку є обов’язковим. Застосування реєстратора розрахункових операцій розпочинається з першого числа першого місяця кварталу, наступного за виникненням такого перевищення, та продовжується у всіх наступних податкових періодах протягом дії свідоцтва платника єдиного податку\".\n\nII. Прикінцеві положення\n\n1. Цей Закон набирає чинності з дня його опублікування.\n\n2. Внести зміни до таких законів України:\n\n1) у Законі України \"Про застосування реєстраторів розрахункових операцій у сфері торгівлі, громадського харчування та послуг\" (Відомості Верховної Ради України, 2000 р., № 38, ст. 315 із наступними змінами):\n\nа) у статті 2:\n\nв абзаці третьому:\n\nперше речення доповнити словами \"операцій з приймання готівки для подальшого переказу\";\n\nу другому реченні слова \"електронний контрольно-касовий реєстратор\" замінити словами \"електронний контрольно-касовий реєстратор, вбудований електронний контрольно-касовий реєстратор\";\n\nпісля абзацу сьомого доповнити двома абзацами такого змісту:\n\n\"вбудований електронний контрольно-касовий реєстратор - реєстратор розрахункових операцій, призначений для забезпечення реалізації фіскальних функцій у складі програмно-технічного комплексу самообслуговування, автоматів з продажу товарів (послуг) тощо;\n\nпрограмно-технічний комплекс самообслуговування - у значенні, наведеному в Законі України \"Про платіжні системи та переказ коштів в Україні\".\n\nУ зв’язку з цим абзаци восьмий - двадцять сьомий вважати відповідно абзацами десятим - двадцять дев’ятим;\n\nабзац п’ятнадцятий викласти в такій редакції:\n\n\"постачальник - суб’єкт господарювання, який є виробником або за договором з виробником організовує продаж, передачу в оренду, лізинг, технічне обслуговування і ремонт реєстраторів розрахункових операцій\";\n\nб) у статті 3:\n\nу пункті 9 слова \"і забезпечувати їх зберігання в книгах обліку розрахункових операцій\" виключити;\n\nпункт 12 викласти в такій редакції:\n\n\"12) вести в порядку, встановленому законодавством, облік товарних запасів на складах та/або за місцем їх реалізації, здійснювати продаж лише тих товарів (послуг), що відображені в такому обліку.\n\nТакі вимоги не поширюються на фізичних осіб - підприємців, які є платниками єдиного податку та не зареєстровані платниками податку на додану вартість\";\n\nпункт 13 доповнити реченням такого змісту: \"Такі вимоги не поширюються на фізичних осіб - підприємців, які є платниками єдиного податку та не зареєстровані платниками податку на додану вартість\";\n\nпункт 14 викласти в такій редакції:\n\n\"14) вводити в експлуатацію, проводити технічне обслуговування без порушення раніше здійсненого належним чином опломбування реєстратора розрахункових операцій, ремонтувати реєстратори розрахункових операцій через центри сервісного обслуговування в порядку, встановленому Кабінетом Міністрів України\";\n\nдоповнити пунктом 16 такого змісту:\n\n\"16) у разі виявлення несправностей реєстратора розрахункових операцій, а також пошкодження засобів контролю протягом робочого дня, в якому виявлено несправності чи пошкодження, письмово або засобами електронного зв’язку в довільній формі повідомити центр сервісного обслуговування, а також протягом двох робочих днів після дня виявлення несправностей чи пошкодження письмово або засобами електронного зв’язку в довільній формі повідомити про це контролюючий орган, у якому суб’єкт господарювання зареєстрований платником податків\";\n\nв) пункт 8 статті 4 викласти в такій редакції:\n\n\"8) проводити технічне обслуговування без порушення раніше здійсненого належним чином опломбування реєстратора розрахункових операцій, ремонтувати реєстратори розрахункових операцій через центри сервісного обслуговування в порядку, встановленому Кабінетом Міністрів України\";\n\nг) у частині першій статті 5 слова і цифри \"але не більше 72 годин (7 робочих днів)\" замінити словами і цифрою \"не більше 7 робочих днів\";\n\nґ) статтю 6 виключити;\n\nд) пункт 2 статті 9 викласти в такій редакції:\n\n\"2) при виконанні банківських операцій, крім:\n\nоперацій з купівлі-продажу іноземної валюти, якщо такі операції виконуються не в касах уповноважених банків;\n\nоперацій комерційних агентів банків та небанківських фінансових установ з приймання готівки для подальшого її переказу з використанням програмно-технічних комплексів самообслуговування, за винятком програмно-технічних комплексів самообслуговування, що дають змогу користувачеві здійснювати виключно операції з отримання коштів\";\n\nе) статтю 12 після частини другої доповнити новою частиною такого змісту:\n\n\"Не підлягають виключенню з Державного реєстру моделі реєстраторів розрахункових операцій, що раніше пройшли первинну реєстрацію та використовуються суб’єктом господарювання, до закінчення строку їх служби (строку, протягом якого виробник (постачальник) гарантує працездатність таких реєстраторів, у тому числі комплектувальних виробів та їх складових частин, збереження інформації у фіскальній пам’яті, за умови дотримання користувачем вимог експлуатаційних документів). Строк між первинною реєстрацією реєстраторів розрахункових операцій та датою їх виключення з Державного реєстру не повинен бути меншим семи років. У разі зміни законодавчих вимог до використання реєстратора розрахункових операцій виробник (постачальник) зобов’язаний, за наявності технічних можливостей, здійснити доопрацювання реєстратора розрахункових операцій\".\n\nУ зв’язку з цим частину третю вважати частиною четвертою;\n\nє) у статті 13:\n\nчастину другу виключити;\n\nу частині четвертій слова \"власні\" та \"власних\" виключити;\n\nж) у статті 14:\n\nпункт 1 доповнити словами \"затвердженого Кабінетом Міністрів України\";\n\nу пункті 2 цифри і слово \"72 годин\" замінити цифрою і словами \"7 робочих днів\";\n\nдоповнити пунктом 4 такого змісту:\n\n\"4) у разі незабезпечення гарантійного ремонту реєстратора розрахункових операцій не пізніше сьомого робочого дня з дня прийняття в ремонт реєстратора розрахункових операцій ввести в експлуатацію належним чином зареєстрований на суб’єкта господарювання резервний реєстратор розрахункових операцій\";\n\nз) у статті 17:\n\nу пункті 1:\n\nв абзаці першому слова \"невідповідності суми готівкових коштів на місці проведення розрахунків сумі коштів, зазначеній у денному звіті, а в разі використання розрахункової книжки - загальній сумі продажу за розрахунковими квитанціями, виданими з початку робочого дня\" замінити словами \"невідповідності у юридичних осіб на місці проведення розрахунків суми готівкових коштів сумі коштів, зазначеній у денному звіті, більше ніж на 10 відсотків розміру мінімальної заробітної плати, встановленої законом на 1 січня податкового (звітного) року, а в разі використання юридичною особою розрахункової книжки - загальній сумі продажу за розрахунковими квитанціями, виданими з початку робочого дня\";\n\nв абзаці третьому слова \"вчинене вдруге\" замінити словами \"за кожне наступне вчинене порушення\";\n\nабзац четвертий виключити;\n\nпункт 4 виключити;\n\nу пункті 5 слова \"або не збережено контрольну стрічку протягом трьох років\" виключити;\n\nи) доповнити статтею 17 -1 такого змісту:\n\n\" Стаття 17 -1 . За порушення вимог цього Закону до центрів сервісного обслуговування, що забезпечують гарантійний ремонт реєстраторів розрахункових операцій, за рішенням контролюючого органу, який здійснює фактичні перевірки суб’єктів господарювання відповідно до Податкового кодексу України , застосовуються фінансові санкції у таких розмірах:\n\nу разі незабезпечення гарантійного ремонту реєстратора розрахункових операцій у строки, встановлені цим Законом, та невведення в експлуатацію належним чином зареєстрованого на суб’єкта господарювання резервного реєстратора розрахункових операцій - у розмірі п’яти мінімальних заробітних плат, встановлених законом на 1 січня податкового (звітного) року\";\n\nі) статтю 20 доповнити реченням такого змісту: \"Такі вимоги не поширюються на фізичних осіб - підприємців, які є платниками єдиного податку та не зареєстровані платниками податку на додану вартість\";\n\nї) пункт 9 розділу II \"Прикінцеві положення\" викласти в такій редакції:\n\n\"9. Тимчасово звільняються від санкцій за порушення вимог цього Закону:\n\nсуб’єкти господарювання при наданні послуг у разі проведення розрахунків у касах з оформленням прибуткових і видаткових касових ордерів та видачею відповідних квитанцій, підписаних і завірених печаткою у встановленому порядку; при продажу товарів у системах електронної торгівлі (комерції) - до 1 липня 2015 року.\n\nПри цьому санкції за порушення вимог цього Закону у період з 1 липня 2015 року до 1 січня 2016 року не застосовуються до суб’єктів господарювання, які до 1 серпня 2015 року уклали договори на постачання реєстраторів розрахункових операцій, включених до Державного реєстру реєстраторів розрахункових операцій, і ввели в експлуатацію такі реєстратори в порядку, встановленому цим Законом, до 1 січня 2016 року;\n\nсуб’єкти господарювання при виконанні операцій з купівлі-продажу іноземної валюти у разі, якщо ці операції виконуються не в касах уповноважених банків, операцій комерційних агентів банків та небанківських фінансових установ з приймання готівки для подальшого її переказу з використанням програмно-технічних комплексів самообслуговування - до 1 січня 2016 року\".\n\n{Підпункт 2 пункту 2 розділу II втратив чинність на підставі Закону № 1591-IX від 30.06.2021 }\n\n3. Кабінету Міністрів України:\n\n1) у двомісячний строк з дня набрання чинності цим Законом:\n\nрозробити вимоги щодо реалізації фіскальних функцій реєстраторів розрахункових операцій, що застосовуються для обліку операцій з приймання та переказу готівкових коштів через програмно-технічні комплекси самообслуговування;\n\nрозробити вимоги щодо реалізації фіскальних функцій реєстраторів розрахункових операцій, що застосовуються для обліку та реєстрації операцій з купівлі-продажу іноземної валюти;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\n2) до 1 вересня 2015 року затвердити Порядок здійснення органами доходів і зборів контролю за досягненням платниками єдиного податку другої і третьої груп (фізичними особами - підприємцями) обсягу доходу відповідно до пункту 296.10 статті 296 Податкового кодексу України.\n\n4. Національному банку України у двомісячний строк з дня набрання чинності цим Законом привести свої нормативно-правові акти у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n1 липня 2015 року\n\n№ 569-VIII\n\nПро внесення змін до Податкового кодексу України та деяких законів України щодо застосування реєстраторів розрахункових операцій\nЗакон України від 01.07.2015 № 569-VIII\n\nРедакція від 01.08.2022 , підстава — 1591-IX\nПостійна адреса:\nhttps://zakon.rada.gov.ua/go/569-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}