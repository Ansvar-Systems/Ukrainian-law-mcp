{
  "id": "ua-law-1443-17",
  "type": "statute",
  "title": "Закон України (1443-17)",
  "title_en": "",
  "short_name": "1443-17",
  "status": "in_force",
  "issued_date": "2009-06-04",
  "url": "https://zakon.rada.gov.ua/laws/show/1443-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо збереження родючості ґрунтів\n( Відомості Верховної Ради України (ВВР), 2009, N 47-48,\nст.719 )\n{ Із змінами, внесеними згідно із Законами\nN 2290-VI ( 2290-17 ) від 01.06.2010, ВВР, 2010, N 34, ст.480\nN 4173-VI ( 4173-17 ) від 20.12.2011, ВВР, 2012, N 29, ст.337 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Статтю 55 Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) викласти в такій\nредакції:\n\" Стаття 55. Порушення правил землеустрою\nВідхилення від затверджених в установленому порядку проектів\nземлеустрою -\nтягне за собою накладення штрафу на громадян від п'яти до\nдвадцяти неоподатковуваних мінімумів доходів громадян і на\nпосадових осіб - від п'ятнадцяти до тридцяти неоподатковуваних\nмінімумів доходів громадян.\nВикористання земельних ділянок сільськогосподарського\nпризначення для ведення товарного сільськогосподарського\nвиробництва без затверджених у випадках, визначених законом,\nпроектів землеустрою, що забезпечують еколого-економічне\nобґрунтування сівозміни та впорядкування угідь, -\nтягне за собою накладення штрафу на громадян від п'ятдесяти\nдо ста неоподатковуваних мінімумів доходів громадян і на посадових\nосіб - від трьохсот до п'ятисот неоподатковуваних мінімумів\nдоходів громадян\".\n2. У Земельному кодексі України ( 2768-14 ) (Відомості\nВерховної Ради України, 2002 р., N 3-4, ст. 27):\n1) статтю 22 після частини третьої доповнити новою частиною\nтакого змісту:\n\"4. Земельні ділянки сільськогосподарського призначення для\nведення товарного сільськогосподарського виробництва\nвикористовуються відповідно до розроблених та затверджених в\nустановленому порядку проектів землеустрою, що забезпечують\nеколого-економічне обґрунтування сівозміни та впорядкування угідь\nі передбачають заходи з охорони земель\".\nУ зв'язку з цим частину четверту вважати частиною п'ятою;\n2) частину другу статті 79 доповнити словами \"якщо інше не\nвстановлено законом та не порушує прав інших осіб\";\n3) пункт \"ґ\" частини першої статті 186 викласти в такій\nредакції:\n\"ґ) робочі землевпорядні проекти, пов'язані з упорядкуванням,\nдокорінним поліпшенням та охороною земель, раціональним їх\nвикористанням, після погодження їх у встановленому порядку\nрозглядаються і затверджуються замовниками цих проектів\";\n4) пункт \"і\" частини першої статті 211 викласти в такій\nредакції:\n\"і) відхилення від затверджених в установленому порядку\nпроектів землеустрою; використання земельних ділянок\nсільськогосподарського призначення для ведення товарного\nсільськогосподарського виробництва без затверджених у випадках,\nвизначених законом, проектів землеустрою, що забезпечують\nеколого-економічне обґрунтування сівозміни та впорядкування\nугідь\";\n5) розділ X \"Перехідні положення\" доповнити пунктом 18 такого\nзмісту:\n\"18. На період до 1 січня 2015 року вимоги частини четвертої\nстатті 22 цього Кодексу поширюються лише на тих власників та\nкористувачів, які використовують земельні ділянки\nсільськогосподарського призначення для ведення товарного\nсільськогосподарського виробництва загальною площею більш як 100\nгектарів\".\n3. Статтю 52 Закону України \"Про землеустрій\" ( 858-15 )\n(Відомості Верховної Ради України, 2003 р., N 36, ст. 282)\nдоповнити частиною третьою такого змісту:\n\"Порядок розробки проектів землеустрою, що забезпечують\nеколого-економічне обґрунтування сівозміни та впорядкування угідь,\nвстановлюється Кабінетом Міністрів України\".\n4. У Законі України \"Про охорону земель\" ( 962-15 )\n(Відомості Верховної Ради України, 2003 р., N 39, ст. 349):\n1) частину другу статті 1 після абзацу восьмого доповнити\nновим абзацом такого змісту:\n\"ґрунтовтома - порушення біоенергетичного режиму ґрунтів та\nрізке зниження урожайності сільськогосподарських культур внаслідок\nїх беззмінного вирощування або частого повернення на попереднє\nполе сівозміни, що призводить до погіршення якісного стану\nґрунтів, накопичення у ґрунтах специфічних хвороботворних\nмікроорганізмів та насіння бур'янів\".\nУ зв'язку з цим абзаци дев'ятий - вісімнадцятий вважати\nвідповідно абзацами десятим - дев'ятнадцятим;\n2) частину першу статті 30 після абзацу четвертого доповнити\nновим абзацом такого змісту:\n\"оптимального співвідношення культур у сівозмінах у різних\nприродно-сільськогосподарських регіонах\".\nУ зв'язку з цим абзац п'ятий вважати абзацом шостим;\n3) доповнити статтею 33-1 такого змісту:\n\" Стаття 33-1. Нормативи оптимального співвідношення культур у\nсівозмінах у різних\nприродно-сільськогосподарських регіонах\nНормативи оптимального співвідношення культур у сівозмінах у\nрізних природно-сільськогосподарських регіонах встановлюються для\nдосягнення високих і стабільних урожаїв та запобігання виснаженню\nі втраті родючості ґрунтів внаслідок ґрунтовтоми.\nНормативи оптимального співвідношення культур у сівозмінах\nвизначають структуру посівних площ для різних\nприродно-сільськогосподарських регіонів та перелік установлених\nкультур для вирощування у цих регіонах\".\nII. Прикінцеві положення\n1. Цей Закон набирає чинності через дев'ять місяців з дня\nйого опублікування, крім пункту 1 розділу I цього Закону, який\nнабирає чинності з 1 січня 2013 року. { Пункт 1 розділу II із змінами, внесеними згідно із Законами\nN 2290-VI ( 2290-17 ) від 01.06.2010, N 4173-VI ( 4173-17 ) від\n20.12.2011 }\n2. Кабінету Міністрів України та іншим центральним органам\nвиконавчої влади протягом трьох місяців з дня опублікування цього\nЗакону привести свої нормативно-правові акти у відповідність із\nцим Законом.\n\nПрезидент України В.ЮЩЕНКО\n\nм. Київ, 4 червня 2009 року\nN 1443-VI\n\nПро внесення змін до деяких законодавчих актів України щодо збереження родючості ґрунтів\nЗакон України від 04.06.2009 № 1443-VI\n\nРедакція від 30.12.2011 , підстава — 4173-VI\nПостійна адреса:\nhttps://zakon.rada.gov.ua/go/1443-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}