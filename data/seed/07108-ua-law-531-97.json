{
  "id": "ua-law-531-97",
  "type": "statute",
  "title": "Закон України (531/97-ВР)",
  "title_en": "",
  "short_name": "531/97-ВР",
  "status": "in_force",
  "issued_date": "1997-09-16",
  "url": "https://zakon.rada.gov.ua/laws/show/531/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів та понять",
      "content": "У цьому Законі наведені нижче терміни та поняття вживаються в\nтакому значенні:\nблагодійництво - добровільна безкорислива пожертва фізичних\nта юридичних осіб у поданні набувачам матеріальної, фінансової,\nорганізаційної та іншої благодійної допомоги; специфічними формами\nблагодійництва є меценатство, спонсорство і волонтерська\nдіяльність; { Абзац другий статті 1 із змінами, внесеними згідно\nіз Законом N 3236-VI ( 3236-17 ) від 19.04.2011 }\nблагодійна діяльність - добровільна безкорислива діяльність\nблагодійних організацій, що не передбачає одержання прибутків від\nцієї діяльності; ( Абзац третій статті 1 із змінами, внесеними\nзгідно із Законом N 3091-III ( 3091-14 ) від 07.03.2002 )\nблагодійна організація - недержавна організація, головною\nметою діяльності якої є здійснення благодійної діяльності в\nінтересах суспільства або окремих категорій осіб згідно з цим\nЗаконом;\nблагодійники - фізичні та юридичні особи, які здійснюють\nблагодійництво в інтересах набувачів благодійної допомоги;\nнабувачі благодійної допомоги - фізичні та юридичні особи,\nякі потребують і отримують благодійну допомогу;\nмеценатство - добровільна безкорислива матеріальна,\nфінансова, організаційна та інша підтримка фізичними особами\nнабувачів благодійної допомоги; ( Абзац сьомий статті 1 в редакції\nЗакону N 3091-III ( 3091-14 ) від 07.03.2002 )\nспонсорство - добровільна матеріальна, фінансова,\nорганізаційна та інша підтримка фізичними та юридичними особами\nнабувачів благодійної допомоги з метою популяризації виключно\nсвого імені (найменування), свого знака для товарів і послуг.\n( Абзац восьмий статті 1 в редакції Закону N 3091-III ( 3091-14 )\nвід 07.03.2002 )"
    },
    {
      "provision_ref": "art2",
      "section": "2",
      "title": "Стаття 2. Засади благодійництва та благодійної діяльності",
      "content": "Благодійництво, благодійна діяльність здійснюються на засадах\nзаконності, гуманності, спільності інтересів і рівності прав її\nучасників, гласності, добровільності та самоврядування.\nДіяльність благодійників і благодійних організацій має\nсуспільний характер, що не суперечить їх взаємодії з державними\nорганами і не позбавляє права на отримання державної допомоги.\n( Частина друга статті 2 із змінами, внесеними згідно із Законом\nN 3091-III ( 3091-14 ) від 07.03.2002 )\nФізичні та юридичні особи можуть займатися благодійництвом\nсамостійно або разом з відповідними благодійними організаціями,\nзареєстрованими у встановленому законодавством порядку. { Частина\nтретя статті 2 із змінами, внесеними згідно із Законом N 3091-III\n( 3091-14 ) від 07.03.2002 }\nОсобливості здійснення волонтерської діяльності в Україні\nрегулюються Законом України \"Про волонтерську діяльність\"\n( 3236-17 ). { Статтю 2 доповнено новою частиною згідно із Законом\nN 3236-VI ( 3236-17 ) від 19.04.2011 }\nСтаття 3. Законодавство про благодійництво та благодійні\nорганізації\nЗаконодавство про благодійництво та благодійні організації\nскладається з Конституції України ( 254к/96-ВР ), цього Закону,\nінших нормативно-правових актів, що регулюють благодійництво та\nблагодійну діяльність.\nЯкщо міжнародним договором України встановлені інші правила,\nніж ті, що містяться в законодавстві України про благодійництво та\nблагодійні організації, то застосовуються правила міжнародного\nдоговору, згода на обов'язковість яких надана Верховною Радою\nУкраїни.\nСтаття 4. Основні напрями благодійництва та благодійної\nдіяльності\nБлагодійництво, благодійна діяльність здійснюються у таких\nосновних напрямах:\nсприяння практичному здійсненню загальнодержавних,\nрегіональних, місцевих та міжнародних програм, що спрямовані на\nполіпшення соціально-економічного становища;\nполіпшення матеріального становища набувачів благодійної\nдопомоги, сприяння соціальній реабілітації малозабезпечених,\nбезробітних, інвалідів, інших осіб, які потребують піклування, а\nтакож подання допомоги особам, які через свої фізичні або інші\nвади обмежені в реалізації своїх прав і законних інтересів;\nподання допомоги громадянам, які постраждали внаслідок\nстихійного лиха, екологічних, техногенних та інших катастроф, у\nрезультаті соціальних конфліктів, нещасних випадків, а також\nжертвам репресій, біженцям;\nсприяння розвитку науки і освіти, реалізації науково-освітніх\nпрограм, подання допомоги вчителям, вченим, студентам, учням;\nсприяння розвитку культури, в тому числі реалізації програм\nнаціонально-культурного розвитку, доступові всіх верств населення,\nособливо малозабезпечених, до культурних цінностей та художньої\nтворчості;\nподання допомоги талановитій творчій молоді;\nсприяння охороні і збереженню культурної спадщини,\nісторико-культурного середовища, пам'яток історії та культури,\nмісць поховання;\nподання допомоги у розвитку видавничої справи, засобів\nмасової інформації, інформаційної інфраструктури;\nсприяння розвитку природно-заповідного фонду та\nприродоохоронної справи;\nсприяння розвитку охорони здоров'я, масової фізичної\nкультури, спорту і туризму, пропагування здорового способу життя,\nучасть у поданні медичної допомоги населенню та здійснення\nсоціального догляду за хворими, інвалідами, одинокими, людьми\nпохилого віку та іншими особами, які через свої фізичні,\nматеріальні чи інші особливості потребують соціальної підтримки та\nпіклування;\nсприяння захисту материнства та дитинства, подання допомоги\nбагатодітним та малозабезпеченим сім'ям.\nКонкретні напрями благодійництва та благодійної діяльності\nвизначаються благодійниками і статутами (положеннями) благодійних\nорганізацій.\nР о з д і л II\n\nОРГАНІЗАЦІЙНО-ПРАВОВЕ РЕГУЛЮВАННЯ\nБЛАГОДІЙНИЦТВА ТА ДІЯЛЬНОСТІ БЛАГОДІЙНИХ\nОРГАНІЗАЦІЙ"
    },
    {
      "provision_ref": "art5",
      "section": "5",
      "title": "Стаття 5. Засновники благодійних організацій",
      "content": "Засновниками (засновником) благодійної організації можуть\nбути громадяни України, іноземні громадяни, особи без\nгромадянства, які досягли 18 років, а також юридичні особи\nнезалежно від форм власності.\nдержавні органи та органи місцевого самоврядування, а також\nдержавні і комунальні підприємства, установи, організації України,\nщо фінансуються з бюджету, не можуть бути засновниками\n(засновником) благодійної організації.\nЗасновник благодійної організації приймає рішення про\nзаснування благодійної організації, затверджує статут (положення),\nформує орган управління організацією, заслуховує звіти наглядової\nради щодо контролю за цільовим використанням коштів і майна\nблагодійної організації, вирішує інші питання, віднесені цим\nЗаконом та статутом (положенням) благодійної організації до його\nкомпетенції. ( Частина третя статті 5 в редакції Закону N 3091-III\n( 3091-14 ) від 07.03.2002 )\nЯкщо засновниками благодійної організації є дві чи більше\nособи, то питання, передбачені у частині третій цієї статті,\nвирішуються на загальних зборах (з'їзді, конференції) засновників\nблагодійної організації. ( Статтю 5 доповнено частиною четвертою\nзгідно із Законом N 3091-III ( 3091-14 ) від 07.03.2002 )"
    },
    {
      "provision_ref": "art6",
      "section": "6",
      "title": "Стаття 6. Організаційно-правові форми благодійних організацій",
      "content": "Благодійні організації можуть утворюватися в таких\nорганізаційно-правових формах:\nчленська благодійна організація;\nблагодійний фонд;\nблагодійна установа;\nінші благодійні організації (фундації, місії, ліги тощо).\nКонкретна організаційно-правова форма благодійних організацій\nвизначається засновниками (засновником)."
    },
    {
      "provision_ref": "art7",
      "section": "7",
      "title": "Стаття 7. Статус благодійних організацій",
      "content": "Благодійні організації утворюються і діють за територіальним\nпринципом і поділяються за своїм статусом на всеукраїнські,\nмісцеві та міжнародні.\nДо всеукраїнських благодійних організацій належать благодійні\nорганізації, діяльність яких поширюється на територію всієї\nУкраїни та які мають свої відділення (філії, представництва) в\nбільшості областей України.\nДо місцевих належать благодійні організації, діяльність яких\nпоширюється на територію відповідного регіону або\nадміністративно-територіальної одиниці.\nДо міжнародних належать благодійні організації, діяльність\nяких поширюється на територію України і хоча б однієї іншої\nдержави.\nЗареєстровані всеукраїнські та міжнародні благодійні\nорганізації мають право створювати відділення, філії, а також\nпредставництва в порядку, встановленому Кабінетом Міністрів\nУкраїни.\nТериторія діяльності благодійної організації визначається\nвідповідно до її статуту (положення)."
    },
    {
      "provision_ref": "art8",
      "section": "8",
      "title": "Стаття 8. Державна реєстрація благодійної організації",
      "content": "Благодійна організація набуває права юридичної особи з\nмоменту її державної реєстрації.\nДержавна реєстрація всеукраїнських, міжнародних благодійних\nорганізацій, їх відділень (філій, представництв) та місцевих\nблагодійних організацій здійснюється центральним органом\nвиконавчої влади, що реалізує державну політику у сфері державної\nреєстрації (легалізації) об’єднань громадян, інших громадських\nформувань. { Частина друга статті 8 в редакції Закону N 5461-VI\n( 5461-17 ) від 16.10.2012 }\nЗа державну реєстрацію благодійної організації вноситься\nплата, розмір якої встановлюється Кабінетом Міністрів України, але\nне може бути більшим 3 неоподатковуваних мінімумів доходів\nгромадян. ( Частина третя статті 8 із змінами, внесеними згідно із\nЗаконом N 3091-III ( 3091-14 ) від 07.03.2002 )\nДля державної реєстрації благодійної організації подаються\nтакі документи: заява засновників (засновника) чи їх\nуповноважених, статут (положення), протокол установчих зборів\n(з'їзду, конференції), відомості про засновників (засновника)\n(щодо засновників - юридичних осіб - з доданням підтвердних\nдокументів щодо структури власності засновників, які дають змогу\nвстановити власників істотної участі цих юридичних осіб) та органи\nуправління благодійної організації, відомості про місцеві\nвідділення (філії, представництва) благодійної організації,\nдокумент, що засвідчує сплату коштів за державну реєстрацію.\nЗаява про державну реєстрацію благодійної організації\nрозглядається в двомісячний термін з дня подання всіх необхідних\nдокументів. Про результати розгляду у 10-денний термін\nповідомляється заявнику. Орган, який здійснює державну реєстрацію,\nможе проводити перевірку відомостей, що містяться в поданих\nдокументах. За результатами розгляду заяви приймається рішення про\nдержавну реєстрацію або відмову в державній реєстрації. Після\nдержавної реєстрації благодійної організації засновникам\n(засновнику) видається свідоцтво про реєстрацію за зразком,\nвстановленим Кабінетом Міністрів України.\nЗареєстрована благодійна організація вноситься до реєстру\nблагодійних організацій, що ведеться органом, який здійснює\nдержавну реєстрацію, з присвоєнням відповідного номера. Порядок\nведення реєстру встановлюється Кабінетом Міністрів України.\nДані реєстру щодо благодійних організацій, які зареєстровані\nцентральним органом виконавчої влади, що реалізує державну\nполітику у сфері державної реєстрації (легалізації) об’єднань\nгромадян, інших громадських формувань, оприлюднюються в офіційних\nвиданнях. { Частина сьома статті 8 із змінами, внесеними згідно із\nЗаконом N 5461-VI ( 5461-17 ) від 16.10.2012 }\nБлагодійна організація зобов'язана після отримання свідоцтва\nпро державну реєстрацію у місячний термін стати на облік у\nподаткових органах за її місцезнаходженням.\nПро зміни у статутних документах або структури власності\nюридичних осіб - засновників благодійна організація повідомляє у\n10-денний термін до реєструючого органу з доданням відповідних\nпідтвердних документів.\nРішення про державну реєстрацію благодійної організації може\nбути анульоване в судовому порядку у разі встановлення реєструючим\nорганом факту фальсифікації установчих документів або\nненадання/несвоєчасного надання повідомлення про зміни у статутних\nдокументах або структури власності юридичної особи - засновника\nабо за наявності особи, яка здійснює прямий або опосередкований\nвплив на юридичну особу - засновника та/або одержує значну частину\nприбутку від її діяльності, що внесена до переліку осіб,\nпов'язаних із здійсненням терористичної діяльності.\nРеєстрація декількох благодійних організацій під однією і\nтією ж назвою не допускається.\nУ випадку, коли з заявою про державну реєстрацію звертаються\nблагодійні організації, що мають одну і ту ж назву, перевага\nнадається благодійній організації, яка першою подала заяву про\nреєстрацію.\nСтаття 9. Відмова у державній реєстрації благодійної\nорганізації\nПорушення встановленого цим Законом та іншими\nнормативно-правовими актами України порядку створення благодійної\nорганізації або наявність засновників/власників істотної участі\nюридичної особи - засновника або особи, яка здійснює прямий або\nопосередкований вплив на юридичну особу - засновника та/або\nодержує значну частину прибутку від її діяльності, що внесена до\nпереліку осіб, пов'язаних із здійсненням терористичної діяльності,\nнаявність раніше зареєстрованої благодійної організації під такою\nж назвою є підставою для відмови у державній реєстрації.\nНе може вважатися підставою для відмови в державній\nреєстрації благодійної організації надання їй юридичної адреси\nгромадянином за місцем його помешкання (проживання).\nРішення про відмову в державній реєстрації благодійної\nорганізації може бути оскаржене у судовому порядку відповідно до\nзаконодавства України."
    },
    {
      "provision_ref": "art10",
      "section": "10",
      "title": "Стаття 10. Реорганізація благодійної організації",
      "content": "Реорганізація благодійної організації здійснюється за\nрішенням її вищого органу управління відповідно до вимог статуту\n(положення).\nПри реорганізації благодійної організації її права і\nобов'язки переходять до правонаступників.\nБлагодійна організація не може бути реорганізована в юридичну\nособу, метою діяльності якої є одержання прибутку."
    },
    {
      "provision_ref": "art11",
      "section": "11",
      "title": "Стаття 11. Ліквідація благодійної організації",
      "content": "Ліквідація благодійної організації здійснюється в\nустановленому законодавством порядку."
    },
    {
      "provision_ref": "art12",
      "section": "12",
      "title": "Стаття 12. Статут (положення) благодійної організації",
      "content": "Благодійна організація діє на підставі статуту (положення).\nУ статуті (положенні) зазначаються:\nназва, місцезнаходження, статус та організаційно-правова\nформа благодійної організації;\nпредмет, цілі, завдання та основні форми благодійної\nдіяльності;\nпорядок утворення і діяльності органів управління благодійної\nорганізації;\nджерела фінансування та порядок використання майна і коштів\nблагодійної організації;\nпорядок внесення змін до статуту (положення) благодійної\nорганізації;\nпорядок реорганізації або ліквідації благодійної організації,\nвикористання її майна і коштів у разі припинення діяльності;\nумови і порядок прийняття в члени благодійної організації та\nвибуття з неї;\nправа і обов'язки членів благодійної організації.\nДо статуту (положення) можуть включатися інші положення,\nпов'язані з особливостями діяльності благодійної організації.\nСтатут (положення) благодійної організації не повинен\nсуперечити законодавству України."
    },
    {
      "provision_ref": "art13",
      "section": "13",
      "title": "Стаття 13. Права благодійних організацій",
      "content": "З метою здійснення благодійної діяльності благодійні\nорганізації мають право:\nсамостійно вирішувати питання про подання благодійної\nдопомоги її набувачам, використовувати цільові пожертвування, що\nподаються благодійниками на реалізацію благодійної програми згідно\nз умовами цього пожертвування;\nутворювати відповідно до законодавства України свої\nвідділення, філії, представництва;\nоб'єднуватися у спілки, асоціації та інші об'єднання, що\nстворюються на добровільній основі і сприяють виконанню статутних\nзавдань;\nобмінюватися інформацією та спеціалістами з відповідними\nорганізаціями зарубіжних країн;\nорганізовувати збір благодійних пожертвувань та внесків від\nфізичних та юридичних осіб, іноземних держав та міжнародних\nорганізацій;\nпостійно визначати форми, об'єкти, суб'єкти і обсяги\nблагодійної допомоги;\nвідкривати рахунки (у національній та іноземній валютах) в\nустановах банків;\nзасновувати засоби масової інформації, підприємства і\nорганізації, займатися видавничою діяльністю;\nбути членом інших благодійних організацій;\nмати власну символіку, яка підлягає державній реєстрації у\nпорядку, визначеному Законом України \"Про об'єднання громадян\"\n( 2460-12 ) для реєстрації символіки об'єднань громадян;\nпопуляризувати своє ім'я (назву), символіку;\nмати інші права згідно з законодавством України."
    },
    {
      "provision_ref": "art14",
      "section": "14",
      "title": "Стаття 14. Обов'язки благодійної організації",
      "content": "Благодійна організація зобов'язана забезпечити виконання\nстатутних завдань, вільний доступ до своїх звітів, документів про\nгосподарську та фінансову діяльність. Засновники та працівники\nблагодійної організації не мають права отримувати матеріальних\nпереваг і додаткових коштів у зв'язку із своїм становищем в цій\nорганізації, крім тих, що передбачені цим Законом."
    },
    {
      "provision_ref": "art15",
      "section": "15",
      "title": "Стаття 15. Благодійна програма",
      "content": "Благодійна програма приймається благодійною організацією і є\nкомплексом благодійних заходів, спрямованих на вирішення завдань,\nщо відповідають статутним цілям організації.\nНа фінансування благодійних програм повинна використовуватися\nвся сума надходжень, що надійшла за фінансовий рік від підприємств\nі організацій, які перебувають у власності благодійної\nорганізації, за винятком адміністративно-господарських витрат,\nпов'язаних з функціонуванням благодійної організації. За умови\nреалізації довгострокових програм використання коштів здійснюється\nвідповідно до термінів, визначених цими програмами.\nСтаття 16. Форми здійснення благодійної діяльності суб'єктами\nблагодійництва\nБлагодійна допомога може подаватися набувачам у вигляді:\nодноразової фінансової, матеріальної та іншої допомоги;\nсистематичної фінансової, матеріальної та іншої допомоги;\nфінансування конкретних цільових програм;\nдопомоги на основі договорів (контрактів) про благодійну\nдіяльність;\nдарування або дозволу на безоплатне (пільгове) використання\nоб'єктів власності;\nдозволу на використання своєї назви, емблеми, символів;\nподання безпосередньо допомоги особистою працею, послугами чи\nпередачі результатів особистої творчої діяльності;\nприйняття на себе витрат по безоплатному, повному або\nчастковому утриманню об'єктів благодійництва;\nінших заходів, не заборонених законом.\nЗдійснення благодійними організаціями благодійної діяльності\nу вигляді надання конкретних послуг (виконання робіт), що\nпідлягають обов'язковій сертифікації або ліцензуванню,\nдопускається після такої сертифікації або ліцензування в\nустановленому законодавством України порядку."
    },
    {
      "provision_ref": "art17",
      "section": "17",
      "title": "Стаття 17. Органи управління благодійної організації",
      "content": "Вищим органом управління благодійної організації є\nколегіальний орган (загальні збори, з'їзд, конференція), який\nздійснює свої повноваження згідно із статутом (положенням)\nблагодійної організації.\nДо компетенції вищого органу управління благодійної\nорганізації належать затвердження статуту (положення) благодійної\nорганізації, внесення змін до нього, обрання виконавчого та\nконтрольного органів благодійної організації, затвердження\nблагодійних програм, визначення основних напрямів діяльності\nблагодійної організації, прийняття рішень про реорганізацію та\nліквідацію благодійної організації і вирішення інших питань, що\nпередбачені статутом (положенням) про благодійну організацію.\nВиконавчим органом благодійної організації є правління\n(комітет). Повноваження правління (комітету) визначаються статутом\n(положенням) благодійної організації. Для забезпечення поточної\nдіяльності благодійної організації призначається\nадміністративно-виконавчий орган на чолі з президентом\n(директором), повноваження якого визначаються статутом\n(положенням).\nРозпорядчі та контролюючі функції в благодійній організації\nздійснює наглядова рада, персональний склад якої визначається\nзасновниками (засновником).\nЧлени виконавчого органу благодійної організації, крім\nпрезидента (директора), не одержують заробітну плату за свою\nроботу в цьому органі. Витрати, обумовлені виконанням статутних\nобов'язків у цих органах, можуть бути відшкодовані за рахунок\nкоштів благодійної організації за рішенням правління (комітету).\nНа працівників апарату благодійної організації поширюється\nзаконодавство України про працю, соціальне забезпечення і\nсоціальне страхування.\nР о з д і л III\n\nМАТЕРІАЛЬНО-ФІНАНСОВЕ ЗАБЕЗПЕЧЕННЯ\nБЛАГОДІЙНОЇ ДІЯЛЬНОСТІ"
    },
    {
      "provision_ref": "art18",
      "section": "18",
      "title": "Стаття 18. Майно благодійної організації",
      "content": "У власності благодійної організації можуть перебувати рухоме\nі нерухоме майно, матеріальні та нематеріальні активи, кошти, а\nтакож інше майно, придбане на законних підставах.\nБлагодійна організація має право здійснювати відносно майна\nта коштів, які знаходяться у її власності, будь-які угоди, що не\nсуперечать її статутним цілям та законодавству України.\nСтаття 19. Джерела формування майна та коштів\nблагодійних організацій\nМайно та кошти благодійних організацій складають:\nвнески засновників (засновника) та інших благодійників;\nблагодійні внески і пожертвування, що мають цільовий характер\n(благодійні гранти), надані фізичними та юридичними особами в\nгрошовій та натуральній формі;\nнадходження від проведення благодійних кампаній по збору\nблагодійних пожертвувань, благодійних масових заходів, благодійних\nлотерей та благодійних аукціонів з реалізації майна та\nпожертвувань, які надійшли від благодійників;\nдоходи від депозитних вкладів та від цінних паперів,\nнадходження від підприємств, організацій, що перебувають у\nвласності благодійної організації;\nінші джерела, не заборонені законодавством України.\nДжерелом формування майна та коштів благодійної організації\nне можуть бути кредити.\nМайно та кошти благодійної організації не можуть бути\nпредметом застави."
    },
    {
      "provision_ref": "art20",
      "section": "20",
      "title": "Стаття 20. Господарська діяльність благодійної організації",
      "content": "Благодійна організація здійснює господарську діяльність,\nспрямовану на виконання її статутних цілей та завдань.\nБлагодійна організація користується самостійністю у питаннях\nприйняття господарських рішень, визначення умов оплати праці\nпрацівників апарату благодійної організації, використання власних\nфінансових та матеріальних ресурсів відповідно до вимог\nзаконодавства.\nРозмір витрат на утримання благодійної організації не може\nперевищувати 20 відсотків кошторису цієї організації в\nпоточному році.\nФізичні та юридичні особи, які віддають частину своїх\nприбутків, заощаджень або майна на благодійну діяльність,\nкористуються податковими та іншими пільгами відповідно до\nзаконодавства України.\nБлагодійні організації, що існують лише на членські внески і\nдобродійні пожертвування, звільняються від сплати податків та\nінших платежів до бюджету і спеціальних фондів."
    },
    {
      "provision_ref": "art21",
      "section": "21",
      "title": "Стаття 21. Фінансова діяльність благодійної організації",
      "content": "Благодійна організація обліковує на окремих банківських\nрахунках кошти для господарської та благодійної діяльності як в\nнаціональній, так і в іноземній валютах.\nПорядок відкриття та ведення банківських рахунків благодійних\nорганізацій встановлюється Національним банком України.\nФінансова діяльність благодійної організації здійснюється\nвідповідно до вимог законодавства України. Фінансова діяльність,\nспрямована на благодійництво, не розглядається як підприємницька\nабо інша прибуткова діяльність.\nНадходження благодійної організації від фінансової діяльності\nспрямовуються виключно на благодійництво і забезпечення\nгосподарської діяльності у розмірах та порядку, передбачених цим\nЗаконом."
    },
    {
      "provision_ref": "art22",
      "section": "22",
      "title": "Стаття 22. Контроль за діяльністю благодійної організації",
      "content": "Контроль за діяльністю благодійних організацій, у тому числі\nі порядком використання ними майна та коштів, призначених для\nблагодійної допомоги, здійснюється органами виконавчої влади\nвідповідно до їх компетенції.\nКонтролюючі органи виконавчої влади в межах своїх повноважень\nмають право вимагати від благодійників та органів управління\nблагодійної організації надання їм необхідних документів та\nотримувати необхідні пояснення.\nБлагодійники, які передали своє майно, кошти та інші\nматеріальні цінності до благодійної організації, одержують на їх\nвимогу звіт про використання зазначених майна, коштів та\nцінностей. Якщо майно, кошти та інші матеріальні цінності передані\nза цільовим призначенням, звіт про їх використання подається\nблагодійнику в обов'язковому порядку благодійною організацією.\nНабувачі благодійної допомоги у формі благодійних внесків і\nпожертвувань, що мають цільовий характер (благодійні гранти),\nповинні звітувати перед благодійниками та благодійними\nорганізаціями про їх використання.\nР о з д і л IV\n\nДЕРЖАВА, БЛАГОДІЙНИЦТВО І БЛАГОДІЙНА ДІЯЛЬНІСТЬ\nСтаття 23. Державна підтримка благодійництва та благодійної\nдіяльності\nДержава в особі її органів влади гарантує і забезпечує захист\nпередбачених законодавством України прав та інтересів фізичних і\nюридичних осіб - учасників благодійництва та благодійної\nдіяльності.\nВтручання державних органів, органів місцевого самоврядування\nта їх посадових осіб у діяльність благодійних організацій, як і\nвтручання благодійних організацій у діяльність державних органів\nта органів місцевого самоврядування, крім випадків, передбачених\nцим Законом, забороняється."
    },
    {
      "provision_ref": "art24",
      "section": "24",
      "title": "Стаття 24. Звітність благодійної організації",
      "content": "Обсяг і форми статистичної звітності благодійних організацій\nвстановлюються Кабінетом Міністрів України з урахуванням\nособливостей їх діяльності.\nФорми, порядок складання та подання фінансової звітності про\nвикористання коштів та майна благодійними організаціями\nвстановлюються центральним податковим органом з урахуванням\nособливостей благодійної діяльності.\nСтаття 25. Відповідальність за порушення законодавства про\nблагодійництво та благодійні організації\nОсоби, винні у порушенні законодавства про благодійництво та\nблагодійні організації, несуть відповідальність відповідно до\nзаконів України.\nР о з д і л V\n\nМІЖНАРОДНА БЛАГОДІЙНА ДІЯЛЬНІСТЬ"
    },
    {
      "provision_ref": "art26",
      "section": "26",
      "title": "Стаття 26. Здійснення міжнародної благодійної діяльності",
      "content": "Учасники благодійної діяльності мають право здійснювати\nміжнародну благодійну діяльність відповідно до цього Закону, інших\nнормативно-правових актів та міжнародних договорів України, згода\nна обов'язковість яких надана Верховною Радою України.\nМіжнародна благодійна діяльність здійснюється шляхом участі в\nміжнародних благодійних проектах, участі в роботі міжнародних\nблагодійних організацій, а також в інших формах, що не суперечать\nзаконодавству України, нормам і принципам міжнародного права.\nПріоритетним напрямом у міжнародній благодійній діяльності є\nспівробітництво з українською діаспорою.\nНабувачі благодійної допомоги та благодійні організації мають\nправо отримувати пожертвування від фізичних та юридичних осіб\nіноземних держав.\nСтаття 27. Благодійництво та благодійна діяльність іноземних\nгромадян, осіб без громадянства, іноземних і\nміжнародних організацій на території України\nІноземні громадяни, особи без громадянства, іноземні і\nміжнародні організації мають право здійснювати благодійництво та\nблагодійну діяльність на території України. Однією із форм\nблагодійництва є гуманітарна й інша матеріальна допомога, порядок\nта здійснення якої на території України визначаються Кабінетом\nМіністрів України відповідно до Конституції України та законів\nУкраїни.\nР о з д і л VI\n\nПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування.\n2. До приведення законодавства у відповідність із Законом\nУкраїни \"Про благодійництво та благодійні організації\"\nнормативно-правові акти України застосовуються у частині, що не\nсуперечить цьому Закону.\n3. Кабінету Міністрів України у двомісячний термін:\nподати на розгляд Верховної Ради України пропозиції щодо\nприведення законів України у відповідність із Законом України \"Про\nблагодійництво та благодійні організації\";\nпривести свої рішення у відповідність з цим Законом;\nзабезпечити перегляд і скасування органами виконавчої влади\nприйнятих ними нормативно-правових актів, що не відповідають цьому\nЗакону;\nвідповідно до компетенції забезпечити прийняття\nнормативно-правових актів, передбачених цим Законом."
    }
  ],
  "definitions": []
}