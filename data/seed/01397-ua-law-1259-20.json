{
  "id": "ua-law-1259-20",
  "type": "statute",
  "title": "Закон України (1259-20)",
  "title_en": "",
  "short_name": "1259-20",
  "status": "in_force",
  "issued_date": "2021-02-19",
  "url": "https://zakon.rada.gov.ua/laws/show/1259-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо посилення захисту лісів, запобігання пожежам на землях лісового та водного фонду, на торфовищах та землях інших категорій\n\n(Відомості Верховної Ради (ВВР), 2021, № 21, ст.190)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Водному кодексі України (Відомості Верховної Ради України, 1995 р., № 24, ст. 189):\n\n1) частину другу статті 89 доповнити пунктом 7 такого змісту:\n\n\"7) випалювання сухої рослинності або її залишків з порушенням порядку, встановленого центральним органом виконавчої влади, що забезпечує формування державної політики у сфері охорони навколишнього природного середовища\";\n\n2) частину другу статті 90 доповнити пунктом 5 такого змісту:\n\n\"5) випалювання сухої рослинності або її залишків з порушенням порядку, встановленого центральним органом виконавчої влади, що забезпечує формування державної політики у сфері охорони навколишнього природного середовища\";\n\n3) частину третю статті 110 доповнити пунктом 8 -1 такого змісту:\n\n\"8 -1 ) випалюванні сухої рослинності або її залишків з порушенням порядку, встановленого центральним органом виконавчої влади, що забезпечує формування державної політики у сфері охорони навколишнього природного середовища, у прибережних захисних смугах та на островах\".\n\n2. У Земельному кодексі України (Відомості Верховної Ради України, 2002 р., № 3-4, ст. 27):\n\n1) частину другу статті 61 доповнити пунктом \"е\" такого змісту:\n\n\"е) випалювання сухої рослинності або її залишків з порушенням порядку, встановленого центральним органом виконавчої влади, що забезпечує формування державної політики у сфері охорони навколишнього природного середовища\";\n\n2) частину першу статті 62 доповнити пунктом \"ґ\" такого змісту:\n\n\"ґ) випалювання сухої рослинності або її залишків з порушенням порядку, встановленого центральним органом виконавчої влади, що забезпечує формування державної політики у сфері охорони навколишнього природного середовища\";\n\n3) частину першу статті 96 доповнити пунктами \"ж\" і \"з\" такого змісту:\n\n\"ж) не допускати випалювання сухої рослинності або її залишків з порушенням порядку, встановленого центральним органом виконавчої влади, що забезпечує формування державної політики у сфері охорони навколишнього природного середовища;\n\nз) обкошувати (з прибиранням скошеного) та оборювати земельні ділянки, прилеглі до торфовищ, полезахисних лісових смуг, луків, пасовищ, ділянок із степовою, водно-болотною та іншою природною рослинністю, у смугах відведення автомобільних доріг і залізниць\";\n\n4) пункт \"б\" частини першої статті 150 доповнити словами \"торфовища у складі водно-болотних угідь міжнародного значення\".\n\n3. У Кодексі цивільного захисту України (Відомості Верховної Ради України, 2013 р., № 34-35, ст. 458):\n\n1) у статті 19 :\n\nчастину першу доповнити пунктом 8 -1 такого змісту:\n\n\"8 -1 ) забезпечення пожежної безпеки на відповідних територіях та об’єктах, забезпечення функціонування пожежно-рятувальних підрозділів місцевої пожежної охорони для гасіння пожеж\";\n\nчастину другу доповнити пунктом 8 -1 такого змісту:\n\n\"8 -1 ) забезпечення пожежної безпеки на відповідних територіях та об’єктах, забезпечення функціонування пожежно-рятувальних підрозділів місцевої пожежної охорони для гасіння пожеж\";\n\n2) частину третю статті 55 викласти в такій редакції:\n\n\"3. Забезпечення пожежної безпеки покладається на власника (власників) земельної ділянки та іншого об’єкта нерухомого майна або наймачів (орендарів) земельної ділянки та іншого об’єкта нерухомого майна, якщо це обумовлено договором найму (оренди), а також на керівника (керівників) суб’єкта господарювання\".\n\n4. У Законі України \"Про рослинний світ\" (Відомості Верховної Ради України, 1999 р., № 22-23, ст. 198):\n\n1) частину першу статті 25 після слів \"захист від\" доповнити словом \"пожеж\";\n\n2) пункт 4 частини першої статті 26 після слів \"рослинного світу, від\" доповнити словом \"пожеж\".\n\n5. Частину шосту статті 39 Закону України \"Про тваринний світ\" (Відомості Верховної Ради України, 2002 р., № 14, ст. 97; 2014 р., № 23, ст. 873) викласти в такій редакції:\n\n\"Випалювання сухої рослинності або її залишків без дотримання порядку, встановленого центральним органом виконавчої влади, що забезпечує формування державної політики у сфері охорони навколишнього природного середовища, забороняється\".\n\n6. У Законі України \"Про охорону земель\" (Відомості Верховної Ради України, 2003 р., № 39, ст. 349; 2015 р., № 31, ст. 293; 2019 р., № 46, ст. 295):\n\n1) абзац одинадцятий статті 35 після слів \"захист земель від\" доповнити словом \"пожеж\";\n\n2) частину п’яту статті 36 після слів \"земель сільськогосподарського призначення від\" доповнити словом \"пожеж\".\n\n7. Частину другу статті 25 Закону України \"Про оренду землі\" (Відомості Верховної Ради України, 2004 р., № 10, ст. 102 із наступними змінами) доповнити абзацом восьмим такого змісту:\n\n\"виконувати встановлені законодавством вимоги пожежної безпеки\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, та вводиться в дію через три місяці з дня набрання чинності цим Законом.\n\n2. Кабінету Міністрів України:\n\n1) у тримісячний строк з дня набрання чинності цим Законом:\n\nзабезпечити прийняття нормативно-правових актів, необхідних для реалізації положень цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\n2) включити інформацію про виконання цього Закону до звіту про хід і результати виконання Програми діяльності Кабінету Міністрів України за 2021 рік.\n\nПрезидент України\n\nВ.ЗЕЛЕНСЬКИЙ\n\nм. Київ\n\n19 лютого 2021 року\n\n№ 1259-IX\n\nПро внесення змін до деяких законодавчих актів України щодо посилення захисту лісів, запобігання пожежам на землях лісового та водного фонду, на торфовищах та землях інших категорій\nЗакон України від 19.02.2021 № 1259-IX\n\nПрийняття від 19.02.2021\nПостійна адреса:\nhttps://zakon.rada.gov.ua/go/1259-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}