{
  "id": "ua-law-1809-14",
  "type": "statute",
  "title": "Закон України (1809-14)",
  "title_en": "",
  "short_name": "1809-14",
  "status": "in_force",
  "issued_date": "2000-06-08",
  "url": "https://zakon.rada.gov.ua/laws/show/1809-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються у такому\nзначенні:\nнадзвичайна ситуація техногенного та природного характеру -\nпорушення нормальних умов життя і діяльності людей на окремій\nтериторії чи об'єкті на ній або на водному об'єкті, спричинене\nаварією, катастрофою, стихійним лихом або іншою небезпечною\nподією, в тому числі епідемією, епізоотією, епіфітотією, пожежею,\nяке призвело (може призвести) до неможливості проживання населення\nна території чи об'єкті, ведення там господарської діяльності,\nзагибелі людей та/або значних матеріальних втрат;\nзона надзвичайної ситуації - окрема територія, де склалася\nнадзвичайна ситуація техногенного та природного характеру;\nаварія - небезпечна подія техногенного характеру, що\nспричинила загибель людей або створює на об'єкті чи окремій\nтериторії загрозу життю та здоров'ю людей і призводить до\nруйнування будівель, споруд, обладнання і транспортних засобів,\nпорушення виробничого або транспортного процесу чи завдає шкоди\nдовкіллю;\nкатастрофа - велика за масштабами аварія чи інша подія, що\nпризводить до тяжких наслідків;\nоб'єкт підвищеної небезпеки - об'єкт, який згідно з законом\nвважається таким, на якому є реальна загроза виникнення аварії\nта/або надзвичайної ситуації техногенного та природного характеру;\nпотенційно небезпечні заходи - заходи (покази озброєння і\nвійськової техніки, паради, тренування, навчання), які проводяться\nв умовах присутності цивільного населення за участю особового\nскладу Збройних Сил України, інших військових формувань та\nправоохоронних органів з використанням озброєння і військової\nтехніки, що можуть створити загрозу виникнення надзвичайних\nситуацій техногенного та природного характеру; ( Статтю 1\nдоповнено абзацом сьомим згідно із Законом N 1419-IV ( 1419-15 )\nвід 03.02.2004 )\nзахист населення і територій від надзвичайних ситуацій\nтехногенного та природного характеру - система організаційних,\nтехнічних, медико-біологічних, фінансово-економічних та інших\nзаходів щодо запобігання та реагування на надзвичайні ситуації\nтехногенного та природного характеру і ліквідації їх наслідків, що\nреалізуються центральними і місцевими органами виконавчої влади,\nорганами місцевого самоврядування, відповідними силами та засобами\nпідприємств, установ та організацій незалежно від форм власності і\nгосподарювання, добровільними формуваннями і спрямовані на захист\nнаселення і територій, а також матеріальних і культурних цінностей\nта довкілля;\nзапобігання виникненню надзвичайних ситуацій техногенного та\nприродного характеру - підготовка і реалізація комплексу правових,\nсоціально-економічних, політичних, організаційно-технічних,\nсанітарно-гігієнічних та інших заходів, спрямованих на регулювання\nтехногенної та природної безпеки, проведення оцінки рівнів ризику,\nзавчасне реагування на загрозу виникнення надзвичайної ситуації\nтехногенного та природного характеру на основі даних моніторингу,\nекспертизи, досліджень та прогнозів щодо можливого перебігу подій\nз метою недопущення їх переростання у надзвичайну ситуацію\nтехногенного та природного характеру або пом'якшення її можливих\nнаслідків;\nліквідація надзвичайних ситуацій техногенного та природного\nхарактеру - проведення комплексу заходів, які включають\nаварійно-рятувальні та інші невідкладні роботи, що здійснюються у\nразі виникнення надзвичайних ситуацій техногенного та природного\nхарактеру і спрямовані на припинення дії небезпечних факторів,\nрятування життя та збереження здоров'я людей, а також на\nлокалізацію зон надзвичайних ситуацій техногенного та природного\nхарактеру;\nреагування на надзвичайні ситуації техногенного та природного\nхарактеру - скоординовані дії підрозділів єдиної державної системи\nщодо реалізації планів локалізації та ліквідації аварії\n(катастрофи), уточнених в умовах конкретного виду та рівня\nнадзвичайної ситуації техногенного та природного характеру, з\nметою надання невідкладної допомоги потерпілим, усунення загрози\nжиттю та здоров'ю людей, а також рятувальникам у разі\nнеобхідності;\nзона можливого ураження - окрема територія, на якій внаслідок\nвиникнення надзвичайної ситуації техногенного та природного\nхарактеру виникає загроза життю або здоров'ю людей та заподіяння\nматеріальних втрат;\nоповіщення - доведення сигналів і повідомлень органів\nуправління про загрозу та виникнення надзвичайних ситуацій\nтехногенного та природного характеру, аварій, катастроф, епідемій,\nпожеж тощо до центральних і місцевих органів виконавчої влади,\nпідприємств, установ, організацій і населення;\nсистема оповіщення - комплекс організаційно-технічних\nзаходів, апаратури і технічних засобів оповіщення, апаратури,\nзасобів та каналів зв'язку, призначених для своєчасного доведення\nсигналів та інформації про виникнення надзвичайних ситуацій\nтехногенного та природного характеру до центральних і місцевих\nорганів виконавчої влади, підприємств, установ, організацій і\nнаселення;\nкласифікація надзвичайних ситуацій техногенного та природного\nхарактеру - система, згідно з якою надзвичайні ситуації\nтехногенного та природного характеру поділяються на класи і\nпідкласи залежно від їх характеру;\nкласифікаційна ознака надзвичайних ситуацій техногенного та\nприродного характеру - технічна або інша характеристика аварії або\nкатастрофи, що дає змогу віднести її до надзвичайної ситуації\nтехногенного та природного характеру;\nаварійно-рятувальна служба - сукупність організаційно\nоб'єднаних органів управління, сил та засобів, призначених для\nвирішення завдань щодо запобігання і ліквідації надзвичайних\nситуацій техногенного та природного характеру й окремих їх\nнаслідків, проведення пошукових, аварійно-рятувальних та інших\nневідкладних робіт;\nмедико-психологічна реабілітація - комплекс\nлікувально-профілактичних, реабілітаційних та оздоровчих заходів,\nспрямованих на відновлення психофізіологічних функцій, оптимальної\nпрацездатності, соціальної активності рятувальників\nаварійно-рятувальних служб (формувань), осіб, залучених до\nвиконання аварійно-рятувальних робіт при виникненні надзвичайної\nситуації техногенного та природного характеру, а також\nпостраждалих внаслідок такої надзвичайної ситуації, передусім\nнеповнолітніх осіб; { Статтю 1 доповнено абзацом вісімнадцятим\nзгідно із Законом N 587-VI ( 587-17 ) від 24.09.2008 }\nдорожньо-транспортна пригода - подія, що сталася під час руху\nдорожнього транспортного засобу, внаслідок якої загинули або\nзазнали травм люди чи завдані матеріальні збитки. Рівень\nнадзвичайної ситуації при дорожньо-транспортній пригоді\nвизначається відповідно до порядку класифікації надзвичайних\nситуацій техногенного та природного характеру ( 368-2004-п ), який\nзатверджується Кабінетом Міністрів України; { Статтю 1 доповнено\nабзацом дев'ятнадцятим згідно із Законом N 587-VI ( 587-17 ) від\n24.09.2008 }\nпостраждалі внаслідок надзвичайної ситуації техногенного або\nприродного характеру (далі - постраждалі) - особи, здоров'ю яких\nзаподіяна шкода внаслідок надзвичайної ситуації техногенного або\nприродного характеру. { Статтю 1 доповнено абзацом двадцятим\nзгідно із Законом N 587-VI ( 587-17 ) від 24.09.2008 }\nСтаття 2. Законодавство України у сфері захисту населення і\nтериторій від надзвичайних ситуацій техногенного та\nприродного характеру\nЗаконодавство України у сфері захисту населення і територій\nвід надзвичайних ситуацій техногенного та природного характеру\nбазується на Конституції України ( 254к/96-ВР ) та складається з\nцього Закону, Закону України \"Про правовий режим надзвичайного\nстану\" ( 1550-14 ) і інших нормативно-правових актів.\nСтаття 3. Основні завдання у сфері захисту населення і\nтериторій від надзвичайних ситуацій техногенного та\nприродного характеру\nОсновними завданнями у сфері захисту населення і територій\nвід надзвичайних ситуацій техногенного та природного характеру є:\nздійснення комплексу заходів щодо запобігання та реагування\nна надзвичайні ситуації техногенного та природного характеру;\nзабезпечення готовності та контролю за станом готовності до\nдій і взаємодії органів управління у цій сфері, сил та засобів,\nпризначених для запобігання надзвичайним ситуаціям техногенного та\nприродного характеру і реагування на них.\nСтаття 4. Основні принципи у сфері захисту населення і\nтериторій від надзвичайних ситуацій техногенного та\nприродного характеру\nЗахист населення і територій від надзвичайних ситуацій\nтехногенного та природного характеру здійснюється на принципах:\nпріоритетності завдань, спрямованих на рятування життя та\nзбереження здоров'я людей і довкілля;\nбезумовного надання переваги раціональній та превентивній\nбезпеці;\nвільного доступу населення до інформації щодо захисту\nнаселення і територій від надзвичайних ситуацій техногенного та\nприродного характеру;\nособистої відповідальності і піклування громадян про власну\nбезпеку, неухильного дотримання ними правил поведінки та дій у\nнадзвичайних ситуаціях техногенного та природного характеру;\nвідповідальності у межах своїх повноважень посадових осіб за\nдотримання вимог цього Закону;\nобов'язковості завчасної реалізації заходів, спрямованих на\nзапобігання виникненню надзвичайних ситуацій техногенного та\nприродного характеру та мінімізацію їх негативних психосоціальних\nнаслідків;\nурахування економічних, природних та інших особливостей\nтериторій і ступеня реальної небезпеки виникнення надзвичайних\nситуацій техногенного та природного характеру;\nмаксимально можливого, ефективного і комплексного\nвикористання наявних сил і засобів, які призначені для запобігання\nнадзвичайним ситуаціям техногенного та природного характеру і\nреагування на них.\nСтаття 5. Права громадян України у сфері захисту населення і\nтериторій від надзвичайних ситуацій техногенного та\nприродного характеру\nГромадяни України у сфері захисту населення і територій від\nнадзвичайних ситуацій техногенного та природного характеру мають\nправо на:\nотримання інформації про надзвичайні ситуації техногенного та\nприродного характеру, що виникли або можуть виникнути, та про\nзаходи необхідної безпеки;\nзабезпечення та використання засобів колективного і\nіндивідуального захисту, які призначені для захисту населення від\nнадзвичайних ситуацій техногенного та природного характеру у разі\nїх виникнення;\nзвернення до місцевих органів виконавчої влади та органів\nмісцевого самоврядування з питань захисту від надзвичайних\nситуацій техногенного та природного характеру;\nвідшкодування згідно із законом шкоди, заподіяної їх здоров'ю\nта майну внаслідок надзвичайних ситуацій техногенного та\nприродного характеру;\nкомпенсацію за роботу у зонах надзвичайних ситуацій\nтехногенного та природного характеру;\nсоціально-психологічну підтримку та медичну допомогу, в тому\nчислі за висновками Державної служби медицини катастроф та/або\nлікарсько-трудової комісії, на медико-реабілітаційне відновлення у\nразі отримання важких фізичних та психологічних травм;\nінші права у сфері захисту населення і територій від\nнадзвичайних ситуацій техногенного та природного характеру\nвідповідно до законів України.\nСтаття 6. Права та обов'язки іноземців та осіб без\nгромадянства у разі виникнення надзвичайних\nситуацій техногенного та природного характеру\nІноземці та особи без громадянства, що перебувають в Україні\nна законних підставах, у разі виникнення надзвичайних ситуацій\nтехногенного та природного характеру, користуються тими самими\nправами, а також несуть такі самі обов'язки, як і громадяни\nУкраїни, за винятками, встановленими Конституцією, законами чи\nміжнародними договорами України.\nСтаття 7. Види, рівні та критерії класифікації надзвичайних\nситуацій техногенного та природного характеру\nНадзвичайні ситуації техногенного та природного характеру\nкласифікуються за характером походження, ступенем поширення,\nрозміром людських втрат та матеріальних збитків.\nЗалежно від характеру походження подій, що можуть зумовити\nвиникнення надзвичайних ситуацій техногенного та природного\nхарактеру на території України, визначаються такі види\nнадзвичайних ситуацій:\nтехногенного характеру;\nприродного характеру.\nЗалежно від обсягів заподіяних надзвичайною ситуацією\nтехногенного та природного характеру наслідків, обсягів технічних\nі матеріальних ресурсів, необхідних для ліквідації її наслідків,\nвизначаються такі рівні надзвичайних ситуацій техногенного та\nприродного характеру:\nдержавний;\nрегіональний;\nмісцевий;\nоб'єктовий.\nОсобливості оцінки та реагування на надзвичайні ситуації\nвоєнного характеру визначаються окремим законом.\nКритерії класифікації надзвичайних ситуацій техногенного та\nприродного характеру встановлюються Кабінетом Міністрів України на\nоснові аналізу інформації про техногенну та екологічну обстановку,\nзагрози існуючих і ймовірних техногенних та природних катастроф,\nдосвіду ліквідації надзвичайних ситуацій техногенного та\nприродного характеру.\nР о з д і л II\n\nОСНОВНІ ЗАХОДИ У СФЕРІ ЗАХИСТУ НАСЕЛЕННЯ І\nТЕРИТОРІЙ ВІД НАДЗВИЧАЙНИХ СИТУАЦІЙ ТЕХНОГЕННОГО\nТА ПРИРОДНОГО ХАРАКТЕРУ"
    },
    {
      "provision_ref": "art8",
      "section": "8",
      "title": "Стаття 8. Інформування та оповіщення",
      "content": "Інформування та оповіщення у сфері захисту населення і\nтериторій від надзвичайних ситуацій техногенного та природного\nхарактеру є основним принципом та головним і невід'ємним елементом\nусієї системи заходів такого захисту.\nІнформацію у сфері захисту населення і територій від\nнадзвичайних ситуацій техногенного та природного характеру\nстановлять відомості про надзвичайні ситуації техногенного та\nприродного характеру, що прогнозуються або виникли, з визначенням\nїх класифікації, меж поширення і наслідків, а також способи та\nметоди реагування на них.\nІнформація у сфері захисту населення і територій від\nнадзвичайних ситуацій техногенного та природного характеру,\nдіяльність центральних та місцевих органів виконавчої влади,\nвиконавчих органів місцевих рад у цій сфері є гласними і\nвідкритими, якщо інше не передбачено законом.\nЦентральні та місцеві органи виконавчої влади, виконавчі\nоргани місцевих рад зобов'язані надавати населенню через засоби\nмасової інформації оперативну і достовірну інформацію про стан\nзахисту населення і територій від надзвичайних ситуацій\nтехногенного та природного характеру, про виникнення надзвичайних\nситуацій техногенного та природного характеру, методи та способи\nїх захисту, вжиття заходів щодо забезпечення безпеки.\nОповіщення про загрозу виникнення надзвичайних ситуацій\nтехногенного та природного характеру і постійне інформування\nнаселення про них забезпечуються шляхом:\nзавчасного створення і підтримки в постійній готовності\nзагальнодержавної і територіальних автоматизованих систем\nцентралізованого оповіщення населення;\nорганізаційно-технічного з'єднання територіальних систем\nцентралізованого оповіщення і систем оповіщення на об'єктах\nгосподарювання;\nзавчасного створення та організаційно-технічного з'єднання з\nсистемами спостереження і контролю постійно діючих локальних\nсистем оповіщення та інформування населення в зонах можливого\nкатастрофічного затоплення, районах розміщення радіаційних і\nхімічних підприємств, інших об'єктів підвищеної небезпеки;\nцентралізованого використання загальнодержавних і галузевих\nсистем зв'язку, радіопровідного, телевізійного оповіщення,\nрадіотрансляційних мереж та інших технічних засобів передавання\nінформації."
    },
    {
      "provision_ref": "art9",
      "section": "9",
      "title": "Стаття 9. Спостереження",
      "content": "З метою своєчасного захисту населення і територій від\nнадзвичайних ситуацій техногенного та природного характеру,\nзапобігання та реагування на них відповідними центральними та\nмісцевими органами виконавчої влади здійснюються:\nстворення і підтримання в постійній готовності\nзагальнодержавної і територіальних систем спостереження і контролю\nз включенням до них існуючих сил та засобів контролю;\nорганізація збирання, опрацювання і передавання інформації\nпро стан довкілля, забруднення харчових продуктів, продовольчої\nсировини, фуражу, води радіоактивними, хімічними речовинами,\nмікроорганізмами та іншими біологічними агентами."
    },
    {
      "provision_ref": "art10",
      "section": "10",
      "title": "Стаття 10. Укриття в захисних спорудах",
      "content": "Укриттю в захисних спорудах, у разі необхідності, підлягає\nнаселення відповідно до його належності до груп (працююча зміна,\nнаселення, яке проживає в небезпечних зонах).\nСтворення фонду захисних споруд забезпечується шляхом:\nкомплексного освоєння підземного простору міст і населених\nпунктів для взаємопогодженого розміщення в ньому споруд і\nприміщень соціально-побутового, виробничого і господарського\nпризначення з урахуванням необхідності пристосування і\nвикористання частини приміщень для укриття населення в разі\nвиникнення надзвичайних ситуацій техногенного та природного\nхарактеру;\nобстеження і взяття на облік підземних і наземних будівель та\nспоруд, що відповідають вимогам захисту, споруд підземного\nпростору міст, гірничих виробок і природних порожнин;\nдообладнання з урахуванням реальної обстановки підвальних та\nінших заглиблених приміщень;\nбудівництва заглиблених споруд, які окремо розташовані від\nоб'єктів виробничого призначення та пристосовані для захисту;\nмасового будівництва, в період загрози виникнення\nнадзвичайних ситуацій техногенного та природного характеру,\nнайпростіших сховищ та укриттів;\nбудівництва окремих сховищ та протирадіаційних укриттів.\nПерелік таких сховищ, укриттів та інших захисних споруд, які\nнеобхідно будувати, щорічно визначається центральним органом\nвиконавчої влади, що забезпечує формування державної політики у\nсфері цивільного захисту, і затверджується Кабінетом Міністрів\nУкраїни.\nНаявний фонд захисних споруд використовується для\nгосподарських, культурних і побутових потреб у порядку\n( 253-2009-п ), який визначається центральним органом виконавчої\nвлади, що забезпечує формування державної політики у сфері\nцивільного захисту, і затверджується Кабінетом Міністрів України.\n{ Частина четверта статті 10 із змінами, внесеними згідно із\nЗаконом N 5459-VI ( 5459-17 ) від 16.10.2012 }"
    },
    {
      "provision_ref": "art11",
      "section": "11",
      "title": "Стаття 11. Евакуаційні заходи",
      "content": "В умовах неповного забезпечення захисними спорудами в містах\nта інших населених пунктах, що мають об'єкти підвищеної небезпеки,\nосновним засобом захисту населення є евакуація і розміщення його у\nзонах, які є безпечними для проживання людей і тварин.\nЕвакуації підлягає населення, яке проживає в населених\nпунктах, що знаходяться у зонах можливого катастрофічного\nзатоплення, можливого небезпечного радіоактивного забруднення,\nхімічного ураження, в районах виникнення стихійного лиха, аварій і\nкатастроф (якщо виникає безпосередня загроза життю та здоров'ю\nлюдей).\nЗалежно від обстановки, яка склалася на час надзвичайної\nситуації техногенного та природного характеру, може бути проведено\nзагальну або часткову евакуацію населення тимчасового або\nбезповоротного характеру.\nЗагальна евакуація проводиться за рішенням Кабінету Міністрів\nУкраїни для всіх категорій населення і планується на випадок:\nможливого небезпечного радіоактивного забруднення територій\nнавколо атомних електростанцій (якщо виникає безпосередня загроза\nжиттю та здоров'ю людей, які проживають в зоні ураження);\nвиникнення загрози катастрофічного затоплення місцевості з\nчотиригодинним добіганням проривної хвилі.\nЧасткова евакуація проводиться за рішенням Кабінету Міністрів\nУкраїни у разі загрози або виникнення надзвичайної ситуації\nтехногенного та природного характеру.\nЕвакуаційні заходи здійснюються Радою міністрів Автономної\nРеспубліки Крим, місцевими органами виконавчої влади, органами\nмісцевого самоврядування.\nПід час проведення часткової евакуації завчасно вивозиться не\nзайняте у сферах виробництва та обслуговування населення: діти,\nучні навчальних закладів, вихованці дитячих будинків, разом з\nвикладачами та вихователями, студенти, пенсіонери та інваліди, які\nутримуються у будинках для осіб похилого віку, разом з\nобслуговуючим персоналом і членами їх сімей.\nУ сфері захисту населення і територій від надзвичайних\nситуацій техногенного та природного характеру евакуація населення\nпланується на випадок:\nаварії на атомній електростанції з можливим забрудненням\nтериторії;\nусіх видів аварій з викидом сильнодіючих отруйних речовин;\nзагрози катастрофічного затоплення місцевості;\nлісових і торф'яних пожеж, землетрусів, зсувів, інших\nгеофізичних і гідрометеорологічних явищ з тяжкими наслідками, що\nзагрожують населеним пунктам.\nПроведення організованої евакуації, запобігання проявам\nпаніки і недопущення загибелі людей забезпечується шляхом:\nпланування евакуації населення;\nвизначення зон, придатних для розміщення евакуйованих з\nпотенційно небезпечних зон;\nорганізації оповіщення керівників підприємств і населення про\nпочаток евакуації;\nорганізації управління евакуацією;\nвсебічного життєзабезпечення в місцях безпечного розселення\nевакуйованого населення;\nнавчання населення діям під час проведення евакуації.\nЕвакуація населення проводиться способом, який передбачає\nвивезення основної частини населення із зон надзвичайних ситуацій\nтехногенного та природного характеру усіма видами наявного\nтранспорту, а в разі його відсутності чи недостатності, а також у\nвипадку руйнування транспортних шляхів - організоване виведення\nнаселення пішим ходом по заздалегідь розроблених маршрутах."
    },
    {
      "provision_ref": "art12",
      "section": "12",
      "title": "Стаття 12. Інженерний захист",
      "content": "Під час проектування і експлуатації споруд та інших об'єктів\nгосподарювання, наслідки діяльності яких можуть шкідливо вплинути\nна безпеку населення та довкілля, обов'язково розробляються і\nздійснюються заходи інженерного захисту з метою запобігання\nвиникненню надзвичайної ситуації техногенного та природного\nхарактеру.\nЗаходи інженерного захисту населення і території повинні\nпередбачати:\nврахування під час розроблення генеральних планів забудови\nнаселених пунктів і ведення містобудування можливих проявів у\nокремих регіонах та на окремих територіях небезпечних і\nкатастрофічних явищ;\nраціональне розміщення об'єктів підвищеної небезпеки з\nурахуванням можливих наслідків їх діяльності у разі виникнення\nаварій для безпеки населення і довкілля;\nспорудження будинків, будівель, споруд, інженерних мереж і\nтранспортних комунікацій із заданими рівнями безпеки та\nнадійності;\nрозроблення і здійснення заходів безаварійного функціонування\nоб'єктів підвищеної небезпеки;\nстворення комплексної схеми захисту населених пунктів та\nоб'єктів господарювання від небезпечних природних процесів;\nрозроблення і здійснення регіональних та місцевих планів\nзапобігання і ліквідації наслідків надзвичайних ситуацій\nтехногенного та природного характеру;\nорганізацію будівництва протизсувних, протиповеневих,\nпротиселевих, протилавинних, протиерозійних та інших інженерних\nспоруд спеціального призначення;\nреалізацію заходів санітарної охорони території."
    },
    {
      "provision_ref": "art13",
      "section": "13",
      "title": "Стаття 13. Медичний захист",
      "content": "Заходи запобігання або зменшення ступеня ураження людей,\nсвоєчасного надання медичної допомоги постраждалим та їх\nлікування, забезпечення епідемічного благополуччя в зонах\nнадзвичайних ситуацій техногенного та природного характеру повинні\nпередбачати:\nпланування і використання існуючих сил та засобів закладів\nохорони здоров'я незалежно від форм власності і господарювання;\nвведення в дію Національного плану соціально-психологічних\nзаходів при виникненні та ліквідації надзвичайних ситуацій\nтехногенного та природного характеру;\nрозгортання в умовах надзвичайної ситуації техногенного та\nприродного характеру необхідної кількості лікувальних закладів;\nзавчасне застосування профілактичних медичних препаратів та\nсанітарно-епідеміологічних заходів;\nконтроль за якістю харчових продуктів і продовольчої\nсировини, питної води і джерелами водопостачання;\nконтроль за станом атмосферного повітря та опадів;\nзавчасне створення і підготовку спеціальних медичних\nформувань;\nнакопичення медичних засобів захисту, медичного та\nспеціального майна і техніки;\nконтроль за станом довкілля, санітарно-гігієнічною та\nепідемічною ситуацією;\nпідготовку медичного персоналу та загальне медико-санітарне\nнавчання населення.\nДля забезпечення своєчасного надання екстреної медичної\nдопомоги постраждалим від надзвичайних ситуацій техногенного та\nприродного характеру громадянам, рятувальникам та особам, які\nберуть участь у ліквідації надзвичайних ситуацій техногенного та\nприродного характеру, в Автономній Республіці Крим, областях,\nмістах Києві та Севастополі створюються центри екстреної медичної\nдопомоги та медицини катастроф, у складі яких діють служби\nмедицини катастроф як особливий вид аварійно-рятувальних служб.\nКоординацію діяльності центрів екстреної медичної допомоги та\nмедицини катастроф на випадок надзвичайних ситуацій техногенного\nта природного характеру здійснюють спеціальні комісії\nзагальнодержавного (регіонального, місцевого, об'єктового) рівня,\nщо утворюються згідно із цим Законом. Організаційно-методичне\nзабезпечення діяльності центрів екстреної медичної допомоги та\nмедицини катастроф здійснюється центральним органом виконавчої\nвлади, що забезпечує формування та реалізує державну політику у\nсфері охорони здоров'я.\nТипове положення про центр екстреної медичної допомоги та\nмедицини катастроф затверджується Кабінетом Міністрів України.\nПостраждале населення, а також особи, залучені до виконання\nаварійно-рятувальних робіт при виникненні надзвичайної ситуації\nтехногенного та природного характеру, і рятувальники за висновком\nцентру екстреної медичної допомоги та медицини катастроф та/або\nмедико-соціальної експертної комісії гарантовано забезпечуються\nвідповідним лікуванням та психологічним відновленням у\nсанаторно-курортних закладах, при яких створено центри\nмедико-психологічної реабілітації. Неповнолітні особи, які\nпостраждали у надзвичайній ситуації (у тому числі спричиненій\nдорожньо-транспортною пригодою), а також у яких внаслідок\nнадзвичайної ситуації техногенного та природного характеру (у тому\nчислі спричиненої дорожньо-транспортною пригодою) загинув один із\nбатьків або обоє батьків, гарантовано забезпечуються відповідним\nлікуванням та психологічним відновленням у санаторно-курортних\nзакладах, при яких створено центри медико-психологічної\nреабілітації.\nЦентри медико-психологічної реабілітації створюються при\nсанаторно-курортних закладах незалежно від форми власності і\nпідпорядкування. Перелік санаторно-курортних закладів, при яких\nстворюються центри медико-психологічної реабілітації, а також їх\nвідповідність вимогам медико-психологічної реабілітації кожні два\nроки визначаються в порядку ( 859-2009-п ), встановленому\nКабінетом Міністрів України. Зазначений перелік затверджується\nцентральним органом виконавчої влади, що забезпечує формування\nдержавної політики у сфері охорони здоров'я, та центральним\nорганом виконавчої влади, що забезпечує формування державної\nполітики у сфері цивільного захисту.\nМедико-психологічна реабілітація рятувальників та\nпостраждалих у не визначених і не затверджених відповідно до\nчастини п'ятої цієї статті санаторно-курортних та інших закладах\nзабороняється. { Статтю 13 доповнено частиною шостою згідно із\nЗаконом N 587-VI ( 587-17 ) від 24.09.2008 }"
    },
    {
      "provision_ref": "art14",
      "section": "14",
      "title": "Стаття 14. Біологічний захист",
      "content": "Захист від біологічних засобів ураження включає своєчасне\nвиявлення чинників біологічного зараження, залежно від їх виду і\nступеня ураження, проведення комплексу\nадміністративно-господарських, режимно-обмежувальних і спеціальних\nпротиепідемічних та медичних заходів.\nБіологічний захист передбачає:\nсвоєчасне використання колективних та індивідуальних засобів\nзахисту;\nзапровадження режимів карантину та обсервації;\nзнезаражування осередку ураження;\nнеобхідне знезаражування людей, тварин тощо;\nсвоєчасну локалізацію зони біологічного ураження;\nпроведення екстреної та специфічної профілактики;\nдодержання протиепідемічного режиму підприємствами,\nустановами та організаціями незалежно від форм власності і\nгосподарювання та населенням."
    },
    {
      "provision_ref": "art15",
      "section": "15",
      "title": "Стаття 15. Радіаційний і хімічний захист",
      "content": "Радіаційний і хімічний захист включає заходи щодо виявлення\nта оцінки радіаційної і хімічної обстановки, організацію та\nздійснення дозиметричного і хімічного контролю, розроблення\nтипових режимів радіаційного захисту, забезпечення засобами\nіндивідуального та колективного захисту, організацію та проведення\nспеціальної обробки.\nВиконання вимог радіаційного і хімічного захисту\nзабезпечується шляхом:\nзавчасного накопичення і підтримки в готовності засобів\nіндивідуального захисту і приладів дозиметричного і хімічного\nконтролю, обсяги і місця зберігання яких визначаються відповідно\nдо встановлених зон небезпеки, забезпечення зазначеними засобами\nнасамперед особового складу формувань, які беруть участь у\nпроведенні аварійно-рятувальних та інших невідкладних робіт в\nосередках ураження, а також персоналу радіаційно і хімічно\nнебезпечних об'єктів господарювання і населення, яке проживає в\nзонах небезпечного зараження та навколо них;\nсвоєчасного впровадження засобів, способів і методів\nвиявлення та оцінки масштабів і наслідків аварій на радіаційно та\nхімічно небезпечних об'єктах господарювання;\nстворення уніфікованих засобів захисту, приладів і комплектів\nдозиметричного та хімічного контролю;\nнадання населенню можливостей придбавати в установленому\nпорядку в особисте користування засобів індивідуального захисту і\nдозиметрів;\nзавчасного пристосування об'єктів побутового обслуговування і\nтранспортних підприємств для проведення санітарної обробки людей\nта спеціальної обробки одягу, майна і транспорту;\nрозроблення загальних критеріїв, методів та методик\nспостережень щодо оцінки радіаційної і хімічної обстановки;\nзавчасного створення та використання засобів колективного\nзахисту населення від радіаційної та хімічної небезпеки;\nпристосування наявних засобів колективного захисту від інших\nвидів загрози для захисту від радіаційної та хімічної небезпеки.\nСтаття 16. Державна стандартизація з питань безпеки у\nнадзвичайних ситуаціях техногенного та природного\nхарактеру\nДержавна стандартизація з питань безпеки у надзвичайних\nситуаціях техногенного та природного характеру спрямована на\nзабезпечення:\nбезпеки продукції (робіт, послуг) та матеріалів для життя і\nздоров'я людей та довкілля;\nякості продукції (робіт, послуг) та матеріалів відповідно до\nрівня розвитку науки, техніки і технологій;\nєдності принципів вимірювання;\nбезпеки об'єктів господарювання з урахуванням ризику\nвиникнення техногенних катастроф та інших надзвичайних ситуацій\nтехногенного та природного характеру.\nСтаття 17. Державна експертиза у сфері захисту населення і\nтериторій від надзвичайних ситуацій техногенного\nта природного характеру\nДержавна експертиза проектів і рішень стосовно техногенної\nбезпеки об'єктів виробничого та соціального призначення, що можуть\nспричинити надзвичайні ситуації техногенного та природного\nхарактеру і вплинути на стан захисту населення і територій від їх\nнаслідків, організовується і проводиться відповідно до закону.\nСтаття 18. Державний нагляд і контроль у сфері захисту\nнаселення і територій від надзвичайних ситуацій\nтехногенного та природного характеру\nДержавний нагляд і контроль у сфері захисту населення і\nтериторій від надзвичайних ситуацій техногенного та природного\nхарактеру організовуються центральними органами виконавчої влади,\nщо реалізують державну політику у сферах цивільного захисту,\nнагляду і контролю за станом захисту територій від надзвичайних\nситуацій природного та техногенного характеру, іншими\nуповноваженими на це центральними органами виконавчої влади.\nСтаття 19. Декларування безпеки об'єктів підвищеної\nнебезпеки\nДекларування безпеки об'єктів підвищеної небезпеки\nздійснюється з метою запобігання надзвичайним ситуаціям\nтехногенного та природного характеру, а також забезпечення\nготовності до локалізації, ліквідації надзвичайних ситуацій\nтехногенного та природного характеру та їх наслідків.\nПорядок розроблення декларації безпеки об'єктів підвищеної\nнебезпеки, її зміст, методика визначення ризиків та їх прийнятні\nрівні встановлюються Кабінетом Міністрів України.\nР о з д і л III\n\nЄДИНА ДЕРЖАВНА СИСТЕМА ОРГАНІВ ВИКОНАВЧОЇ\nВЛАДИ З ПИТАНЬ ЗАПОБІГАННЯ І РЕАГУВАННЯ НА\nНАДЗВИЧАЙНІ СИТУАЦІЇ ТЕХНОГЕННОГО\nТА ПРИРОДНОГО ХАРАКТЕРУ\nСтаття 20. Єдина державна система органів виконавчої влади з\nпитань запобігання і реагування на надзвичайні\nситуації техногенного та природного характеру\nЗ метою забезпечення реалізації державної політики у сфері\nзахисту населення і територій від надзвичайних ситуацій\nстворюється єдина державна система органів виконавчої влади з\nпитань запобігання і реагування на надзвичайні ситуації\nтехногенного та природного характеру (далі - єдина державна\nсистема), яка складається з територіальних і функціональних\nпідсистем.\nПоложення про єдину державну систему затверджується Кабінетом\nМіністрів України."
    },
    {
      "provision_ref": "art21",
      "section": "21",
      "title": "Стаття 21. Функціонування єдиної державної системи",
      "content": "Захист населення і територій у разі виникнення надзвичайних\nситуацій техногенного та природного характеру забезпечується\nшляхом координації функціонування постійно діючих функціональних\nта територіальних підсистем єдиної державної системи.\nФункціональні підсистеми створюються центральними органами\nвиконавчої влади для організації роботи, пов'язаної із\nзапобіганням надзвичайним ситуаціям техногенного та природного\nхарактеру та захистом населення і територій у разі їх виникнення.\nЗавдання, організація, склад сил і засобів, порядок\nфункціонування функціональних підсистем захисту населення і\nтериторій визначаються положеннями про ці підсистеми,\nзатвердженими відповідними міністерствами, іншими центральними\nорганами виконавчої влади за погодженням із центральним органом\nвиконавчої влади, що забезпечує формування державної політики у\nсфері цивільного захисту.\nТериторіальні підсистеми створюються в Автономній Республіці\nКрим, областях, містах Києві та Севастополі для запобігання і\nліквідації наслідків надзвичайних ситуацій техногенного та\nприродного характеру в межах їх територій.\nЗавдання, організація, склад сил та засобів, порядок\nфункціонування територіальних підсистем захисту населення і\nтериторій визначаються положеннями про ці підсистеми,\nзатвердженими Радою міністрів Автономної Республіки Крим,\nобласними, Київською та Севастопольською міськими державними\nадміністраціями за погодженням із центральним органом виконавчої\nвлади, що забезпечує формування державної політики у сфері\nцивільного захисту."
    },
    {
      "provision_ref": "art22",
      "section": "22",
      "title": "Стаття 22. Режим функціонування єдиної державної системи",
      "content": "Залежно від обстановки, ступеня поширення прогнозованої або\nтакої, що виникла, надзвичайної ситуації техногенного та\nприродного характеру за рішенням відповідно Кабінету Міністрів\nУкраїни, Ради міністрів Автономної Республіки Крим, обласних,\nКиївської та Севастопольської міських державних адміністрацій в\nмежах конкретної території встановлюється один з таких режимів\nфункціонування системи захисту населення і територій:\nрежим повсякденного функціонування - за умов нормальної\nвиробничо-промислової, радіаційної, хімічної, біологічної\n(бактеріологічної), сейсмічної, гідрогеологічної і\nгідрометеорологічної обстановки, за відсутності епідемій,\nепізоотій, епіфітотій тощо;\nрежим підвищеної готовності - у разі істотного погіршення\nвиробничо-промислової, радіаційної, хімічної, біологічної\n(бактеріологічної), сейсмічної, гідрогеологічної і\nгідрометеорологічної обстановки, за наявності можливості\nвиникнення надзвичайної ситуації техногенного та природного\nхарактеру;\nрежим надзвичайної ситуації - у разі виникнення і під час\nліквідації наслідків надзвичайної ситуації техногенного та\nприродного характеру.\nРежим надзвичайного стану запроваджується відповідно до\nзаконів України.\nР о з д і л IV\n\nСИЛИ ТА ЗАСОБИ ЗАХИСТУ НАСЕЛЕННЯ І\nТЕРИТОРІЙ ВІД НАДЗВИЧАЙНИХ СИТУАЦІЙ ТЕХНОГЕННОГО ТА\nПРИРОДНОГО ХАРАКТЕРУ\nСтаття 23. Склад сил та засобів захисту населення і\nтериторій від надзвичайних ситуацій техногенного\nта природного характеру\nДо складу сил та засобів захисту населення і територій від\nнадзвичайних ситуацій техногенного та природного характеру входять\nвідповідні сили та засоби центральних і місцевих органів\nвиконавчої влади, підприємств, установ та організацій незалежно\nвід форм власності і господарювання, єдина державна система, а\nтакож добровільні рятувальні формування, що залучаються до\nпроведення відповідних робіт.\nПрофесійні аварійно-рятувальні служби і спеціальні\n(воєнізовані) аварійно-рятувальні служби, з яких складаються\nзазначені сили та засоби, укомплектовуються з урахуванням\nнеобхідності проведення роботи в автономному режимі протягом не\nменше ніж трьох діб і перебувають у стані постійної готовності.\nУ разі виникнення надзвичайної ситуації техногенного та\nприродного характеру сили постійної готовності залучаються для\nтермінового реагування.\nСтаття 24. Залучення частин та підрозділів Збройних Сил\nУкраїни, інших військових формувань, утворених\nвідповідно до законів України, для ліквідації\nнаслідків надзвичайних ситуацій техногенного та\nприродного характеру\nДля ліквідації наслідків надзвичайних ситуацій техногенного\nта природного характеру відповідно до закону можуть залучатися\nчастини та підрозділи Збройних Сил України, інших військових\nформувань, утворених відповідно до законів України.\nУмови залучення частин та підрозділів Збройних Сил України,\nінших військових формувань, утворених відповідно до законів\nУкраїни, до ліквідації наслідків надзвичайних ситуацій\nтехногенного та природного характеру визначаються Президентом\nУкраїни відповідно до Конституції України ( 254к/96-ВР ), законів\nУкраїни \"Про правовий режим надзвичайного стану\" ( 1550-14 ) та\n\"Про Збройні Сили України\" ( 1934-12 ).\nСтаття 25. Діяльність підприємств, установ та організацій у\nсфері захисту населення і територій від\nнадзвичайних ситуацій техногенного та природного\nхарактеру\nПідприємства, установи та організації незалежно від форм\nвласності і господарювання у сфері захисту населення і територій\nвід надзвичайних ситуацій техногенного та природного характеру:\nпланують і здійснюють необхідні заходи для захисту своїх\nпрацівників, об'єктів господарювання та довкілля від надзвичайних\nситуацій техногенного та природного характеру;\nрозробляють плани локалізації і ліквідації аварій (катастроф)\nз подальшим погодженням із центральними органами виконавчої влади,\nщо забезпечують формування та реалізують державну політику у\nсферах цивільного захисту, пожежної і техногенної безпеки; { Абзац\nтретій статті 25 із змінами, внесеними згідно із Законом N 5459-VI\n( 5459-17 ) від 16.10.2012 }\nпідтримують у готовності до застосування сили і засоби із\nзапобігання виникненню та ліквідації наслідків надзвичайних\nситуацій техногенного та природного характеру;\nстворюють та підтримують матеріальні резерви для попередження\nта ліквідації надзвичайних ситуацій техногенного та природного\nхарактеру;\nзабезпечують своєчасне оповіщення своїх працівників про\nзагрозу виникнення або про виникнення надзвичайної ситуації\nтехногенного та природного характеру.\nСтаття 26. Участь об'єднань громадян у ліквідації наслідків\nнадзвичайних ситуацій техногенного та природного\nхарактеру\nОб'єднання громадян можуть брати участь у заходах щодо\nліквідації наслідків надзвичайних ситуацій техногенного та\nприродного характеру відповідно до цього Закону та Закону України\n\"Про аварійно-рятувальні служби\".\nР о з д і л V\n\nДЕРЖАВНЕ УПРАВЛІННЯ У СФЕРІ ЗАХИСТУ\nНАСЕЛЕННЯ І ТЕРИТОРІЙ ВІД НАДЗВИЧАЙНИХ СИТУАЦІЙ\nТЕХНОГЕННОГО ТА ПРИРОДНОГО ХАРАКТЕРУ\nСтаття 27. Державні органи управління у сфері захисту\nнаселення і територій від надзвичайних ситуацій\nтехногенного та природного характеру\nДержавними органами управління у сфері захисту населення і\nтериторій від надзвичайних ситуацій техногенного та природного\nхарактеру є:\nКабінет Міністрів України;\nцентральні органи виконавчої влади, що забезпечують\nформування та реалізують державну політику у сфері цивільного\nзахисту; { Абзац третій статті 27 в редакції Закону N 5459-VI\n( 5459-17 ) від 16.10.2012 }\nінші центральні органи виконавчої влади; { Абзац четвертий\nстатті 27 в редакції Закону N 5459-VI ( 5459-17 ) від 16.10.2012 }\nмісцеві органи виконавчої влади в межах повноважень,\nвизначених законом;\nоргани місцевого самоврядування в межах повноважень,\nвизначених законом.\nСтаття 28. Координація діяльності органів виконавчої влади у\nсфері захисту населення і територій від\nнадзвичайних ситуацій техногенного та природного\nхарактеру\nКоординацію діяльності органів виконавчої влади у сфері\nзахисту населення і територій від надзвичайних ситуацій\nтехногенного та природного характеру здійснюють:\nРада національної безпеки і оборони України в межах,\nпередбачених Законом України \"Про Раду національної безпеки і\nоборони України\" ( 183/98-ВР );\nКабінет Міністрів України.\nУ разі необхідності для ліквідації наслідків надзвичайної\nситуації техногенного та природного характеру Кабінет Міністрів\nУкраїни утворює спеціальні комісії загальнодержавного,\nрегіонального, місцевого та об'єктового рівнів.\nСтаття 29. Повноваження Кабінету Міністрів України у сфері\nзахисту населення і територій від надзвичайних\nситуацій техногенного та природного характеру\nДо повноважень Кабінету Міністрів України у сфері захисту\nнаселення і територій від надзвичайних ситуацій техногенного та\nприродного характеру належать:\nзабезпечення реалізації політики держави у сфері захисту\nнаселення і територій від надзвичайних ситуацій техногенного та\nприродного характеру, запобігання цим ситуаціям та реагування на\nних, ліквідації їх наслідків;\nздійснення заходів щодо забезпечення обороноздатності і\nнаціональної безпеки України, громадського порядку, боротьби зі\nзлочинністю в умовах виникнення надзвичайних ситуацій техногенного\nта природного характеру;\nзабезпечення виконання заходів, спрямованих на попередження\nнадзвичайних ситуацій техногенного та природного характеру та\nліквідацію їх наслідків;\nвстановлення критеріїв класифікації надзвичайних ситуацій\nтехногенного та природного характеру;\nзбирання та здійснення обміну інформацією у сфері захисту\nнаселення і територій від надзвичайних ситуацій техногенного та\nприродного характеру відповідно до закону;\nрозробка і здійснення державних цільових програм у сфері\nзахисту населення і територій від надзвичайних ситуацій\nтехногенного та природного характеру; { Абзац сьомий статті 29 із\nзмінами, внесеними згідно із Законом N 3421-IV ( 3421-15 ) від\n09.02.2006 }\nздійснення інших повноважень, визначених Конституцією та\nзаконами України, актами Президента України.\nСтаття 30. Повноваження центрального органу виконавчої влади,\nщо забезпечує формування державної політики у\nсфері цивільного захисту\nДо повноважень центрального органу виконавчої влади, що\nзабезпечує формування державної політики у сфері цивільного\nзахисту, належать:\nформування державної політики у сфері цивільного захисту;\nкерівництво діяльністю підпорядкованих йому органів\nуправління з питань надзвичайних ситуацій техногенного та\nприродного характеру, спеціальних і спеціалізованих формувань;\nкоординація діяльності центральних органів виконавчої влади у\nсфері захисту населення і територій від надзвичайних ситуацій\nтехногенного та природного характеру;\nзатвердження планів локалізації і ліквідації аварій\n(катастроф);\nздійснення інших повноважень, визначених законами України та\nпокладених на нього актами Президента України.\nСтаття 30-1. Повноваження центрального органу виконавчої\nвлади, що реалізує державну політику у сфері\nцивільного захисту\nДо повноважень центрального органу виконавчої влади, що\nреалізує державну політику у сфері цивільного захисту, належать:\nзабезпечення реалізації політики держави у сфері захисту\nнаселення і територій від надзвичайних ситуацій техногенного та\nприродного характеру, запобігання таким ситуаціям та реагування на\nних, ліквідація їх наслідків;\nздійснення контролю за проведенням аварійно-рятувальних та\nінших невідкладних робіт у разі виникнення надзвичайних ситуацій\nтехногенного та природного характеру;\nздійснення оповіщення населення про загрозу виникнення або\nвиникнення надзвичайної ситуації техногенного чи природного\nхарактеру, забезпечення належного функціонування галузевих,\nтериторіальних і локальних систем оповіщення;\nздійснення державного нагляду і контролю за розробленням та\nреалізацією заходів у сфері захисту населення і територій від\nнадзвичайних ситуацій техногенного та природного характеру;\nпроведення науково-дослідних робіт у сфері захисту населення\nі територій від надзвичайних ситуацій техногенного та природного\nхарактеру;\nздійснення інших повноважень, визначених законами України,\nактами Президента України.\nСтаття 31. Повноваження інших центральних органів виконавчої\nвлади у сфері захисту населення і територій від\nнадзвичайних ситуацій техногенного та природного\nхарактеру\nІнші центральні органи виконавчої влади у сфері захисту\nнаселення і територій від надзвичайних ситуацій техногенного та\nприродного характеру: { Абзац перший частини першої статті 31 із\nзмінами, внесеними згідно із Законом N 5459-VI ( 5459-17 ) від\n16.10.2012 }\nрозробляють і здійснюють організаційні та інженерно-технічні\nзаходи у своїй галузі;\nзабезпечують здійснення підприємствами, установами та\nорганізаціями, що належать до сфери їх управління, заходів щодо\nзапобігання виникненню надзвичайних ситуацій техногенного та\nприродного характеру і проведення аварійно-рятувальних та інших\nневідкладних робіт у разі виникнення надзвичайних ситуацій\nтехногенного та природного характеру відповідно до аварійних\nпланів;\nрозробляють і затверджують галузеві норми та правила безпеки\nвиробництва, технологічних процесів, продукції;\nзабезпечують розроблення та реалізацію заходів щодо\nзабезпечення хімічної, медико-біологічної, вибухової, пожежної,\nекологічної безпеки, а також норм і правил проектування,\nбудівництва та експлуатації об'єктів виробничого і соціального\nпризначення в зонах можливого впливу небезпечних техногенних\nпроцесів та природних явищ;\nорганізовують і здійснюють проведення науково-дослідних,\nдослідно-конструкторських, випробних і проектних робіт з питань\nзабезпечення безпеки виробленої продукції, підвищення безпеки\nвиробництва на підприємствах, в установах та організаціях, що\nналежать до сфери їх управління;\nздійснюють методичне керівництво захистом працівників\nпідприємств, установ та організацій, що належать до сфери їх\nуправління, від наслідків надзвичайних ситуацій техногенного та\nприродного характеру;\nздійснюють інші повноваження, визначені законами України,\nактами Президента України.\nСтаття 32. Повноваження Ради міністрів Автономної Республіки\nКрим, місцевих державних адміністрацій та органів\nмісцевого самоврядування у сфері захисту населення\nі територій від надзвичайних ситуацій техногенного\nта природного характеру\nРада міністрів Автономної Республіки Крим, місцеві державні\nадміністрації та органи місцевого самоврядування у сфері захисту\nнаселення і територій від надзвичайних ситуацій техногенного та\nприродного характеру в межах відповідних територій:\nберуть участь у забезпеченні реалізації політики держави у\nсфері захисту населення і територій від надзвичайних ситуацій\nтехногенного та природного характеру;\nздійснюють управління через відповідні територіальні\nпідсистеми єдиної державної системи;\nзабезпечують проведення евакуаційних заходів у разі\nвиникнення надзвичайних ситуацій техногенного та природного\nхарактеру;\nздійснюють підготовку населення до дій у надзвичайних\nситуаціях техногенного та природного характеру відповідно до своїх\nповноважень;\nздійснюють збирання інформації та обмін нею у сфері захисту\nнаселення і територій від надзвичайних ситуацій техногенного та\nприродного характеру, забезпечують своєчасне оповіщення та\nінформування населення про загрозу виникнення або виникнення\nнадзвичайних ситуацій техногенного та природного характеру;\nпогоджують проект плану проведення потенційно небезпечних\nзаходів в умовах присутності цивільного населення за участю\nособового складу Збройних Сил України, інших військових формувань\nта правоохоронних органів з використанням озброєння і військової\nтехніки; ( Статтю 32 доповнено абзацом згідно із Законом N 1419-IV\n( 1419-15 ) від 03.02.2004 )\nвзаємодіють з органами військового управління під час\nпланування та проведення потенційно небезпечних заходів з метою\nзапобігання і недопущення надзвичайних ситуацій та ліквідації їх\nнаслідків відповідно до закону; ( Статтю 32 доповнено абзацом\nзгідно із Законом N 1419-IV ( 1419-15 ) від 03.02.2004 )\nзабезпечують захист населення і територій під час проведення\nпотенційно небезпечних заходів в умовах присутності цивільного\nнаселення відповідно до закону; ( Статтю 32 доповнено абзацом\nзгідно із Законом N 1419-IV ( 1419-15 ) від 03.02.2004 )\nстворюють фінансові та матеріальні резерви для ліквідації\nнадзвичайних ситуацій техногенного та природного характеру і їх\nнаслідків відповідно до законодавства;\nзабезпечують організацію і проведення аварійно-рятувальних та\nінших невідкладних робіт, а також підтримання громадського порядку\nпід час їх проведення;\nсприяють сталому функціонуванню об'єктів господарювання у\nзоні виникнення надзвичайних ситуацій техногенного та природного\nхарактеру;\nздійснюють інші повноваження, визначені законами України,\nактами Президента України.\nР о з д і л VI\n\nПІДГОТОВКА НАСЕЛЕННЯ ДО ДІЙ У НАДЗВИЧАЙНИХ\nСИТУАЦІЯХ ТЕХНОГЕННОГО ТА ПРИРОДНОГО ХАРАКТЕРУ.\nОБОВ'ЯЗКИ ГРОМАДЯН У СФЕРІ ЗАХИСТУ НАСЕЛЕННЯ І\nТЕРИТОРІЙ ВІД НАДЗВИЧАЙНИХ СИТУАЦІЙ\nТЕХНОГЕННОГО ТА ПРИРОДНОГО ХАРАКТЕРУ\nСтаття 33. Підготовка населення до дій у надзвичайних\nситуаціях техногенного та природного характеру\nПідготовка населення до дій у надзвичайних ситуаціях\nтехногенного та природного характеру здійснюється на\nпідприємствах, в установах та організаціях незалежно від форм\nвласності і господарювання, а також за місцем проживання за\nспеціально розробленою системою заходів захисту населення і\nтериторій від надзвичайних ситуацій техногенного та природного\nхарактеру відповідно до закону.\nСтаття 34. Обов'язки громадян України у сфері захисту\nнаселення і територій від надзвичайних ситуацій\nтехногенного та природного характеру\nГромадяни України у сфері захисту населення і територій від\nнадзвичайних ситуацій техногенного та природного характеру\nзобов'язані:\nдотримуватися заходів безпеки, не допускати порушень\nвиробничої дисципліни, вимог екологічної безпеки;\nвивчати основні способи захисту населення і територій від\nнаслідків надзвичайних ситуацій техногенного та природного\nхарактеру, надання першої медичної допомоги потерпілим, правила\nкористування засобами захисту;\nдотримуватися відповідних вимог у разі виникнення\nнадзвичайних ситуацій техногенного та природного характеру.\nПорядок здійснення підготовки населення на підприємствах, в\nустановах та організаціях до дій при виникненні надзвичайних\nситуацій техногенного та природного характеру визначається\nцентральним органом виконавчої влади, що забезпечує формування\nдержавної політики у сфері цивільного захисту.\nР о з д і л VII\n\nФІНАНСУВАННЯ ТА МАТЕРІАЛЬНЕ ЗАБЕЗПЕЧЕННЯ\nЗАХОДІВ У СФЕРІ ЗАХИСТУ НАСЕЛЕННЯ І ТЕРИТОРІЙ ВІД\nНАДЗВИЧАЙНИХ СИТУАЦІЙ ТЕХНОГЕННОГО ТА\nПРИРОДНОГО ХАРАКТЕРУ\nСтаття 35. Фінансування заходів щодо попередження,\nліквідації надзвичайних ситуацій техногенного та\nприродного характеру та їх наслідків\nФінансування заходів щодо попередження, ліквідації\nнадзвичайних ситуацій техногенного та природного характеру та їх\nнаслідків здійснюється за рахунок коштів державного бюджету,\nмісцевих бюджетів, а також коштів підприємств, установ та\nорганізацій незалежно від форм власності і господарювання, а також\nдобровільних пожертвувань фізичних та юридичних осіб, благодійних\nорганізацій та об'єднань громадян, інших не заборонених\nзаконодавством джерел.\nДля ліквідації надзвичайних ситуацій техногенного та\nприродного характеру та їх наслідків виділяються кошти з\nрезервного фонду Кабінету Міністрів України відповідно до\nзаконодавства України.\nПорядок фінансування заходів щодо попередження, ліквідації\nнадзвичайних ситуацій техногенного та природного характеру та їх\nнаслідків, відшкодування шкоди особам, які постраждали від\nнадзвичайних ситуацій техногенного та природного характеру,\nвідшкодування матеріальних збитків тощо визначається згідно із\nзаконом.\nФінансування медико-психологічної реабілітації постраждалих,\nа також осіб, залучених до виконання аварійно-рятувальних робіт\nпри виникненні надзвичайної ситуації техногенного та природного\nхарактеру, здійснюється за рахунок коштів, що виділяються на\nліквідацію надзвичайних ситуацій з державного та місцевих\nбюджетів. Медико-психологічна реабілітація рятувальників державних\nаварійно-рятувальних служб (формувань) здійснюється за рахунок\nкоштів Державного бюджету України, передбачених на\nутримання цих служб. Медико-психологічна реабілітація\nрятувальників інших аварійно-рятувальних служб (формувань)\nздійснюється за рахунок коштів, які виділяються на ліквідацію\nнадзвичайних ситуацій з державного або місцевих бюджетів, або за\nрахунок коштів підприємств, установ та організацій. Обсяги\nфінансування медико-психологічної реабілітації постраждалих, а\nтакож осіб, залучених до виконання аварійно-рятувальних робіт при\nвиникненні надзвичайної ситуації техногенного та природного\nхарактеру, визначаються центральним органом виконавчої влади, що\nзабезпечує формування і реалізує державну політику у сфері охорони\nздоров'я.\nФінансування заходів медико-психологічної реабілітації\nнеповнолітніх осіб, постраждалих у надзвичайній ситуації місцевого\nабо об'єктового рівня, а також у яких внаслідок надзвичайної\nситуації техногенного та природного характеру загинув один із\nбатьків або обоє батьків, здійснюється за рахунок коштів\nдержавного або місцевого бюджетів, а також добровільних\nпожертвувань. Для ефективного планування та забезпечення\nмедико-психологічної реабілітації зазначених неповнолітніх осіб\nмісцеві органи виконавчої влади щорічно розробляють і забезпечують\nвиконання відповідних регіональних програм, затверджених у\nвстановленому законом порядку. { Статтю 35 доповнено частиною\nп'ятою згідно із Законом N 587-VI ( 587-17 ) від 24.09.2008 }\nСтаття 36. Створення і використання матеріальних резервів\nдля ліквідації наслідків надзвичайних ситуацій\nтехногенного та природного характеру\nМатеріальні резерви для ліквідації наслідків надзвичайних\nситуацій техногенного та природного характеру створюються\nзаздалегідь з метою екстреного використання їх у разі виникнення\nнадзвичайних ситуацій техногенного та природного характеру.\nЗазначені резерви створюються центральними та місцевими органами\nвиконавчої влади, а також органами місцевого самоврядування.\nПорядок створення і використання матеріальних резервів для\nпопередження та ліквідації наслідків надзвичайних ситуацій\nтехногенного та природного характеру визначається згідно із\nзаконодавством.\nР о з д і л VIII\n\nМІЖНАРОДНЕ СПІВРОБІТНИЦТВО\nСтаття 37. Міжнародне співробітництво у сфері захисту\nнаселення і територій від надзвичайних ситуацій\nтехногенного та природного характеру\nУкраїна бере участь у міжнародному співробітництві у сфері\nзахисту населення і територій від надзвичайних ситуацій\nтехногенного та природного характеру на основі багатосторонніх і\nдвосторонніх угод.\nМіжнародне співробітництво у сфері захисту населення і\nтериторій від надзвичайних ситуацій техногенного та природного\nхарактеру здійснюється шляхом укладання міжнародних договорів,\nмеморандумів тощо, участі в міжнародних програмах і проектах,\nобміну інформацією та досвідом роботи, надання або отримання\nгуманітарної і науково-технічної допомоги.\nУчасть України у міжнародному співробітництві у сфері захисту\nнаселення і територій від надзвичайних ситуацій техногенного і\nприродного характеру здійснюється в порядку, встановленому\nзаконодавством України, шляхом:\nпроведення спільних наукових досліджень;\nрозроблення та реалізації міжнародних програм, договорів,\nмеморандумів тощо;\nстворення спільних робочих груп управління (супроводу)\nміжнародними проектами;\nздійснення взаємного обміну інформацією та вивчення\nміжнародного досвіду;\nучасті у міжнародних конгресах, конференціях, симпозіумах,\nвиставках, ярмарках та в їх проведенні, спільних навчаннях і\nперепідготовки керівного складу професійних аварійно-рятувальних\nслужб та спеціальних (воєнізованих) аварійно-рятувальних служб;\nнабуття членства в міжнародних організаціях;\nпідтримання міжнародних професійних контактів.\nСтаття 38. Навчання, спеціальна підготовка та\nперепідготовка осіб керівного складу професійних\nаварійно-рятувальних служб та спеціальних\n(воєнізованих) аварійно-рятувальних служб, що\nнаправляються до інших держав\nНавчання, спеціальна підготовка та перепідготовка осіб\nкерівного складу професійних аварійно-рятувальних служб та\nспеціальних (воєнізованих) аварійно-рятувальних служб, що\nнаправляються до інших держав, проводяться у відповідних\nнавчальних центрах, закладах тощо.\nТехнічне, тилове, медичне, фінансове та інші види\nзабезпечення професійних аварійно-рятувальних служб та спеціальних\n(воєнізованих) аварійно-рятувальних служб, що направляються до\nінших держав, здійснюються відповідно до законів та міжнародних\nдоговорів України."
    },
    {
      "provision_ref": "art39",
      "section": "39",
      "title": "Стаття 39. Міжнародні договори",
      "content": "Якщо міжнародним договором України, згода на обов'язковість\nякого надана Верховною Радою України, встановлено інші норми, ніж\nті, що передбачені цим Законом, то застосовуються норми\nміжнародного договору.\nР о з д і л IX\n\nПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування.\n2. Кабінету Міністрів України у шестимісячний строк з дня\nнабрання чинності цим Законом:\nпідготувати та подати на розгляд Верховної Ради України\nпропозиції про внесення змін до законодавчих актів України, що\nвипливають з цього Закону;\nпривести свої нормативно-правові акти у відповідність із цим\nЗаконом;\nвідповідно до своїх повноважень забезпечити прийняття\nнормативно-правових актів, передбачених цим Законом, у першу чергу\nпро матеріальний та резервний фонди для попередження, ліквідації\nнадзвичайних ситуацій техногенного та природного характеру та їх\nнаслідків;\nзабезпечити перегляд і скасування центральними органами\nвиконавчої влади їх нормативно-правових актів, що суперечать цьому\nЗакону.\n3. Кабінету Міністрів України у місячний строк створити\nпостійно діючу робочу групу з представників Комітету Верховної\nРади України з питань екологічної політики, природокористування та\nліквідації наслідків Чорнобильської катастрофи (за згодою),\nцентрального органу виконавчої влади з питань надзвичайних\nситуацій та у справах захисту населення від наслідків\nЧорнобильської катастрофи і центрального органу виконавчої влади з\nпитань охорони здоров'я для вирішення питання щодо створення та\nфункціонування медико-психологічних центрів при діючих\nсанаторно-курортних закладах для рятувальників\nаварійно-рятувальних служб та населення, яке постраждало внаслідок\nнадзвичайних ситуацій техногенного та природного характеру."
    }
  ],
  "definitions": []
}