{
  "id": "ua-law-1714-14",
  "type": "statute",
  "title": "Закон України (1714-14)",
  "title_en": "",
  "short_name": "1714-14",
  "status": "in_force",
  "issued_date": "2000-05-11",
  "url": "https://zakon.rada.gov.ua/laws/show/1714-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються в такому значенні:\n( Абзац другий частини першої статті 1 виключено на підставі\nЗакону N 2505-IV ( 2505-15 ) від 25.03.2005 )\nреструктуризація підприємства - це здійснення\nорганізаційно-економічних, правових, технічних заходів,\nспрямованих на зміну структури підприємства, його управління,\nформи власності, організаційно-правової форми, з метою фінансового\nоздоровлення підприємства, збільшення обсягів випуску\nконкурентоспроможної продукції, підвищення ефективності\nвиробництва;\nперепрофілювання підприємства - зміна технології виробничого\nпроцесу для випуску нової продукції (виконання робіт, надання\nпослуг);\nреконструкція підприємства - переобладнання існуючих\nвиробничих потужностей, пов'язане з удосконаленням виробництва і\nпідвищенням його техніко-економічного рівня на основі\nнауково-технічних досягнень, що здійснюється за комплексним\nпроектом реконструкції підприємства з метою збільшення виробничих\nпотужностей, поліпшення якості та зміни номенклатури продукції при\nполіпшенні умов праці та охорони навколишнього природного\nсередовища.\nСтаття 2. Мета запровадження спеціального режиму\nінвестиційної діяльності у пріоритетних видах\nекономічної діяльності на території міста Харкова\nСпеціальний режим інвестиційної діяльності на території міста\nХаркова (далі - спеціальний режим інвестиційної діяльності)\nзапроваджується з метою залучення інвестицій для розвитку\nпріоритетних видів економічної діяльності на території міста\nХаркова.\nСтаття 3. Запровадження спеціального режиму інвестиційної\nдіяльності\n1. Спеціальний режим інвестиційної діяльності запроваджується\nна строк 30 років на території міста Харкова в його\nадміністративно-територіальних межах для реалізації інвестиційних\nпроектів у пріоритетних видах економічної діяльності, перелік яких\nвизначається Кабінетом Міністрів України.\n2. Спеціальний режим інвестиційної діяльності застосовується\nдо суб'єктів підприємницької діяльності, які зареєстровані на\nтериторії міста Харкова і відповідно до укладеного з Радою з\nпитань спеціального режиму інвестиційної діяльності договору\n(контракту) реалізують інвестиційні проекти на території міста\nХаркова у пріоритетних видах економічної діяльності, перелік яких\nвстановлюється Кабінетом Міністрів України, вартістю,\nеквівалентною не менше:\n3 млн. доларів США - у металургії та обробленні металу,\nвиробництві машин і устаткування, електричного, електронного і\nтранспортного устаткування;\n1 млн. доларів США - у виробництві електроенергії, газу та\nводи, коксу, інших неметалевих мінеральних виробів, транспорті,\nзв'язку, обробленні металевих відходів та брухту;\n700 тис. доларів США - у будівництві, асенізації, прибиранні\nвулиць та обробленні відходів, хімічному виробництві, виробництві\nмеблів, целюлозно-паперовій та поліграфічній промисловості;\n500 тис. доларів США - у харчовій промисловості та переробці\nсільськогосподарських продуктів, текстильній промисловості та\nпошитті одягу, виробництві шкіри та шкіряного взуття, у сфері\nосвіти, охорони здоров'я, соціальної допомоги та у сфері\nдосліджень і розробок у галузі природничих та технічних наук.\nСтаття 4. Особливості дії законодавства України на період\nзапровадження спеціального режиму інвестиційної\nдіяльності\n1. Законодавство України у період запровадження спеціального\nрежиму інвестиційної діяльності діє в межах Конституції України\n( 254к/96-ВР ) з урахуванням особливостей, передбачених цим\nЗаконом.\n2. Державне регулювання спеціального режиму інвестиційної\nдіяльності на території міста Харкова здійснюють органи державної\nвлади, до компетенції яких входить контроль за дотриманням\nзаконодавства на території міста Харкова.\n3. Органи місцевого самоврядування та органи виконавчої влади\nу період запровадження спеціального режиму інвестиційної\nдіяльності діють у межах повноважень, передбачених Конституцією та\nзаконами України, з урахуванням особливостей, передбачених цим\nЗаконом.\nСтаття 5. Повноваження органу управління спеціальним режимом\nінвестиційної діяльності\n1. Органом управління спеціальним режимом інвестиційної\nдіяльності є Рада з питань спеціального режиму інвестиційної\nдіяльності (далі - Рада).\nРада є юридичною особою, яка утворюється Харківською обласною\nдержавною адміністрацією та виконавчим комітетом Харківської\nміської ради.\nПоложення про Раду та її склад затверджується Харківською\nобласною державною адміністрацією та виконавчим комітетом\nХарківської міської ради.\n2. До повноважень Ради належать:\nрозроблення та забезпечення реалізації стратегічних і\nпоточних програм розвитку інвестиційної діяльності на території\nміста Харкова;\nрозгляд та затвердження інвестиційних проектів у пріоритетних\nвидах економічної діяльності на території міста Харкова (далі -\nінвестиційні проекти) у порядку, встановленому Кабінетом Міністрів\nУкраїни;\nукладення договорів (контрактів) із суб'єктами\nпідприємницької діяльності, які реалізують інвестиційні проекти;\nвнесення пропозицій щодо змін спеціального режиму\nінвестиційної діяльності у порядку, встановленому законодавством;\nнадання Кабінету Міністрів України інформації щодо наслідків\nзапровадження спеціального режиму інвестиційної діяльності;\nздійснення в межах своїх повноважень згідно з цим Законом\nвідповідного контролю за реалізацією суб'єктами підприємницької\nдіяльності інвестиційних проектів;\nорганізація підготовки та перепідготовки кадрів;\nрозгляд у досудовому порядку спорів, що виникають між\nорганами місцевого самоврядування та суб'єктами підприємницької\nдіяльності при реалізації інвестиційних проектів.\n3. Матеріально-технічне забезпечення Ради може здійснюватися\nза рахунок відрахувань суб'єктів підприємницької діяльності, які\nреалізують інвестиційні проекти. Розмір відрахувань встановлюється\nРадою за погодженням з Міністерством фінансів України.\nКошторис витрат Ради затверджується спільним рішенням\nХарківської обласної державної адміністрації та виконавчого\nкомітету Харківської міської ради.\nСтаття 6. Умови провадження підприємницької діяльності у\nпріоритетних видах економічної діяльності на\nтериторії міста Харкова\n1. На території міста Харкова можуть провадитися всі види\nпідприємницької діяльності, за винятком заборонених законами\nУкраїни.\n2. Спеціальний правовий режим підприємницької діяльності,\nвстановлений на території міста Харкова, поширюється на суб'єктів\nпідприємницької діяльності виключно під час реалізації ними на цій\nтериторії інвестиційних проектів відповідно до укладених з Радою\nдоговорів (контрактів).\n3. Затвердження Радою інвестиційного проекту та укладення\nдоговору (контракту) з суб'єктом підприємницької діяльності щодо\nумов його реалізації є підставою для укладення відповідним органом\nмісцевого самоврядування договорів оренди земельних ділянок,\nприміщень тощо.\n4. У разі невиконання або неналежного виконання суб'єктом\nпідприємницької діяльності умов договору (контракту), укладеного з\nРадою, такий суб'єкт підприємницької діяльності несе майнову та\nіншу відповідальність, передбачену законодавством України та\nвідповідним договором (контрактом).\nУ разі порушення суб'єктом підприємницької діяльності\nзаконодавства України, установчих документів, договору (контракту)\nз Радою щодо умов реалізації інвестиційного проекту Рада може\nприйняти рішення про розірвання у встановленому законодавством\nпорядку договору (контракту), укладеного з суб'єктом\nпідприємницької діяльності.\nРішення про розірвання договору (контракту) з Радою може бути\nоскаржено в судовому порядку.\n( Статтю 7 виключено на підставі Закону N 2505-IV ( 2505-15 )\nвід 25.03.2005 )\n( Статтю 8 виключено на підставі Закону N 2505-IV\n( 2505-15 ) від 25.03.2005 )"
    },
    {
      "provision_ref": "art9",
      "section": "9",
      "title": "Стаття 9. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nу місячний строк визначити перелік видів економічної\nдіяльності, які є пріоритетними для реалізації інвестиційних\nпроектів на території міста Харкова;\nу місячний строк внести пропозиції щодо приведення\nзаконодавчих актів України у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень видання\nнормативно-правових актів, передбачених цим Законом.\n3. У зв'язку з набранням чинності цим Законом припиняється\nвідповідно до пункту 4 розділу XV \"Перехідні положення\"\nКонституції України ( 254к/96-ВР ) дія Указу Президента України\nвід 27 червня 1999 року N 731/99 ( 731/99 ) \"Про спеціальний режим\nінвестиційної діяльності на території міста Харкова\"."
    }
  ],
  "definitions": []
}