{
  "id": "ua-law-1431-15",
  "type": "statute",
  "title": "Закон України (1431-15)",
  "title_en": "",
  "short_name": "1431-15",
  "status": "in_force",
  "issued_date": "2004-02-04",
  "url": "https://zakon.rada.gov.ua/laws/show/1431-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\nПро ратифікацію Угоди про співробітництво з реалізації проекту інтеграції нафтопроводів \"Дружба\" та \"Адрія\"\nВерховна Рада України постановляє:\nУгоду про співробітництво з реалізації проекту інтеграції нафтопроводів \"Дружба\" та \"Адрія\" , підписану в м. Загребі (Республіка Хорватія) 16 грудня 2002 року (додається*), ратифікувати з такою Заявою:\n\"1. Уряд України розуміє абзац п'ятий статті 5 Угоди таким чином, що експортери нафти, які будуть використовувати нафтопровідні системи \"Дружба\" та \"Адрія\", гарантують Сторонам залучення необхідних інвестицій за рахунок контрактів на постачання нафти з метою реконструкції, модернізації та підтримання на належному рівні їх технічного стану, а також збільшення їх пропускної здатності відповідно до абзацу третього статті 5 Угоди на 10 та 15 млн. тонн. При цьому транспортний тариф при збільшенні обсягів транспортування нафти нафтопровідними системами \"Дружба\" та \"Адрія\" визначатиметься на весь додатковий обсяг нафти з урахуванням виплат за кредитною заборгованістю.\n2. Уряд України розуміє, що з метою належного виконання абзацу третього статті 2 Угоди буде створено механізм контролю за додатковими обсягами нафти, що транспортуватиметься. нафтопровідними системами \"Дружба\" та \"Адрія\" для перевалки в порту Омішаль\".\n\nПрезидент України\n\nЛ.КУЧМА\n\nм. Київ, 4 лютого 2004 року\n\nN 1431-IV\n\n___________________\n* Додається до оригіналу.\n\nПро ратифікацію Угоди про співробітництво з реалізації проекту інтеграції нафтопроводів \"Дружба\" та \"Адрія\"\nЗакон України від 04.02.2004 № 1431-IV\n\nПрийняття від 04.02.2004\nПостійна адреса:\nhttps://zakon.rada.gov.ua/go/1431-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}