{
  "id": "ua-law-1877-15",
  "type": "statute",
  "title": "Закон України (1877-15)",
  "title_en": "",
  "short_name": "1877-15",
  "status": "in_force",
  "issued_date": "2004-06-24",
  "url": "https://zakon.rada.gov.ua/laws/show/1877-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Сфера дії Закону",
      "content": "1.1. Цей Закон регулює відносини, пов’язані з формуванням і реалізацією державної аграрної політики та державної політики сільського розвитку, визначає основи державної політики щодо стимулювання виробництва сільськогосподарської продукції, а також забезпечення продовольчої безпеки населення.\n1.2. Дія цього Закону поширюється на відносини у сфері сільського господарства, харчової та переробної промисловості, забезпечення виробників сільськогосподарської продукції технікою і обладнанням, логістичної інфраструктури (у тому числі мережі складських та елеваторних потужностей), забезпечення здійснення меліоративних заходів, заходів, спрямованих на покращення якості життя та економічного добробуту сільського населення.\n1.3. Дія цього Закону не поширюється на правовідносини, що регулюються Земельним кодексом України, а також на правовідносини щодо страхування сільськогосподарської продукції з державною підтримкою відповідно до Закону України \"Про особливості страхування сільськогосподарської продукції з державною підтримкою\" та отримання державної підтримки суб’єктами малого і середнього підприємництва відповідно до Закону України \"Про розвиток та державну підтримку малого і середнього підприємництва в Україні\".\n1.4. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів регулюються Законом України \"Про адміністративну процедуру\" з урахуванням особливостей, визначених цим Законом."
    },
    {
      "provision_ref": "art2",
      "section": "2",
      "title": "Стаття 2. Визначення термінів",
      "content": "Для цілей цього Закону терміни вживаються у такому значенні:\n2.1. Аграрна біржа - товарна біржа, що функціонує відповідно до Закону України \"Про товарні біржі\" з урахуванням положень цього Закону.\n2.2. Аграрний ринок - сукупність правовідносин, пов'язаних з укладенням та виконанням цивільно-правових договорів щодо сільськогосподарської продукції.\n2.3. Термін \"базовий актив\" у цьому Законі вживається у значенні, наведеному в Законі України \"Про ринки капіталу та організовані товарні ринки\".\n2.3 -1 . Регулярні торги - укладення угод кожного торгівельного дня протягом календарного року, у тому числі товарних деривативних контрактів, базовим активом яких є сільськогосподарська продукція та/або базовим показником яких є ціна на сільськогосподарську продукцію або на декілька видів сільськогосподарської продукції (індекс).\n2.4. Клірингова діяльність за результатами регулярних торгів, проведених на Аграрній біржі, здійснюється у порядку, встановленому Законом України \"Про ринки капіталу та організовані товарні ринки\".\n2.7. Маркетинговий період - період, який розпочинається з місяця, у якому починає поставлятися (продаватися) окремий вид продукції рослинництва відповідного врожаю, та закінчується останнім числом місяця, що передує місяцю, в якому починає поставлятися (продаватися) такий самий вид продукції рослинництва наступного врожаю. Для інших видів сільськогосподарської продукції маркетинговий період дорівнює одному бюджетному періоду.\nЗ метою фінансового та бюджетного планування маркетинговий період має бути кратним повному календарному місяцю.\n2.8. Місцеві потреби - потреби територіальної громади в обсягах сільськогосподарської продукції для їх споживання бюджетними установами та організаціями, утримання яких здійснюється за рахунок коштів місцевого бюджету у межах власних або делегованих повноважень такої територіальної громади.\n2.9. Моніторинг аграрного ринку - система регулярних спостережень на аграрному ринку, що здійснюється протягом маркетингового періоду шляхом збирання, оброблення, аналізу та висвітлення інформації про ціни попиту і обсяги товарних пропозицій на сільськогосподарську продукцію та продукти її переробки з метою характеристики поточного стану ринку, прогнозування та підготовки пропозицій.\n2.10. Негайна поставка (далі - спот) - поставка товару на організованому аграрному ринку на умовах, що передбачають передання у власність або розпорядження такого товару контрагенту протягом двох робочих днів (якщо більший строк не передбачено правилами функціонування Аграрної біржі), наступних за днем укладення відповідного цивільно-правового договору, при виконанні таким контрагентом його умов.\n2.11. Обставини непереборної сили - обставини, що виникли внаслідок прийняття рішень законодавчого або нормативно-правового характеру, обов'язкових для суб'єктів аграрного ринку згідно із законодавством, або ті, що виникли внаслідок стихійного лиха, у тому числі пожежі, повені, посухи, заморозків, граду, землетрусу, військових дій або суспільних збурень, а також з інших обставин, які не могли бути керованими стороною договору (контракту), включаючи втрату врожаю або його частини внаслідок несприятливих погодних умов, раптового припинення поставки води, тепла, електроенергії, нафтопродуктів чи газу, не пов'язаного з несплатою їх вартості.\n2.12. Організований аграрний ринок - сукупність правовідносин, пов'язаних з укладенням та виконанням цивільно-правових договорів, предметом яких є сільськогосподарська продукція, за стандартизованими умовами та реквізитами біржових договорів (контрактів) і правилами Аграрної біржі.\n2.13. Продовольча безпека - захищеність життєвих інтересів людини, яка виражається у гарантуванні державою безперешкодного економічного доступу людини до продуктів харчування з метою підтримання її звичайної життєвої діяльності.\n2.14. Ризики організованого аграрного ринку - ризики невиконання умов біржових договорів (контрактів), які поділяються на системні та стандартні:\nа) системний аграрний ризик - ризик масового невиконання умов біржових договорів (контрактів), що виникає внаслідок дії обставин непереборної сили, який неможливо забезпечити як біржовими гарантіями, так і заходами державного цінового регулювання, визначеними цим Законом;\nб) стандартний аграрний ризик - ризик, що не є системним та забезпечується системою біржових гарантій та/або заходами державного цінового регулювання.\nЗазначена класифікація ризиків використовується виключно для цілей цього Закону.\n2.15. Сільськогосподарська продукція (сільськогосподарські товари) - товари, зазначені у групах 1-24 УКТ ЗЕД згідно із Законом України \"Про Митний тариф України\", якщо при цьому такі товари (продукція) вирощуються, відгодовуються, виловлюються, збираються, виготовляються, виробляються, переробляються безпосередньо виробником цих товарів (продукції), а також продукти обробки та переробки цих товарів (продукції), якщо вони були вироблені на власних або орендованих потужностях (площах).\nДо сільськогосподарської продукції (товарів) також належать відходи, отримані при виробництві сільськогосподарської продукції (товарів), визначених у групах 1-24 УКТ ЗЕД згідно із Законом України \"Про Митний тариф України\", а саме: органічні добрива (гній, перегній, пташиний послід, а також полова, бадилля тощо), суміші органічних та мінеральних добрив, у яких частка органічних добрив становить більше 50 відсотків від загальної ваги таких сумішей, а також усе біологічне паливо та енергія, отримані при переробці та утилізації сільськогосподарської продукції (товарів) та їх відходів (біогаз, біодизель, етанол, тверде біопаливо, у виробництві якого була використана сільськогосподарська продукція (її відходи) в розмірі більше 50 відсотків від усієї використаної продукції, електрична енергія, пар, гаряча вода тощо).\nНорми цього пункту не поширюються на виробників підакцизних товарів, крім підприємств первинного виноробства, які поставляють виноматеріали ( код УКТ ЗЕД 2204 29 - 2204 30 ).\n2.15 -1 . Сільськогосподарський товаровиробник - юридична особа незалежно від організаційно-правової форми або фізична особа - підприємець, основною діяльністю якої є виробництво сільськогосподарської продукції та/або розведення, вирощування, вилов риби у внутрішніх водоймах (озерах, ставках та водосховищах) та її переробка на власних чи орендованих потужностях, у тому числі власновиробленої сировини на давальницьких умовах, а також здійснення операцій з її постачання, причому в такій діяльності питома вага вартості сільськогосподарських товарів/послуг становить не менше 75 відсотків вартості всіх товарів/послуг, поставлених протягом попередніх 12 послідовних звітних податкових періодів сукупно.\nДо сільськогосподарських товаровиробників також належать сімейні фермерські господарства, зареєстровані платниками єдиного податку четвертої групи згідно із главою 1 розділу XIV Податкового кодексу України; заклади освіти, їхні навчально-дослідні господарства, одним із видів діяльності яких є виробництво сільськогосподарської продукції та її перероблення на власних чи орендованих потужностях.\n2.15 -2 . Сільськогосподарське підприємство - юридична особа, що є сільськогосподарським товаровиробником у розумінні пункту 2.15 -1 цієї статті.\n2.16. Деривативний контракт - правочин, що відповідає визначенню, наведеному в Законі України \"Про ринки капіталу та організовані товарні ринки\".\n2.17. Торгова організована сесія - період часу, який розпочинається від моменту відкриття регулярних торгів та закінчується моментом їх закриття.\n2.18. Торгова секція - частина Аграрної біржі, де об'єктом регулярних торгів виступають товарні деривативи або об'єкти державного цінового регулювання, призначені для їх експорту.\n2.19. Умови поставки - умови, визначені у договорах (контрактах), згідно з якими сторони мають право використовувати відомі міжнародні звичаї, рекомендації, правила міжнародних органів та організацій, якщо це не заборонено прямо або у виключній формі цим та іншими законами України.\nЯкщо товар продається або придбавається на Аграрній біржі, то базисом поставки такого товару для цілей визначення його ціни вважається франко-склад.\n2.22. Ціна пропозиції - ціна, офіційно заявлена продавцем (товаровиробником), яка зумовлює безвідкличну пропозицію продажу заявленого товару.\n2.23. Ціна попиту - ціна, офіційно заявлена покупцем, яка зумовлює безвідкличну пропозицію придбати заявлений товар на умовах споту, форварду або ф'ючерсу.\n2.24. Ціна рівноваги (фіксінг) - ціна, яка встановлюється внаслідок досягнення рівноваги між ціною пропозиції та ціною попиту і зазначається у зареєстрованому біржовому договорі (контракті).\n2.25. Податкові органи - центральний орган виконавчої влади, що реалізує державну податкову політику, його територіальні органи.\n2.26. Виробники сільськогосподарської продукції - будь-які фізичні або юридичні особи, а також об’єднання таких осіб, що мають потужності на території України, на яких вони здійснюють сільськогосподарську діяльність.\n2.27. Державний реєстр виробників сільськогосподарської продукції - державна автоматизована інформаційна система збирання, обліку, накопичення, оброблення та надання інформації про виробників сільськогосподарської продукції та сільськогосподарську діяльність, яку вони здійснюють, що є підсистемою (розділом) інформаційно-комунікаційної системи \"Державний аграрний реєстр\".\n2.28. Сільськогосподарська діяльність - діяльність з:\nвиробництва продукції рослинництва, зокрема рослинних культур, а також вирощування ягід, фруктів та овочів, квітів та декоративних рослин (у відкритих або закритих ґрунтах), грибів, насіння, прянощів, саджанців та водоростей, а також її обробки, переробки та/або консервації;\nвиробництва продукції тваринництва, зокрема свійських сільськогосподарських тварин, птахівництва, кролівництва, бджільництва, а також розведення шовкопрядів, хробаків, равликів, молюсків, змій та інших плазунів або слимаків, інших наземних ссавців, безхребетних та комах, а також її обробки, переробки та/або консервації;\nзалісення, у тому числі створення захисних лісових насаджень, збирання дикорослих грибів та ягід, інших дикорослих рослин, їх обробки та консервації;\nрозведення та/або утримання, та/або вирощування, та/або вилов прісноводної та/або морської риби, жаб, безхребетних, водоростей та інших гідробіонтів;\nобробки та/або консервації риби або інших прісноводних чи морських безхребетних, інших об’єктів аквакультури, дикорослих водоростей;\nнадання послуг сільськогосподарського характеру (сіяння, збирання врожаю, зберігання сільськогосподарської продукції).\n2.29. Суб’єкт агропромислового комплексу - суб’єкт господарювання, що здійснює свою діяльність з виробництва, переробки, збереження та реалізації сільськогосподарської продукції, а також матеріально-технічного обслуговування сільськогосподарського виробництва.\n2.30. Грант у сільському господарстві - цільові фінансові ресурси або майно, що надаються урядом іноземної держави, міжнародною організацією, донорською установою на безоплатній і безповоротній основі для підтримки певної галузі сільського господарства та спрямовуються на виконання програм і заходів, узгоджених донором та центральним органом виконавчої влади, що забезпечує формування та реалізує державну аграрну політику та державну політику сільського розвитку, або Кабінетом Міністрів України.\n2.31. Термін \"інформаційно-комунікаційна система \"Державний аграрний реєстр\" у цьому Законі вживається у значенні, наведеному в Законі України \"Про інформаційно-комунікаційну систему \"Державний аграрний реєстр\".\n2.32. Зона ризикованого землеробства - територія ведення сільськогосподарського виробництва з високим рівнем ризику втрати (часткової втрати) врожаю продукції рослинництва або втрати інших видів сільськогосподарської продукції внаслідок несприятливих природно-кліматичних умов або внаслідок ведення бойових дій на такій території.\n2.33. Виплатна агенція - бюджетна установа, що належить до сфери управління центрального органу виконавчої влади, що забезпечує формування та реалізує державну аграрну політику та державну політику сільського розвитку, яка здійснює адміністрування підтримки, передбаченої цим Законом.\n2.34. Державна політика сільського розвитку - система заходів, що здійснюються державою з метою забезпечення сталого розвитку сільських територій, покращення якості життя та економічного добробуту сільського населення, підвищення конкурентоспроможності виробників сільськогосподарської продукції, захисту навколишнього природного середовища.\n2.35. Державна аграрна політика - система заходів, що здійснюються державою з метою забезпечення сталого розвитку сільського господарства, продовольчої безпеки, збереження природних ресурсів, підтримання конкурентоспроможності вітчизняної сільськогосподарської продукції.\n2.36. Заявник на отримання підтримки у сільському господарстві (далі - заявник) - фізична або юридична особа, яка звертається за отриманням підтримки.\n2.37. Інтегрована система адміністрування та контролю - державна інформаційна (автоматизована) система, призначена для забезпечення здійснення моніторингу, контролю та адміністрування підтримки відповідно до цього Закону.\n2.38. Підтримка у сільському господарстві (далі - підтримка) - державна допомога, підтримка відповідно до закону.\n2.39. Система даних щодо сталого розвитку сільського господарства - інструмент, призначений для збирання, накопичення, обробки та аналізу даних виробничого, економічного, фінансового, екологічного та соціального характеру щодо діяльності виробників сільськогосподарської продукції.\n2.40. Активний виробник сільськогосподарської продукції - виробник сільськогосподарської продукції, який понад 50 відсотків свого доходу отримує від сільськогосподарської діяльності та переважно не здійснює діяльності, що включена до переліку видів діяльності, не пов’язаних із сільським господарством (негативного списку).\n2.41. Потужність (об’єкт підтримки) - споруди, будівлі, приміщення, обладнання та інші засоби, включаючи транспортні засоби, а також земельні ділянки, що використовуються виробниками сільськогосподарської продукції на праві власності або іншому речовому праві під час здійснення сільськогосподарської діяльності.\n2.42. Інші терміни вживаються в цьому Законі у таких значеннях:\nтермін \"організація водокористувачів\" - у значенні, наведеному в Законі України \"Про організації водокористувачів та стимулювання гідротехнічної меліорації земель\";\nтермін \"сільська місцевість\" - у значенні, наведеному в Законі України \"Про сільськогосподарську дорадчу діяльність\";\nтермін \"особисте селянське господарство\" - у значенні, наведеному в Законі України \"Про особисте селянське господарство\";\nтермін \"сільськогосподарський кооператив\" - у значенні, наведеному в Законі України \"Про сільськогосподарську кооперацію\";\nтермін \"реальний конфлікт інтересів\" - у значенні, наведеному в Законі України \"Про запобігання корупції\";\nтермін \"учасник бойових дій\" - у значенні, наведеному в пунктах 19-21 частини першої статті 6 Закону України \"Про статус ветеранів війни, гарантії їх соціального захисту\"."
    },
    {
      "provision_ref": "art2-1",
      "section": "2-1",
      "title": "Стаття 2-1. Принципи підтримки сільського господарства України",
      "content": "2 -1 .1. Принципами підтримки сільського господарства України є прозорість та публічність, прогнозованість та послідовність, справедливість та ефективність, цільове спрямування, верифікація права на підтримку та її моніторинг, доброчесність отримувача підтримки.\n2 -1 .2. Прозорість та публічність підтримки сільського господарства України забезпечуються шляхом:\nформування, ведення та надання відкритого доступу до державних реєстрів;\nобов’язкової реєстрації в інформаційно-комунікаційній системі \"Державний аграрний реєстр\" для отримання підтримки відповідно до закону, а також для отримання грантів у сільському господарстві;\nобов’язкового використання реєстрових даних інформаційно-комунікаційної системи \"Державний аграрний реєстр\" та/або програмних засобів її ведення для надання підтримки та грантів у сільському господарстві;\nобов’язкового оприлюднення реєстрових даних інформаційно-комунікаційної системи \"Державний аграрний реєстр\" щодо фактично отриманих підтримки та грантів у сільському господарстві відповідно до законодавства з урахуванням положень Закону України \"Про інформаційно-комунікаційну систему \"Державний аграрний реєстр\".\n2 -1 .3. Прогнозованість та послідовність державної підтримки забезпечуються шляхом створення стабільної законодавчої та нормативно-правової бази з питань стимулювання розвитку агропромислового комплексу.\n2 -1 .4. Справедливість державної підтримки сільського господарства України забезпечується шляхом пропорційності розподілу державної підтримки та обмеження максимального розміру підтримки на одного виробника сільськогосподарської продукції.\nЩорічно за кожним видом державної підтримки один виробник сільськогосподарської продукції з урахуванням пов’язаних з ним осіб у значенні підпункту 14.1.159 пункту 14.1 статті 14 Податкового кодексу України може отримати державну підтримку в сумі не більше ніж 10 тисяч розмірів мінімальної заробітної плати, встановленої на 1 січня відповідного року. Особа, яка претендує на отримання державної підтримки, передбаченої цим Законом, зобов’язана повідомити Виплатну агенцію, про всіх пов’язаних з нею осіб, які протягом бюджетного періоду є отримувачами державної підтримки, а також про зміни стосовно таких пов’язаних осіб.\n2 -1 .5. Ефективність державної підтримки сільського господарства України забезпечується шляхом створення сприятливих умов для здійснення сільськогосподарської діяльності, підвищення якості та конкурентоспроможності сільськогосподарської продукції з метою мінімізації природно-кліматичних та економічних ризиків сільськогосподарського виробництва та гарантування продовольчої безпеки держави.\nЦільове спрямування державної підтримки забезпечується пріоритетним наданням державної підтримки малим виробникам сільськогосподарської продукції для здійснення інвестицій в основні засоби сільськогосподарського виробництва, обладнання для виробництва та переробки сільськогосподарської продукції, заходи з переробки та реалізації сільськогосподарської продукції з урахуванням положень пункту 2 -1 .8 цієї статті. Критерії віднесення виробників сільськогосподарської продукції до малих виробників сільськогосподарської продукції визначаються Кабінетом Міністрів України за кожним видом підтримки. Малі виробники сільськогосподарської продукції автоматично вважаються активними виробниками сільськогосподарської продукції.\nОбсяг і види державної підтримки малим сільськогосподарським товаровиробникам, у тому числі сімейним фермерським господарствам, на наступний рік розраховуються щороку виходячи з фактичної чисельності таких господарств у поточному році.\nОбсяг державної підтримки, що залишився нерозподіленим між малими сільськогосподарськими товаровиробниками, у тому числі сімейними фермерськими господарствами, спрямовується на державну підтримку інших виробників сільськогосподарської продукції.\n2 -1 .6. Верифікація права на отримання підтримки (далі - верифікація) та моніторинг цільового використання підтримки (далі - моніторинг цільового використання) забезпечуються шляхом обов’язкового використання даних Державного земельного кадастру та Державного реєстру речових прав на нерухоме майно, даних інших електронних інформаційних ресурсів та переліків у сферах забезпечення формування та реалізації державної аграрної політики та державної політики сільського розвитку.\nПідтримка надається виключно щодо площ земельних ділянок (прав на них), підтверджених кадастровими та реєстровими даними, та не надаються щодо земельних ділянок (прав на них), не зареєстрованих у Державному земельному кадастрі та Державному реєстрі речових прав на нерухоме майно.\nВерифікація та моніторинг цільового використання передбачають встановлення відповідності фактичного землекористування заявленому та/або кадастровим та реєстровим даним, а також перевірку інформації про фактичну діяльність відповідного виробника сільськогосподарської продукції. При здійсненні верифікації та моніторингу цільового використання можуть використовуватися супутникові знімки. Невідповідність супутникових знімків кадастровим або реєстровим даним є підставою для виправлення помилок у відповідних кадастрових або реєстрових даних.\nПорядок здійснення верифікації та моніторингу цільового використання визначаються нормативно-правовими актами, якими регулюється надання відповідного виду підтримки.\n2 -1 .7. Принцип доброчесності отримувача підтримки забезпечується шляхом запровадження заборони на надання підтримки таким заявникам:\nщодо яких відкрито провадження у справі про банкрутство (неплатоспроможність) відповідно до Кодексу України з процедур банкрутства та/або які перебувають на стадії ліквідації;\nякі мають на 1 число місяця, в якому приймається рішення щодо надання підтримки, прострочену, більш як шість місяців, заборгованість з платежів, контроль за справлянням яких покладено на податкові органи (крім неузгоджених грошових зобов’язань відповідно до Податкового кодексу України );\nякі є громадянами держави, що здійснює збройну агресію проти України (крім громадян такої держави, яким надано статус учасника бойових дій після 14 квітня 2014 року), та/або особами, місцем постійного проживання (перебування, реєстрації) яких є держава, що здійснює збройну агресію проти України;\nкінцевими бенефіціарними власниками яких є громадяни держави, що здійснює збройну агресію проти України (крім громадян такої держави, яким надано статус учасника бойових дій після 14 квітня 2014 року), та/або особи, місцем постійного проживання (перебування, реєстрації) яких є держава, що здійснює збройну агресію проти України;\nучасником (акціонером) або власником яких прямо чи опосередковано через інші юридичні особи є держава, що здійснює збройну агресію проти України;\nщодо яких суб’єктом первинного фінансового моніторингу під час здійснення моніторингу фінансових операцій із застосуванням ризик-орієнтованого підходу за результатами перевірки джерела коштів встановлено, що джерело коштів, пов’язаних з фінансовою операцією такого заявника, походить з держави, що здійснює збройну агресію проти України;\nякі здійснюють передачу (отримання) активів до (з) України, використовуючи депозитарні установи, банки, інші фінансові установи та небанківських надавачів платіжних послуг, місцем перебування та/або реєстрації яких є держава, що здійснює збройну агресію проти України;\nмісцем проживання (перебування, реєстрації) яких є держава, віднесена Кабінетом Міністрів України до переліку офшорних зон;\nщодо яких у встановленому законом порядку виявлено факти незаконного одержання та/або нецільового використання коштів підтримки протягом трьох років після виявлення такого факту;\nщодо яких застосовано спеціальні економічні та інші обмежувальні заходи (санкції) відповідно до Закону України \"Про санкції\";\nякі не зареєстровані в інформаційно-комунікаційній системі \"Державний аграрний реєстр\";\nякі не відповідають умовам надання відповідного виду підтримки, визначеним законодавством.\n2 -1 .8. Держава сприяє учасникам бойових дій у здобутті економічної самостійності, створенню сприятливих умов для здійснення ними сільськогосподарської діяльності. Держава забезпечує пріоритетне надання державної підтримки малим виробникам сільськогосподарської продукції, заснованим учасниками бойових дій, з урахуванням положень, передбачених пунктом 2 -1 .5 цієї статті."
    },
    {
      "provision_ref": "art2-2",
      "section": "2-2",
      "title": "Стаття 2-2. Державний реєстр виробників сільськогосподарської продукції",
      "content": "2 -2 .1. Державний реєстр виробників сільськогосподарської продукції призначений для комплексного інтегрування інформації про виробників сільськогосподарської продукції, їхні майнові, земельні, екологічні, трудові, фінансово-кредитні характеристики.\nДержавний реєстр виробників сільськогосподарської продукції використовується для електронної інформаційної взаємодії між фізичними та юридичними особами, органами державної влади, органами місцевого самоврядування, центрами надання адміністративних послуг з метою забезпечення реалізації державної аграрної політики.\nДержавний реєстр виробників сільськогосподарської продукції є державною власністю, складовою частиною Національного архівного фонду і підлягає зберіганню та захисту на постійній основі відповідно до законодавства.\nВедення Державного реєстру виробників сільськогосподарської продукції здійснюється за рахунок коштів державного бюджету, коштів міжнародної технічної допомоги, коштів іноземних суб’єктів відносин, пов’язаних з персональними даними, та інших джерел, не заборонених законом.\nДержателем, адміністратором та технічним адміністратором Державного реєстру виробників сільськогосподарської продукції є центральний орган виконавчої влади, що забезпечує формування та реалізує державну аграрну політику та державну політику сільського розвитку.\nФункції технічного адміністратора на підставі договору з адміністратором Державного реєстру виробників сільськогосподарської продукції може здійснювати державне підприємство або державна установа, що належить до сфери управління центрального органу виконавчої влади, що реалізує державну політику у сфері земельних відносин, чи інша юридична особа публічного права.\nПорядок ведення та адміністрування Державного реєстру виробників сільськогосподарської продукції , перелік відомостей Державного реєстру виробників сільськогосподарської продукції затверджуються Кабінетом Міністрів України.\n2 -2 .2. Виробнику сільськогосподарської продукції, відомості про якого включені до Державного реєстру виробників сільськогосподарської продукції, присвоюється унікальний номер для його ідентифікації у Державному реєстрі виробників сільськогосподарської продукції та інших реєстрах, базах даних та переліках у сферах забезпечення формування та реалізації державної аграрної політики, державної політики у сферах сільського господарства та з питань продовольчої безпеки держави.\nВиробнику сільськогосподарської продукції, відомості про якого включені до Державного реєстру виробників сільськогосподарської продукції, присвоюється статус активного виробника сільськогосподарської продукції.\nЗдійснення виробником сільськогосподарської продукції іншої діяльності, у тому числі включеної до переліку видів діяльності, не пов’язаних із сільським господарством (негативного списку), затвердженого Кабінетом Міністрів України, не є підставою для втрати ним статусу активного виробника сільськогосподарської продукції, за умови що він доведе відповідність критеріям до активних виробників сільськогосподарської продукції, визначеним Кабінетом Міністрів України.\n2 -2 .3. Порядок присвоєння унікального номера, підтвердження та позбавлення статусу активного виробника сільськогосподарської продукції встановлюється Кабінетом Міністрів України.\n2 -2 .4. Виробники сільськогосподарської продукції, відомості про яких включені до Державного реєстру виробників сільськогосподарської продукції, вважаються такими, що зареєстровані в інформаційно-комунікаційній системі \"Державний аграрний реєстр\".\n2 -2 .5. Інформація про фізичних осіб, які здійснюють ведення особистого селянського господарства та не зареєстровані як фізична особа - підприємець або юридична особа, відомості про яких включені до Державного реєстру виробників сільськогосподарської продукції:\nне є підставою для стягнення з них податків і зборів;\nвикористовується органами статистики як офіційна інформація та включається до офіційної статистичної інформації;\nвикористовується як офіційна інформація при отриманні від органів державної влади документів дозвільного та іншого характеру."
    },
    {
      "provision_ref": "art2-3",
      "section": "2-3",
      "title": "Стаття 2-3. Мета та цілі державної аграрної політики та державної політики сільського розвитку",
      "content": "2 -3 .1. Метою державної аграрної політики є стале економічне зростання агропромислового комплексу, створення доданої вартості сільськогосподарської продукції, формування сприятливого інвестиційного клімату, посилення експортного потенціалу України.\nДержавна аграрна політика спрямована на досягнення таких цілей:\nзабезпечення стабільності сільськогосподарського виробництва;\nпідвищення конкурентоспроможності вітчизняної сільськогосподарської продукції, використання новітніх технологій у сільськогосподарському виробництві;\nзабезпечення покращення позиції виробників сільськогосподарської продукції у ланцюгу доданої вартості шляхом підтримки сільськогосподарської кооперації, підвищення прозорості ринку та забезпечення ефективних механізмів боротьби з недобросовісною торговою практикою;\nадаптація сільськогосподарського виробництва до змін клімату, зменшення обсягів антропогенних викидів парникових газів та збільшення обсягів видалення парникових газів поглиначами у секторі сільського господарства;\nзменшення впливу хімічних речовин і нітратів сільськогосподарського походження на воду, ґрунт та повітря, зокрема шляхом забезпечення впровадження новітніх технологій;\nгарантування безпечності харчових продуктів і кормів на всіх етапах виробництва та обігу;\nдотримання вимог щодо забезпечення захисту здоров’я та благополуччя тварин, у тому числі сільськогосподарських тварин;\nзабезпечення здійснення належної ветеринарної практики, зокрема профілактики та контролю хвороб тварин;\nналежне управління обігом побічних продуктів тваринного походження відповідно до вимог безпечності та охорони довкілля;\nконтроль за виробництвом, обігом та застосуванням ветеринарних лікарських засобів, активних фармацевтичних інгредієнтів, лікувальних кормів та проміжних продуктів для їх виробництва, кормових добавок з анаболічними, протимікробними, протипаразитарними, протизапальними, гормональними чи психотропними властивостями, які можуть впливати на здоров’я тварини або людини через харчовий ланцюг;\nзабезпечення розвитку знань, інновацій та цифровізації, заохочення виробників сільськогосподарської продукції до їх використання;\nмаксимізація використання систем електронного документообігу з метою забезпечення прозорості, ефективності та цифрової трансформації управлінських процесів у сільському господарстві України.\n2 -3 .2. Метою державної політики сільського розвитку є:\nстворення сприятливих умов для проживання у сільській місцевості, забезпечення її сталого розвитку;\nпідвищення конкурентоспроможності малих і середніх виробників сільськогосподарської продукції;\nпокращення якості життя та економічного добробуту сільського населення.\nДержавна політика сільського розвитку спрямована на досягнення таких цілей:\nзабезпечення розвитку інфраструктури в сільських населених пунктах;\nзабезпечення функціонування усіх форм господарювання в сільських населених пунктах;\nзбільшення рівня доходів сільського населення;\nдосягнення гарантованих соціальних стандартів і покращення умов проживання сільського населення;\nстворення належних умов для проживання молоді у селі та збільшення кількості сільського населення;\nзабезпечення сталого розвитку сільських територій;\nналежне функціонування сільськогосподарської дорадчої діяльності;\nзбереження та відновлення природних ресурсів у сільській місцевості."
    },
    {
      "provision_ref": "art2-4",
      "section": "2-4",
      "title": "Стаття 2-4. Інструменти реалізації державної аграрної політики та державної політики сільського розвитку",
      "content": "2 -4 .1. Інструментами реалізації державної аграрної політики та державної політики сільського розвитку є:\nінвестиції в активи виробників сільськогосподарської продукції, зокрема підтримка у сфері сільського розвитку, включаючи компенсацію інвестицій в основні засоби та технології для підвищення ефективності, конкурентоспроможності та сталого сільськогосподарського виробництва;\nпідтримка об’єднань виробників сільськогосподарської продукції з метою посилення їхньої спроможності до спільного реагування на ринкові виклики, підвищення ефективності виробництва та маркетингу сільськогосподарської продукції, зміцнення їхньої ролі на ринках;\nпідтримка органічного виробництва, запровадження методів управління сільськогосподарським виробництвом, які зменшують його негативний вплив на стан навколишнього природного середовища;\nвпровадження стратегій місцевого розвитку згідно з підходом LEADER (Liaisons entre Actions de de l’Economie Rural), що передбачає підтримку місцевих ініціативних груп, які представляють широке коло багатогалузевих приватних і державних партнерів, у впровадженні їхніх стратегій місцевого розвитку, спрямованих на поліпшення економічного, соціального та екологічного стану сільських територій;\nінвестиції в інфраструктуру сільських територій, будівництво житла, закладів охорони здоров’я, культури та освіти, фізичної культури і спорту;\nдиверсифікація діяльності виробників сільськогосподарської продукції для розвитку сільського підприємництва і домогосподарств, які прагнуть розвивати несільськогосподарську діяльність, створюючи нові робочі місця;\nнадання суб’єктами сільськогосподарської дорадчої діяльності дорадчих послуг, спрямованих на покращення економічних та екологічних показників діяльності виробників сільськогосподарської продукції;\nстворення сприятливих умов кредитування виробників сільськогосподарської продукції, залучення коштів міжнародної технічної допомоги, грантів у сільське господарство чи іншої допомоги (підтримки);\nзабезпечення співробітництва в галузі інновацій та передання знань, що спрямоване на підвищення конкурентоспроможності сільськогосподарської продукції та сталості сільськогосподарського виробництва, шляхом заохочення ширшого використання інноваційних рішень та заходів;\nздійснення капітальних інвестицій у матеріальні та нематеріальні активи, пов’язані з переробкою, зберіганням та збутом сільськогосподарської продукції, а також продукції, отриманої з водних біоресурсів, з метою забезпечення відповідності технологічних процесів та інфраструктури підприємств харчової промисловості міжнародним стандартам якості, безпеки харчових продуктів та охорони навколишнього природного середовища;\nсприяння створенню, відновленню та охороні лісів, у тому числі шляхом державного фінансування, співфінансування заходів із лісовідновлення, лісорозведення та підвищення стійкості лісових екосистем, з метою збереження біорізноманіття, запобігання деградації ґрунтів та адаптації до наслідків зміни клімату.\n2 -4 .2. Вибір інструментів реалізації мети і цілей державної аграрної політики та державної політики сільського розвитку, розроблення відповідних видів підтримки здійснюється на основі всебічного аналізу їхніх сильних і слабких сторін, можливостей і загроз (SWOT-аналізу)."
    },
    {
      "provision_ref": "art2-5",
      "section": "2-5",
      "title": "Стаття 2-5. Фінансування державної аграрної політики та державної політики сільського розвитку",
      "content": "2 -5 .1. Фінансування державної аграрної політики та державної політики сільського розвитку здійснюється за рахунок коштів державного та місцевих бюджетів, міжнародної технічної допомоги, з інших джерел, не заборонених законом.\n2 -5 .2. Розроблення фінансових інструментів реалізації державної аграрної політики та державної політики сільського розвитку, включаючи кредитні гарантії, може здійснюватися у співпраці з міжнародними фінансовими установами з урахуванням вимог Закону України \"Про Фонд часткового гарантування кредитів у сільському господарстві\"."
    },
    {
      "provision_ref": "art2-6",
      "section": "2-6",
      "title": "Стаття 2-6. Виплатна агенція",
      "content": "2 -6 .1. Адміністрування підтримки, зокрема здійснення виплати заявникам, відповідно до цього Закону здійснюється виключно Виплатною агенцією.\nПоложення про Виплатну агенцію затверджується Кабінетом Міністрів України.\n2 -6 .2. Діяльність Виплатної агенції регулюється цим Законом, іншими законами України та прийнятими відповідно до них нормативно-правовими актами. Якщо міжнародним договором України встановлено інші норми, ніж встановлені цим Законом, застосовуються норми міжнародного договору.\n2 -6 .3. Фінансування діяльності Виплатної агенції здійснюється за рахунок коштів Державного бюджету України в межах видатків, передбачених на її утримання центральним органом виконавчої влади, що забезпечує формування та реалізує державну аграрну політику та державну політику сільського розвитку.\n2 -6 .4. Майно, що є об’єктом права державної власності і передається Виплатній агенції на праві узуфрукта державного майна чи іншому речовому праві на чуже майно, передбаченому законом, не може бути відчужене без погодження Кабінетом Міністрів України. Списання та передача майна, що є об’єктом права державної власності, здійснюються відповідно до законодавства.\n2 -6 .5. Виплатна агенція може набувати майнових та особистих немайнових прав та обов’язків, а також вчиняти інші правочини відповідно до законодавства.\n2 -6 .6. Виплатна агенція виконує такі функції:\nзабезпечує інформування заявників про умови, критерії та процедури одержання відповідного виду підтримки, розміщує оголошення про початок дії відповідної програми підтримки, надає консультаційну допомогу з питань, пов’язаних з виплатами та цільовим використанням підтримки;\nприймає заявки на отримання підтримки;\nперевіряє відповідність поданих документів, необхідних для отримання підтримки, вимогам законодавства;\nперевіряє відповідність заявника принципу доброчесності отримувача підтримки та умовам надання підтримки;\nздійснює розрахунок суми виплат, яка виплачується отримувачу підтримки, та їх виплату;\nздійснює моніторинг цільового використання підтримки;\nрозглядає та вирішує справи, вчиняє процедурні дії та/або приймає процедурні рішення, у тому числі рішення щодо оскарження, відповідно до цього Закону з урахуванням положень Закону України \"Про адміністративну процедуру\";\nзабезпечує взаємодію з фінансовими установами, що залучаються до надання підтримки;\nукладає договори з отримувачами підтримки, якщо такі договори передбачені відповідною програмою підтримки;\nзабезпечує організацію підготовки, перепідготовки та підвищення кваліфікації працівників Виплатної агенції в порядку, встановленому центральним органом виконавчої влади, що забезпечує формування та реалізує державну аграрну політику та державну політику сільського розвитку;\nформує фінансові, бухгалтерські та інші звіти про здійснення виплат заявникам відповідно до цього Закону;\nінші функції, передбачені законодавством.\n2 -6 .7. Виплатна агенція є користувачем інформаційно-комунікаційної системи \"Державний аграрний реєстр\".\n2 -6 .8. З метою виконання функцій, визначених цим Законом, Виплатна агенція за погодженням з центральним органом виконавчої влади, що забезпечує формування та реалізує державну аграрну політику та державну політику сільського розвитку, може укладати договори щодо передання окремих функцій іншим установам та організаціям, якщо для їх виконання потрібні спеціальні знання чи технології, за умови що такі установи та організації мають належну систему внутрішнього аудиту та гарантують забезпечення якості виконання переданих їм згідно з відповідними договорами функцій.\nВиплатна агенція регулярно, але не менше одного разу на шість місяців, здійснює моніторинг якості виконання переданих функцій з метою підтвердження належної якості їх виконання. Відповідальність за виконання функцій, переданих Виплатною агенцією іншим установам та організаціям згідно із відповідним договором, несе Виплатна агенція.\n2 -6 .9. Координацію діяльності Виплатної агенції здійснює центральний орган виконавчої влади, що забезпечує формування та реалізує державну аграрну політику та державну політику сільського розвитку, у порядку, встановленому Кабінетом Міністрів України.\n2 -6 .10. Виплатна агенція утворює постійно діючий підрозділ внутрішнього аудиту, який є складовою системи внутрішнього контролю Виплатної агенції.\nПідрозділ внутрішнього аудиту підпорядковується керівнику Виплатної агенції та співпрацює з підрозділом внутрішнього аудиту центрального органу виконавчої влади, що забезпечує формування та реалізує державну аграрну політику та державну політику сільського розвитку."
    },
    {
      "provision_ref": "art2-7",
      "section": "2-7",
      "title": "Стаття 2-7. Система даних щодо сталого розвитку сільського господарства",
      "content": "2 -7 .1. Система даних щодо сталого розвитку сільського господарства Farm Sustainability Data Network (далі - FSDN) функціонує як інструмент забезпечення аналізу реалізації державної аграрної політики та державної політики сільського розвитку.\n2 -7 .2. Метою функціонування FSDN є щорічне збирання та аналіз даних виробничого, економічного, фінансового, екологічного та соціального характеру щодо діяльності виробників сільськогосподарської продукції, необхідних, зокрема для:\nінформаційного забезпечення державної аграрної політики та державної політики сільського розвитку, їх моніторингу;\nздійснення економічного оцінювання стану сільського господарства України;\nаналізу економічних, соціальних та екологічних аспектів, пов’язаних із діяльністю виробників сільськогосподарської продукції.\n2 -7 .3. Збирання даних здійснюється на підставі плану опитування, затвердженого центральним органом виконавчої влади, що забезпечує формування та реалізує державну аграрну політику та державну політику сільського розвитку, шляхом проведення регулярних та спеціальних опитувань на основі репрезентативної вибірки виробників сільськогосподарської продукції.\nДля цілей опитування виробники сільськогосподарської продукції класифікуються за єдиною методологією, затвердженою центральним органом виконавчої влади, що забезпечує формування та реалізує державну аграрну політику та державну політику сільського розвитку, з урахуванням виду сільськогосподарської діяльності, яку здійснюють такі виробники, їх економічного розміру та інших видів діяльності, не пов’язаних із сільським господарством, яку здійснюють такі виробники.\n2 -7 .4. Центральний орган виконавчої влади, що забезпечує формування та реалізує державну аграрну політику та державну політику сільського розвитку, забезпечує створення та функціонування FSDN. Порядок створення, функціонування FSDN, методологія збирання, обробки та аналізу даних визначаються Кабінетом Міністрів України.\n2 -7 .5. Центральний орган виконавчої влади, що забезпечує формування та реалізує державну аграрну політику та державну політику сільського розвитку, має право визначити (призначити) установу чи організацію, що належить до сфери його управління, для збирання, обробки та аналізу даних FSDN.\n2 -7 .6. Доступ до відомостей FSDN є відкритим та загальнодоступним, за умови агрегованого подання та знеособлення таких відомостей для унеможливлення ідентифікації виробників сільськогосподарської продукції. Відомості FSDN оприлюднюються на офіційному веб-сайті центрального органу виконавчої влади, що забезпечує формування та реалізує державну аграрну політику та державну політику сільського розвитку, та на Єдиному державному веб-порталі відкритих даних.\n2 -7 .7. Відомості FSDN можуть надаватися органам Європейського Союзу відповідно до укладених міжнародних договорів.\n2 -7 .8. Розголошення персональних даних, отриманих у процесі функціонування FSDN, забороняється.\n2 -7 .9. Використання для цілей оподаткування будь-яких персональних даних чи інших відомостей, отриманих у процесі функціонування FSDN, забороняється. Відомості FSDN не є підставою для нарахування та стягнення з виробників сільськогосподарської продукції податків і зборів.\n2 -7 .10. Власником відомостей FSDN є держава в особі центрального органу виконавчої влади, що забезпечує формування та реалізує державну аграрну політику та державну політику сільського розвитку."
    },
    {
      "provision_ref": "art2-8",
      "section": "2-8",
      "title": "Стаття 2-8. Інтегрована система адміністрування та контролю",
      "content": "2 -8 .1. Інтегрована система адміністрування та контролю (далі - ІСАК) є інструментом забезпечення прозорості та підзвітності у сфері надання підтримки.\n2 -8 .2. Власником ІСАК є держава в особі центрального органу виконавчої влади, що забезпечує формування та реалізує державну аграрну політику та державну політику сільського розвитку.\nДержателем, адміністратором та технічним адміністратором ІСАК є центральний орган виконавчої влади, що забезпечує формування та реалізує державну аграрну політику та державну політику сільського розвитку.\nФункції технічного адміністратора на підставі договору з адміністратором ІСАК може здійснювати юридична особа, що належить до сфери управління центрального органу виконавчої влади, що реалізує державну політику у сфері земельних відносин, чи інша юридична особа публічного права, 100 відсотків акцій (часток) якої належать державі.\n2 -8 .3. ІСАК забезпечує:\nфункціонування підсистеми ідентифікації земельних ділянок, що ґрунтується на геопросторових даних, відомостях Державного земельного кадастру та інших публічних реєстрів та дає змогу однозначно визначати кожну земельну ділянку, що є об’єктом підтримки;\nфункціонування геопросторової підсистеми, а також у відповідних випадках підсистеми, що базується на відомостях Єдиного державного реєстру тварин;\nфункціонування підсистеми моніторингу територій, за допомогою якої здійснюється регулярне спостереження за станом земель, сільськогосподарських угідь та інших територій із застосуванням супутникових даних, інформаційних продуктів дистанційного зондування Землі та інших джерел геопросторових даних;\nфункціонування підсистеми ідентифікації заявників в інформаційно-комунікаційній системі \"Державний аграрний реєстр\" з автоматизованою перевіркою даних про таких осіб і верифікації їхнього права на отримання підтримки;\nфункціонування підсистеми моніторингу відповідності виплат;\nбезперервну, стандартизовану і захищену взаємодію з іншими державними інформаційно-комунікаційними системами, кадастрами та реєстрами.\n2 -8 .4. Функціонування ІСАК забезпечується засобами ведення інформаційно-комунікаційної системи \"Державний аграрний реєстр\". ІСАК функціонує як підсистема (розділ) інформаційно-комунікаційної системи \"Державний аграрний реєстр\".\n2 -8 .5. Порядок функціонування ІСАК та вимоги до обміну даними між суб’єктами взаємодії визначаються Кабінетом Міністрів України."
    },
    {
      "provision_ref": "art13",
      "section": "13",
      "title": "Стаття 13. Фінансова підтримка суб'єктів господарювання агропромислового комплексу",
      "content": "13.1. Фінансова підтримка суб'єктів господарювання агропромислового комплексу через механізм здешевлення кредитів та компенсації лізингових платежів\n13.1.1. Здешевлення кредитів здійснюється в режимі кредитної субсидії та полягає у субсидуванні частини плати (процентів) за використання кредитів, наданих банками в національній та іноземній валюті.\n13.1.2. Компенсація лізингових платежів полягає у частковому відшкодуванні сплачених суб'єктами господарювання агропромислового комплексу лізингових платежів за придбані техніку та/або обладнання для агропромислового комплексу на умовах фінансового лізингу.\n13.2. Суб'єкт та об'єкт кредитної субсидії та компенсації лізингових платежів\n13.2.1. Кредитна субсидія та/або компенсація лізингових платежів надаються особам, які є суб'єктами господарювання агропромислового комплексу.\nКредитна субсидія та/або компенсація лізингових платежів надаються суб'єктам господарювання агропромислового комплексу за кредитами, залученими в поточному році, перехідними кредитами, залученими у попередні роки, та/або договорами фінансового лізингу поточного чи попередніх років.\n13.2.2. Субсидуванню підлягає частина плати (процентів) за кредитом, сума якого використовується за цільовим призначенням на потреби виробництва (на розвиток агропромислового комплексу).\nКомпенсації підлягає частина лізингових платежів суб'єктів господарювання агропромислового комплексу, сплачених відповідно до договорів фінансового лізингу техніки та/або обладнання для агропромислового комплексу, що використовуються зазначеними суб'єктами у господарській діяльності.\n13.2.3. Кредитна субсидія не надається особі, яка є стороною договору заставної закупівлі зерна (стосовно об'єкта такої закупівлі).\n13.3. Розміри кредитної субсидії та компенсації лізингових платежів\n13.3.1. Кредитна субсидія надається у порядку та розмірі, визначених Кабінетом Міністрів України:\nа) для короткострокових кредитів - строком до 12 календарних місяців;\nб) для середньострокових кредитів - строком до 36 календарних місяців;\nв) для довгострокових кредитів - строком від 36 календарних місяців. При цьому кредитна субсидія за довгостроковими кредитами надається в межах 84 календарних місяців.\nКредитна субсидія надається:\nу національній валюті - у розмірі не менше 1,5 облікової ставки Національного банку України за короткостроковими, середньостроковими та довгостроковими кредитами, що діє на день нарахування відсотків за користування кредитами, але не вище розмірів, передбачених кредитними договорами;\nв іноземній валюті - у розмірі не менше 10 відсотків річних, але не вище розмірів, передбачених кредитними договорами.\nРозмір кредитної субсидії щорічно оприлюднюється Кабінетом Міністрів України не пізніше 1 березня поточного бюджетного періоду.\n13.3.2. Кредитна субсидія надається позичальнику щомісяця виходячи з суми фактично сплачених відсотків за відповідний період.\nКредитна субсидія надається за короткостроковими кредитами, залученими:\nдля поповнення обігових коштів;\nдля закупівлі у сільськогосподарських товаровиробників виробленої ними сільськогосподарської продукції.\nКредитна субсидія надається за середньостроковими кредитами, залученими:\nдля поповнення обігових коштів;\nдля придбання основних засобів сільськогосподарського виробництва;\nдля здійснення витрат, пов'язаних з будівництвом і реконструкцією виробничих об'єктів сільськогосподарського призначення, а також з переробкою сільськогосподарської продукції.\nКредитна субсидія надається за довгостроковими кредитами, залученими:\nдля придбання основних засобів сільськогосподарського виробництва, обладнання для виробництва та переробки сільськогосподарської продукції;\nдля будівництва та реконструкції виробничих об'єктів (у тому числі оптових ринків сільськогосподарської продукції, сховищ для зберігання зерна, овочів та фруктів).\n13.3.3. Кредитна субсидія (державна підтримка суб'єктів господарювання агропромислового комплексу через механізм здешевлення кредитів) здійснюється у розмірі не менш як 90 відсотків банківських відсотків (процентів), за якими отримані кредити в національній та іноземній валюті на будівництво оптових ринків сільськогосподарської продукції, виробничих приміщень, тваринницьких і птахівничих комплексів, а також на будівництво сховищ для зберігання зерна, овочів та фруктів.\n13.3.4. Субсидуванню не підлягають будь-які плати позичальником або від його імені третьою особою на користь кредитора, інші ніж проценти за кредит, залучений від цього кредитора.\nСубсидія не надається позичальникам, яких визнано банкрутами, стосовно яких порушено справу про банкрутство, що перебувають у стадії ліквідації.\n13.3.5. Компенсація лізингових платежів надається суб'єктам господарювання агропромислового комплексу за техніку та обладнання, придбані на умовах фінансового лізингу згідно з переліком, визначеним Кабінетом Міністрів України, за сплачені:\nлізинговий платіж в обсязі 40 відсотків вартості предмета лізингу, до якого належать вітчизняна техніка та/або обладнання для агропромислового комплексу чи техніка та/або обладнання для агропромислового комплексу іноземного виробництва, у разі якщо відповідні аналоги не виробляються в Україні;\nкомісійну винагороду лізингодавцю в розмірі півтори облікової ставки Національного банку України, що діє на дату нарахування відсотків за користування предметом лізингу, але не вище розмірів, передбачених договорами фінансового лізингу.\nРозмір компенсації лізингових платежів щорічно оприлюднюється Кабінетом Міністрів України не пізніше 1 березня поточного бюджетного періоду.\n13.4. Цільове використання коштів субсидованого кредиту\n13.4.1. Короткострокові кредити використовуються виключно на виробничі витрати.\n13.4.2. Середньострокові та довгострокові кредити використовуються також для:\nпридбання, у тому числі на умовах фінансового лізингу, основних засобів сільськогосподарського виробництва вітчизняного та іноземного виробництва, аналоги якого не виробляються в Україні, зокрема сільськогосподарської і зрошувальної техніки, а також техніки та обладнання для механізації процесів у тваринництві і птахівництві, обладнання для переробної галузі, обладнання для переробки сільськогосподарських відходів та сировини, відходів заготівлі деревини лісу, у тому числі у біопаливо та інші альтернативні види енергії, згідно з переліком, затвердженим Кабінетом Міністрів України;\nвитрат, пов'язаних з будівництвом та реконструкцією виробничих об'єктів сільськогосподарського призначення, у тому числі для забезпечення переробки сільськогосподарських відходів та сировини.\n13.4.3. Розподіл коштів, передбачених у державному бюджеті для надання фінансової підтримки суб'єктам господарювання агропромислового комплексу через механізм здешевлення кредитів та компенсації лізингових платежів, здійснюється в порядку, визначеному Кабінетом Міністрів України.\nРозпорядники бюджетних коштів нижчого рівня подають в установлений законодавством строк центральному органу виконавчої влади, що забезпечує формування та реалізує державну аграрну політику та державну політику сільського розвитку, звітність про використання коштів субсидованих кредитів та коштів компенсації лізингових платежів.\n13.4.4. У разі виявлення фактів нецільового використання коштів кредитної субсидії припиняється надання позичальнику будь-якої державної підтримки протягом поточного та наступного бюджетного періоду.\n13.5. Контроль та стягнення\n13.5.1. Контроль за цільовим використанням коштів субсидованих кредитів здійснюється органами державного фінансового контролю.\n13.5.2. У разі встановлення органами державного фінансового контролю факту незаконного одержання та/або нецільового використання кредитної субсидії та/або компенсації лізингових платежів стягнення здійснюється відповідно до норм чинного законодавства.\n13.5.3. Порядок обміну інформацією та інших взаємовідносин між органами державного фінансового контролю та податковими органами визначається постановою Кабінету Міністрів України.\n13.6. Бюджетне та нормативне забезпечення фінансової підтримки суб'єктів господарювання агропромислового комплексу\n13.6.1. Обсяги коштів, що спрямовуються на фінансову підтримку суб'єктів господарювання агропромислового комплексу через механізм здешевлення кредитів та компенсації лізингових платежів, встановлюються Законом України про Державний бюджет України на відповідний рік.\n13.6.2. Кабінет Міністрів України щорічно приймає постанову про режим надання кредитної субсидії та компенсації лізингових платежів, виходячи з норм цієї статті."
    },
    {
      "provision_ref": "art13-1",
      "section": "13-1",
      "title": "Стаття 13-1. Додаткова фінансова підтримка сімейних фермерських господарств",
      "content": "13 -1 .1. Крім передбачених цим Законом видів підтримки, сімейним фермерським господарствам, які зареєстровані платниками єдиного податку четвертої групи згідно із главою 1 розділу XIV Податкового кодексу України, надається додаткова фінансова підтримка через механізм доплати на користь застрахованих осіб - членів/голови сімейного фермерського господарства єдиного внеску на загальнообов’язкове державне соціальне страхування у сумі:\n0,9 мінімального страхового внеску - перший рік;\n0,8 мінімального страхового внеску - другий рік;\n0,7 мінімального страхового внеску - третій рік;\n0,6 мінімального страхового внеску - четвертий рік;\n0,5 мінімального страхового внеску - п’ятий рік;\n0,4 мінімального страхового внеску - шостий рік;\n0,3 мінімального страхового внеску - сьомий рік;\n0,2 мінімального страхового внеску - восьмий рік;\n0,1 мінімального страхового внеску - дев’ятий та десятий роки.\nТака фінансова підтримка надається за рахунок коштів, передбачених у Державному бюджеті України, в тому числі за рахунок коштів, які спрямовуються на державну підтримку сільськогосподарських товаровиробників відповідно до пункту 42 розділу VI Бюджетного кодексу.\n13 -1 .2. Норми пункту 13 -1 .1 цієї статті можуть бути застосовані кожним з членів сімейного фермерського господарства, в тому числі головою, один раз.\n13 -1 .3. Фінансова підтримка надається зазначеному у цій статті сімейному фермерському господарству виключно за умови, що його голова сплачує за себе та за кожного з членів свого фермерського господарства (якщо вони не підлягають страхуванню на інших засадах) єдиний внесок на загальнообов’язкове державне соціальне страхування у сумі, не меншій за:\n0,1 мінімального страхового внеску - перший рік;\n0,2 мінімального страхового внеску - другий рік;\n0,3 мінімального страхового внеску - третій рік;\n0,4 мінімального страхового внеску - четвертий рік;\n0,5 мінімального страхового внеску - п’ятий рік;\n0,6 мінімального страхового внеску - шостий рік;\n0,7 мінімального страхового внеску - сьомий рік;\n0,8 мінімального страхового внеску - восьмий рік;\n0,9 мінімального страхового внеску - дев’ятий та десятий роки.\nПорядок надання передбаченої цією статтею фінансової підтримки визначається Кабінетом Міністрів України.\nУ разі несвоєчасної (неповної) протягом відповідного року сплати головою та членами сімейного фермерського господарства страхових внесків у розмірах, визначених цим пунктом, надання передбаченої цією статтею фінансової підтримки припиняється та поновлюється, за умови самостійної сплати ними суми страхового внеску у повному обсязі."
    },
    {
      "provision_ref": "art14",
      "section": "14",
      "title": "Стаття 14. Дерегуляція українського ринку сільськогосподарської продукції та заборона дискримінації прав її власників",
      "content": "14.1. Дерегуляція ринку сільськогосподарської продукції\n14.1.1. З метою запобігання створенню штучного дефіциту аграрної продукції в агроспоживаючих регіонах та спекулятивного збільшення цін на продукти першої необхідності на їх території забороняється введення будь-яких адміністративних, кількісних або якісних обмежень при переміщенні аграрної продукції та продуктів її переробки по всій території України.\nВважаються недійсними і не підлягають виконанню акти Кабінету Міністрів України, центральних та місцевих органів виконавчої влади, органів місцевого самоврядування щодо:\nа) обмеження законних прав власників сільськогосподарської продукції на вільне володіння, користування або розпорядження нею;\nб) введення будь-яких адміністративних, кількісних або якісних обмежень на безперешкодне та вільне переміщення сільськогосподарської продукції по всій території України та на експорт, за винятком випадків, прямо визначених цим Законом;\nв) нав'язування власнику сільськогосподарської продукції конкретних покупців (посередників, переробників) або постачальників сировини, матеріально-технічних ресурсів чи інших товарів (робіт, послуг);\nг) запровадження будь-яких видів адміністративного регулювання цін на сільськогосподарську продукцію (у тому числі в окремих регіонах України), не пов'язаних з виконанням норм цього Закону.\n14.1.2. Посадові чи службові особи, які приймають або підписують рішення, визначені у підпункті 14.1.1 цієї статті, чи безпосередньо їх виконують, вважаються такими, що перешкоджають законній підприємницькій діяльності власника сільськогосподарської продукції та умисно перевищують надані ним повноваження, що тягне за собою відповідну службову, адміністративну чи кримінальну відповідальність.\n14.1.3. Збитки власників сільськогосподарської продукції, які можуть виникнути внаслідок прийняття рішень, визначених у підпункті 14.1.1 цієї статті, підлягають відшкодуванню за рахунок кошторису на утримання органу, що прийняв таке рішення, з наступним регресним відшкодуванням таких збитків за рахунок посадової або службової особи, зазначеної у підпункті 14.1.2 цієї статті.\n14.1.4. Якщо внаслідок прийняття рішень, визначених у підпункті 14.1.1 цієї статті, орган, що їх прийняв, доручає органам охорони правопорядку виконувати чи контролювати виконання такого незаконного рішення, то такі органи правопорядку повинні відмовитися від такого доручення та сповістити про це відповідний орган прокуратури.\n14.2. Заборона дискримінації прав власників сільськогосподарської продукції\n14.2.1. Вартість електричної та теплової енергії, природного газу, вугілля, води, які поставляються (продаються) виробникам сільськогосподарської продукції, а також вартість послуг (тарифи) з транспортування сільськогосподарської продукції залізничним, авіаційним, водним (внутрішнім водним чи морським) та автомобільним видами транспорту, а також з її зберігання, навантаження, перевантаження, перевалки, інших послуг транспортних організацій (включаючи оренду або іншу плату за використання рухомого складу) встановлюються на рівні, що не перевищує відповідний рівень вартості таких товарів при їх поставці (продажу) іншим особам або рівень вартості таких послуг (тарифів) для продукції, іншої, ніж сільськогосподарська.\n14.2.2. Тарифи (плата) за транспортування сільськогосподарської продукції на експорт залізничним, авіаційним, водним (внутрішнім водним чи морським) та автомобільним видами транспорту, а також за їх зберігання, навантаження, перевантаження, перевалку та інші послуги транспортних (включаючи оренду або іншу плату за використання рухомого складу), припортових, портових чи складських організацій (включаючи елеватори, зернові склади та зерносховища) встановлюються на рівні тарифів, що застосовуються при наданні таких послуг щодо продукції українського виробництва, яка споживається на території України або переміщується транзитом (виходячи з їх найменшої величини). Встановлення будь-яких надбавок, націнок або інших видів платежів, додаткових до такого найменшого тарифу (плати), не припускається.\n14.2.3. Перевізники об'єктів сільськогосподарської продукції не мають права обумовлювати надання своїх послуг (робіт) вимогами щодо страхування будь-яких видів ризиків, пов'язаних із таким перевезенням. У разі порушення цього правила відповідна страхова угода вважається недійсною, а перевізник і страховик та/або їх посадові (службові) особи несуть відповідальність, встановлену законодавством, у тому числі за перешкоджання здійсненню законної підприємницької діяльності.\n14.2.5. Кабінет Міністрів України встановлює режим цінового регулювання вартості таких послуг:\nа) ветеринарної медицини (проведення лабораторних досліджень, оформлення ветеринарного сертифіката або свідоцтва);\nб) хлібної інспекції (огляд та оформлення сертифікатів);\nв) карантинної інспекції (огляд та оформлення сертифікатів, проведення фумігації);\nг) ідентифікації та реєстрації сільськогосподарських тварин.\nПри цьому вартість таких послуг не може перевищувати ціну, розраховану за 20-відсотковою нормою рентабельності до витрат, здійснених на їх надання. Недотримання вимог цієї статті тягне за собою відповідальність, встановлену законом."
    },
    {
      "provision_ref": "art15",
      "section": "15",
      "title": "Стаття 15. Бюджетна тваринницька дотація",
      "content": "15.1. При плануванні витрат державного бюджету на наступний бюджетний період Кабінет Міністрів України передбачає статтю видатків на надання дотацій виробникам продукції тваринництва (далі - бюджетної дотації).\nБюджетна дотація надається з метою підтримки рівня платоспроможного попиту українських споживачів продукції тваринництва та запобігання виникненню збитковості українських виробників такої продукції.\n15.2. Об'єктами бюджетної дотації є:\nвелика рогата худоба;\nсвині;\nвівці;\nконі;\nптиця свійська;\nкролі;\nмолоко незбиране екстра, вищого, першого та другого ґатунків (не піддане будь-якій обробці, переробці чи пакуванню для потреб подальшого продажу);\nвовна стрижена;\nкокони тутового шовкопряда;\nмед натуральний;\nкози.\n15.3. Об'єктами спеціальної бюджетної дотації є:\nхудоба велика рогата молочна;\nхудоба велика рогата м'ясна;\nмолодняк великої рогатої худоби різного віку;\nконі;\nвівці;\nсвині;\nкози.\nДо об'єктів спеціальної бюджетної дотації належать також бджолина сім'я, визначена такою відповідно до Закону України \"Про бджільництво\", та продукція шовківництва.\n15.4. Суб'єктом (отримувачем) бюджетної дотації або спеціальної бюджетної дотації є безпосередній виробник об'єкта такої дотації.\n15.5. Бюджетна дотація або спеціальна бюджетна дотація виплачується у порядку, визначеному Кабінетом Міністрів України.\n15.6. Розмір бюджетної дотації та порядок її надання встановлюються Кабінетом Міністрів України.\nРозподіл бюджетних коштів, спрямованих на дотацію для сільськогосподарських підприємств, здійснюється на рівні областей, міст Києва та Севастополя.\n15.7. Розмір спеціальної бюджетної дотації на наступний бюджетний період встановлюється Кабінетом Міністрів України у твердих сумах з розрахунку на одну голову об'єкта дотації, що перебуває у власності суб'єкта дотації станом на початок наступного бюджетного періоду.\n15.8. Розрахунок розміру бюджетної дотації та спеціальної бюджетної дотації (за їх об'єктами та сумами) надається як додаток до проекту закону України про Державний бюджет України на наступний бюджетний період.\n15.9. Спеціальна бюджетна дотація надається лише по тваринах, що пройшли ідентифікацію та реєстрацію відповідно до закону, за умови повного впровадження системи наступного контролю за цільовим використанням бюджетних кошів, наданих на зазначені потреби.\n15.10. Кабінет Міністрів України:\nщорічно затверджує порядок надання бюджетної дотації та спеціальної бюджетної дотації, виходячи з норм цієї статті;\nза поданням центрального органу виконавчої влади, що забезпечує формування та реалізує державну аграрну політику та державну політику сільського розвитку, установлює мінімально допустимий рівень цін на продукцію тваринництва, який використовується як база для розрахунку дотацій, а також для розрахунку ціни при закупівлі продукції тваринництва безпосередньо у виробника."
    },
    {
      "provision_ref": "art16",
      "section": "16",
      "title": "Стаття 16. Сертифікація об'єктів бюджетної (спеціальної бюджетної) дотації при їх експорті",
      "content": "16.2. Експортери об'єктів бюджетної дотації та спеціальної бюджетної дотації мають право за власним бажанням або за умовами міжнародних договорів (контрактів) здійснювати сертифікацію таких об'єктів."
    },
    {
      "provision_ref": "art16-1",
      "section": "16-1",
      "title": "Стаття 16-1. Бюджетна дотація для розвитку сільськогосподарських товаровиробників та стимулювання виробництва сільськогосподарської продукції",
      "content": "16 -1 .1. Сільськогосподарський товаровиробник, основною діяльністю якого є постачання сільськогосподарських товарів/послуг, вироблених ним на власних або орендованих основних засобах, причому питома вага вартості сільськогосподарських товарів/послуг становить не менше 75 відсотків вартості всіх товарів/послуг, поставлених ним протягом попередніх 12 послідовних звітних податкових періодів сукупно (далі - сільськогосподарський товаровиробник), який здійснює види діяльності, визначені пунктом 16 -1 .3 цієї статті, має право на бюджетну дотацію для розвитку сільськогосподарських товаровиробників та стимулювання виробництва сільськогосподарської продукції (далі - бюджетна дотація) після його внесення податковим органом до Реєстру отримувачів бюджетної дотації.\nЦя норма діє з урахуванням того, що:\nа) для новоутвореного сільськогосподарського товаровиробника, зареєстрованого як суб’єкт господарювання, який провадить господарську діяльність менш як 12 календарних місяців, питома вага сільськогосподарських товарів/послуг розраховується за результатами кожного окремого звітного періоду;\nб) з метою розрахунку питомої ваги сільськогосподарських товарів/послуг до складу основної діяльності сільськогосподарського товаровиробника не включаються оподатковувані операції з постачання основних засобів, що перебували у складі його основних засобів не менше 12 послідовних звітних періодів сукупно, якщо такі операції не були постійними і не становили окремої підприємницької діяльності;\nв) сільськогосподарський товаровиробник, внесений до Реєстру отримувачів бюджетної дотації, щомісячно подає податковому органу додаток до податкової декларації з податку на додану вартість, передбачений пунктом 51 підрозділу 2 розділу XX \"Перехідні положення\" Податкового кодексу України (далі - додаток до податкової декларації).\n16 -1 .2. Сільськогосподарський товаровиробник для внесення до Реєстру отримувачів бюджетної дотації подає до податкового органу за місцем свого обліку як платника податку на додану вартість заяву за формою, встановленою центральним органом виконавчої влади, що забезпечує формування та реалізує державну фінансову та бюджетну політику.\nЗаява про внесення до Реєстру отримувачів бюджетної дотації подається безпосередньо керівником або представником сільськогосподарського товаровиробника з обов’язковим документальним підтвердженням особи та її повноважень.\nУ заяві зазначаються підстави для внесення сільськогосподарського товаровиробника до Реєстру отримувачів бюджетної дотації, передбачені пунктом 16 -1 .1 цієї статті, та перелік видів діяльності такого сільськогосподарського товаровиробника, здійснення яких дає право на отримання бюджетної дотації.\nПодатковий орган відмовляє у внесенні сільськогосподарського товаровиробника до Реєстру отримувачів бюджетної дотації, якщо за результатами розгляду заяви встановлено, що сільськогосподарський товаровиробник не відповідає вимогам щодо питомої ваги вартості сільськогосподарських товарів/послуг у вартості всіх товарів/послуг, поставлених сільськогосподарським товаровиробником, встановленим пунктом 16 -1 .1 цієї статті, або якщо сільськогосподарський товаровиробник не зареєстрований платником податку на додану вартість, або щодо такого товаровиробника прийнято рішення про припинення.\nУ разі відсутності підстав для відмови у внесенні сільськогосподарського товаровиробника до Реєстру отримувачів бюджетної дотації податковий орган зобов’язаний протягом трьох робочих днів після надходження до нього заяви внести такого сільськогосподарського товаровиробника до Реєстру отримувачів бюджетної дотації.\nСільськогосподарський товаровиробник виключається з Реєстру отримувачів бюджетної дотації у разі, якщо:\nа) товаровиробник подає заяву про зняття його з реєстрації як отримувача бюджетної дотації;\nб) недотримання вимоги щодо питомої ваги вартості сільськогосподарських товарів/послуг у вартості всіх товарів/послуг, поставлених сільськогосподарським товаровиробником, передбаченої пунктом 16 -1 цієї статті;\nв) щодо товаровиробника прийнято рішення про його припинення шляхом ліквідації або реорганізації;\nг) анульовано реєстрацію сільськогосподарського товаровиробника платником податку на додану вартість.\nВиключення з Реєстру отримувачів бюджетної дотації з підстави, визначеної у підпункті \"а\" цього пункту, здійснюється за заявою товаровиробника, а з підстав, визначених підпунктами \"б\" - \"г\" цього пункту, - за заявою товаровиробника або за рішенням податкового органу.\nФорма заяви про зняття сільськогосподарського товаровиробника з реєстрації як отримувача бюджетної дотації встановлюється центральним органом виконавчої влади, що забезпечує формування та реалізує державну фінансову та бюджетну політику.\nФорми рішення про виключення з Реєстру отримувачів бюджетної дотації затверджуються Кабінетом Міністрів України.\n16 -1 .3. Право на отримання бюджетної дотації мають сільськогосподарські товаровиробники, які здійснюють такі види діяльності:\n16 -1 .3.1. вирощування овочів і баштанних культур, коренеплодів і бульбоплодів 01.13 КВЕД у частині:\nвирощування листкових і стеблових овочів, таких як:\nартишоки;\nаспарагус;\nкапуста;\nцвітна капуста та броколі;\nсалат-латук і цикорій;\nшпинат;\nвирощування баштанних культур, таких як:\nогірки та корнішони;\nбаклажани;\nпомідори;\nкавуни;\nмускусні дині;\nінші види баштанних культур (кабачки, гарбузи столові тощо);\nвирощування коренеплідних, цибулинних і бульбоплідних овочів, таких як:\nморква;\nтурнепс;\nчасник;\nцибуля (у тому числі шалот);\nцибуля-порей та інші види цибулинних;\nінші коренеплідні, цибулинні та бульбоплідні овочі (буряк столовий тощо);\nвирощування грибів і трюфелів;\nвирощування цукрового буряку;\nвирощування інших овочів;\nвирощування коренеплідних і бульбоплідних культур, таких як:\nкартопля;\nсолодка картопля;\nманіок;\nямс;\nінші коренеплідні та бульбоплідні культури;\n16 -1 .3.2. вирощування винограду 01.21 КВЕД у частині:\nвирощування винограду для виробництва вина та винограду столових сортів на виноградниках;\n16 -1 .3.3. вирощування зерняткових і кісточкових фруктів 01.24 КВЕД у частині:\nвирощування зерняткових і кісточкових фруктів:\nяблук;\nабрикосів;\nвишень і черешень;\nперсиків і нектаринів;\nгруш і айви;\nслив і терну;\nінших видів зерняткових і кісточкових фруктів;\n16 -1 .3.4. вирощування ягід, горіхів та інших фруктів 01.25 КВЕД у частині:\nвирощування ягід:\nчорниці;\nсмородини;\nаґрусу;\nківі;\nмалини;\nсуниці та полуниці;\nінших видів ягід;\nвирощування їстівних горіхів:\nмигдалю;\nкеш’ю;\nкаштанів;\nфундука (ліщини);\nфісташок;\nволоських горіхів;\nінших видів їстівних горіхів;\n16 -1 .3.5. розведення великої рогатої худоби молочних порід 01.41 КВЕД у частині:\nвирощування та розведення великої рогатої худоби молочних порід;\nодержування сирого молока корів, у тому числі м’ясних порід, і буйволиць;\n16 -1 .3.6. розведення іншої великої рогатої худоби та буйволів 01.42 КВЕД у частині:\nвирощування та розведення великої рогатої худоби та буйволів для одержування м’яса;\nодержування сперми бугаїв для запліднення;\n16 -1 .3.7. розведення коней та інших тварин родини конячих 01.43 КВЕД у частині:\nвирощування та розведення коней, віслюків, мулів і лошаків;\nодержування сирого молока кобил і ослиць;\n16 -1 .3.8. розведення овець і кіз 01.45 КВЕД у частині:\nвирощування та розведення овець і кіз;\nодержування сирого молока овець і кіз;\nодержування вовни овець і кіз;\n16 -1 .3.9. розведення свиней 01.46 КВЕД у частині:\nвідтворювання поголів’я свиней;\nвирощування свиней;\nодержування сперми кнурів;\n16 -1 .3.10. розведення свійської птиці 01.47 КВЕД у частині:\nрозведення та вирощування свійської птиц (курей, індиків, качок, гусей, цесарок);\nодержування яєць свійської птиці;\nдіяльності інкубаторних станцій з вирощування свійської птиці;\n16 -1 .3.11. розведення інших тварин 01.49 КВЕД у частині:\nвирощування та розведення напівсвійських та інших тварин:\nстраусів;\nінших видів птиці, наприклад перепелів;\nкомах;\nкролів та інших хутрових тварин з цінним хутром;\nодержування шкур хутрових сільськогосподарських тварин, шкіри плазунів і птахів у результаті діяльності з їх розведення на фермах;\nдіяльності ферм із розведення хробаків, равликів, молюсків тощо;\nрозведення шовкопряда, одержування коконів шовкопряда;\nбджільництва, одержування меду та бджолиного воску;\n16 -1 .3.12. вирощування тютюну 01.15 КВЕД у частині:\nвирощування тютюну і махорки (крім первинного оброблення листя тютюну - сушіння, сортування тощо);\n16 -1 .3.13. виробництво м’яса 10.11 КВЕД у частині:\nзабою худоби, оброблення та фасування м’яса: яловичини, свинини, баранини, кролятини, верблюжатини тощо;\nвиробництва свіжого, охолодженого або замороженого м’яса в тушах;\nвиробництва свіжого, охолодженого або замороженого м’яса у відрубах;\nодержування щипаної вовни;\nодержування щетини свиней;\n16 -1 .3.14. виробництво м’яса свійської птиці 10.12 КВЕД у частині:\nзабою, оброблення та фасування м’яса свійської птиці;\nвиробництва свіжого, охолодженого або замороженого м’яса (тушки та окремі частини тушок);\n16 -1 .3.15. перероблення молока, виробництво масла та сиру 10.51 КВЕД у частині:\nвиробництва незбираного молока визначеної жирності, пастеризованого, стерилізованого, гомогенізованого, топленого;\nвиробництва напоїв на основі молока (кефіру, ряжанки тощо);\nвиробництва вершків з незбираного молока, пастеризованого, стерилізованого та гомогенізованого;\nвиробництва сметани;\n16 -1 .3.16. виробництво інших харчових продуктів 10.89 КВЕД у частині:\nвиробництва яєчних продуктів, яєчного альбуміну, яєчного порошку.\n16 -1 .4. До Реєстру отримувачів бюджетної дотації вносяться такі дані:\n1) назва сільськогосподарського товаровиробника - отримувача бюджетної дотації, його податковий номер та індивідуальний податковий номер;\n2) дата подання заяви про внесення до Реєстру отримувачів бюджетної дотації, дати включення/виключення до/з Реєстру, дати набуття/припинення статусу отримувача бюджетної дотації;\n3) перелік видів діяльності сільськогосподарського товаровиробника, здійснення яких дає право на отримання бюджетної дотації, та дата внесення запису про такі види діяльності;\n4) реквізити поточного банківського рахунку отримувача бюджетної дотації для перерахування бюджетної дотації;\n5) дата та сума перерахування бюджетної дотації на поточний рахунок платника у банку за кожний звітний період, у якому відбулася виплата бюджетної дотації.\nВзаємодія та обмін даними між відповідними державними органами щодо реалізації положень цієї статті здійснюються з дотриманням вимог законів України \"Про електронні документи та електронний документообіг\" та \"Про електронну ідентифікацію та електронні довірчі послуги\" .\nУ разі зміни даних про отримувача бюджетної дотації, що стосуються найменування або податкового номера, внесення змін до Реєстру отримувачів бюджетної дотації здійснюється на підставі відомостей із Єдиного державного реєстру юридичних осіб, фізичних осіб - підприємців та громадських формувань без подання заяви.\nУ разі зміни інших даних про отримувача, що містяться у Реєстрі отримувачів бюджетної дотації, сільськогосподарський товаровиробник подає відповідно до пункту 16 -1 .2 цієї статті заяву протягом 10 робочих днів, що настають за днем, коли змінилися дані про отримувача або виникли інші підстави для перереєстрації.\nПорядок ведення та форма Реєстру отримувачів бюджетної дотації , а також порядок надання відповідної інформації центральним органом виконавчої влади, що реалізує державну податкову політику, та центральним органом виконавчої влади, що реалізує державну політику у сфері казначейського обслуговування бюджетних коштів, затверджуються Кабінетом Міністрів України.\n16 -1 .5. Дані Реєстру отримувачів бюджетної дотації, передбачені пунктом 16 -1 .4 цієї статті, крім підпунктів 4 та 5 в частині реквізитів рахунків сільськогосподарського товаровиробника для перерахування бюджетної дотації, не є інформацією з обмеженим доступом та підлягають щоденному, крім вихідних, святкових та неробочих днів, оприлюдненню на офіційному веб-сайті центрального органу виконавчої влади, що реалізує державну податкову політику.\n16 -1 .6. За бюджетною програмою центрального органу виконавчої влади, що забезпечує формування та реалізує державну аграрну політику та державну політику сільського розвитку, на підставі даних Реєстру отримувачів бюджетної дотації та інформації центрального органу виконавчої влади, що реалізує державну податкову політику, органи, що здійснюють казначейське обслуговування бюджетних коштів, в автоматичному режимі здійснюють розподіл такої дотації між отримувачами.\nЗ 1 січня 2018 року розподіл бюджетної дотації здійснюється у сумі не більше ніж 150 мільйонів гривень на одного сільськогосподарського товаровиробника на рік з урахуванням пов’язаних з таким товаровиробником осіб у значенні підпункту 14.1.159 пункту 14.1 статті 14 Податкового кодексу України.\nОсоба, яка претендує на отримання державної підтримки, передбаченої цим розділом, зобов’язана повідомити центральний орган виконавчої влади, що реалізує державну податкову політику, про всіх пов’язаних з нею осіб, які протягом бюджетного періоду є отримувачами державної підтримки, передбаченої цим розділом, а також про зміни щодо таких пов’язаних осіб.\nПорядок розподілу бюджетної дотації для розвитку сільськогосподарських товаровиробників та стимулювання виробництва сільськогосподарської продукції затверджується Кабінетом Міністрів України."
    },
    {
      "provision_ref": "art16-2",
      "section": "16-2",
      "title": "Стаття 16-2. Державна підтримка виробників плодів, ягід, винограду, хмелю та аквакультури",
      "content": "16 -2 .1. Виробникам, які закладають плодово-ягідні насадження, виноградники та хмільники, вирощують овочі, державна підтримка надається для часткової компенсації витрат, понесених на:\nпридбання садивного матеріалу;\nпроведення робіт та придбання матеріалів для спорудження шпалер і встановлення систем краплинного зрошення.\n16 -2 .2. Виробникам плодів, ягід, винограду, хмелю та овочів, які займаються сільськогосподарською діяльністю з обробки, переробки та/або консервації плодів, ягід, винограду, хмелю та овочів, державна підтримка надається для компенсації до 50 відсотків вартості з урахуванням обмежень, зазначених в абзаці другому пункту 2 -1 .4. статті 2 -1 цього Закону:\nнового будівництва холодильників для зберігання плодів, ягід, столових сортів винограду, хмелю та овочів власного виробництва, цехів первинної переробки винограду, плодів, ягід та овочів власного виробництва, об’єктів із заморожування плодово-ягідної продукції;\nпридбання ліній товарної обробки плодів, ягід та овочів, автоматизованих ліній з висушування плодів, ягід та хмелю власного виробництва, ліній з переробки власно вирощених плодів, ягід, овочів та технічних сортів винограду на соки, пюре, виноматеріали.\n16 -2 .3. Виробникам, які займаються сільськогосподарською діяльністю з розведення та/або утримання, та/або вирощування, та/або вилову прісноводної та/або морської риби, жаб, безхребетних, водоростей та інших гідробіонтів, державна підтримка надається шляхом:\nчасткової компенсації до 30 відсотків витрат з урахуванням обмежень, зазначених в абзаці другому пункту 2 -1 .4 статті 2 -1 цього Закону, понесених на таку діяльність;\nнадання дотації на одиницю виробленої продукції або площу водного об’єкта."
    },
    {
      "provision_ref": "art16-3",
      "section": "16-3",
      "title": "Стаття 16-3. Бюджетна дотація для організацій водокористувачів",
      "content": "16 -3 .1. Організаціям водокористувачів може надаватися державна підтримка у вигляді бюджетної дотації на часткову оплату чи відшкодування вартості ремонту або реконструкції існуючих та/або будівництва нових меліоративних систем, окремих об’єктів інженерної інфраструктури, насосних станцій для гідротехнічної меліорації земельних ділянок, що включені до території обслуговування такої організації, якщо видатки на таку дотацію передбачено законом про Державний бюджет України на відповідний рік. Бюджетна дотація на часткову оплату зазначених заходів надається за умови наявності затвердженої проектно-кошторисної документації.\n16 -3 .2. Розподіл коштів, передбачених у державному бюджеті для надання дотації організаціям водокористувачів для будівництва (реконструкції) меліоративних систем, окремих об’єктів інженерної інфраструктури, насосних станцій для гідротехнічної меліорації земельних ділянок, що включені до території обслуговування такої організації, здійснюється у порядку, встановленому Кабінетом Міністрів України."
    },
    {
      "provision_ref": "art16-4",
      "section": "16-4",
      "title": "Стаття 16-4. Стратегія розвитку сільського господарства та сільських територій",
      "content": "16 -4 .1. Для реалізації положень цього Закону центральний орган виконавчої влади, що забезпечує формування та реалізує державну аграрну політику та державну політику сільського розвитку, спільно з іншими центральними органами виконавчої влади у межах їхньої компетенції, із залученням громадських об’єднань і наукових установ розробляє Стратегію розвитку сільського господарства та сільських територій (далі - Стратегія).\n16 -4 .2. Стратегія розробляється строком на сім років і затверджується Кабінетом Міністрів України не пізніше ніж за шість місяців до закінчення строку реалізації чинної Стратегії.\n16 -4 .3. Стратегія базується на меті та цілях державної аграрної політики та державної політики сільського розвитку, визначених цим Законом, і містить такі розділи:\nопис наявних проблем та оцінювання потреб сільського господарства України;\nзавдання та заходи щодо реалізації Стратегії;\nпрогнозні значення показників оцінки результативності виконання завдань та заходів для реалізації Стратегії;\nвизначення потреб, які необхідно задовольнити в рамках відповідних заходів (програми) підтримки, та заходи підтримки, розроблені на основі SWOT-аналізу;\nсистема управління та координації заходів щодо реалізації Стратегії."
    },
    {
      "provision_ref": "art16-5",
      "section": "16-5",
      "title": "Стаття 16-5. Моніторинг реалізації Стратегії",
      "content": "16 -5 .1. Центральний орган виконавчої влади, що забезпечує формування та реалізує державну аграрну політику та державну політику сільського розвитку, здійснює щорічний моніторинг реалізації Стратегії.\n16 -5 .2. Моніторинг реалізації Стратегії здійснюється шляхом відстеження та порівняння фактично отриманих значень показників оцінки результативності виконання завдань та заходів з їх прогнозними значеннями, передбаченими Стратегією.\n16 -5 .3. Моніторинг реалізації Стратегії здійснюється на підставі даних FSDN, офіційної статистики, інформації центральних органів виконавчої влади у порядку, встановленому Кабінетом Міністрів України, із залученням громадських об’єднань і наукових установ.\n16 -5 .4. Центральний орган виконавчої влади, що забезпечує формування та реалізує державну аграрну політику та державну політику сільського розвитку, публікує результати моніторингу реалізації Стратегії у формі звіту на своєму офіційному веб-сайті не пізніше 1 липня року, наступного за моніторинговим."
    },
    {
      "provision_ref": "art17",
      "section": "17",
      "title": "Стаття 17. Аграрні біржі",
      "content": "17.1. Аграрна біржа функціонує у формі акціонерного товариства. Засновником Аграрної біржі може бути Кабінет Міністрів України.\n17.7. Контроль за діяльністю Аграрної біржі здійснюють:\nа) у сфері діяльності організованого товарного ринку - Національна комісія з цінних паперів та фондового ринку;\nб) у сфері надання кредитних та тваринницьких дотацій - центральний орган виконавчої влади, що забезпечує формування та реалізує державну аграрну політику та державну політику сільського розвитку, та центральний орган виконавчої влади, що реалізує державну політику у сфері казначейського обслуговування бюджетних коштів."
    },
    {
      "provision_ref": "art17-2",
      "section": "17-2",
      "title": "Стаття 17-2. Інші види державної підтримки сільськогосподарських товаровиробників",
      "content": "17 -2 .1. Підтримка сільськогосподарських товаровиробників незалежно від виду та обсягу продукції, яку вони виробляють, може надаватися шляхом:\nвиділення бюджетних субсидій з розрахунку на одиницю оброблюваних угідь;\nчасткового бюджетного відшкодування вартості висіяного високорепродукційного насіння сільськогосподарських культур;\nвиконання цільових державних програм, спрямованих на підвищення родючості ґрунтів, боротьбу із шкідниками та хворобами сільськогосподарських рослин і тварин, ведення сільського господарства на радіаційно забруднених територіях;\nвиділення бюджетної субсидії та/або компенсація витрат внаслідок надзвичайних ситуацій та/або збройної агресії, бойових дій, понесених на виконання заходів щодо охорони земель і ґрунтів сільськогосподарського призначення.\n17 -2 .2. Держава забезпечує підтримку у формі застосування державних закупівель зерна на умовах ф’ючерсів та/або форвардів на організованому товарному ринку України.\n17 -2 .3. Сільськогосподарським товаровиробникам (в обсязі до 50 відсотків) та сільськогосподарським кооперативам (в обсязі до 70 відсотків) відшкодовується вартість будівництва та реконструкції тваринницьких ферм і комплексів для утримання сільськогосподарських тварин та птиці, рибницьких господарств, пасік, доїльних залів, об’єктів з переробки та зберігання сільськогосподарської продукції та/або побічних продуктів тваринного походження, що належать до II та III категорій, а також вартість закупівлі техніки, механізмів та обладнання для виробництва та переробки сільськогосподарської продукції.\nРозмір зазначеної у цьому пункті державної допомоги не може перевищувати максимального розміру підтримки на одного виробника сільськогосподарської продукції, зазначеного в абзаці другому пункту 2 -1 .4 статті 2 -1 цього Закону.\n17 -2 .4. Підтримка виробників продукції тваринництва здійснюється також шляхом часткового відшкодування до 80 відсотків вартості племінних (генетичних) ресурсів та до 80 відсотків вартості ідентифікованих і зареєстрованих відповідно до законодавства кіз та овець з породністю матері та батька не менше 50 відсотків з урахуванням обмежень, зазначених в абзаці другому пункту 2 -1 .4 статті 2 -1 цього Закону, здешевлення вартості засобів ідентифікації та реєстрації сільськогосподарських тварин.\n17 -2 .5. Державна підтримка передбачає компенсацію та відшкодування за рахунок коштів державного бюджету сільськогосподарським товаровиробникам вартості збудованих у сільській місцевості соціально-побутових об'єктів (житлові будинки, гуртожитки, дитячі садки та ясла, школи, медичні пункти), інженерно-технічних комунікацій (дороги, водопровідні, каналізаційні, газові мережі та мережі електропередачі, альтернативних видів тепло- та енергопостачання) за умови, що вони забезпечують діяльність цих соціально-побутових об'єктів. При цьому збудовані сільськогосподарськими товаровиробниками соціально-побутові об'єкти та інженерно-технічні комунікації, на які сільськогосподарські товаровиробники отримали компенсацію, не можуть бути продані (реалізовані, передані в заставу або будь-яким іншим чином відчужені) і використовуються виключно за призначенням. Порядок використання бюджетних коштів визначається Кабінетом Міністрів України.\n17 -2 .6. Держава забезпечує підтримку надання послуг з маркетингу та просування продукції на ринок (створення і підтримка розвитку оптових ринків сільськогосподарської продукції, державної системи моніторингу аграрного ринку, регулярних торгів продукцією і товарними деривативами, заготівельно-збутових, переробних, постачальницьких та інших обслуговуючих підприємств та організацій у сфері агропромислового комплексу, організація виставок і виставкових заходів).\n17 -2 .7. Держава забезпечує підтримку заходів, пов'язаних із забезпеченням контролю якості та безпеки продуктів харчування.\nПорядок надання вищезазначених видів підтримки визначається постановами Кабінету Міністрів України.\n17 -2 .8. Сільськогосподарським товаровиробникам можуть відшкодовуватися втрати від пошкодження посівів сільськогосподарських культур внаслідок надзвичайних ситуацій техногенного та природного характеру. Відшкодування здійснюється шляхом виплати бюджетної дотації на одиницю пошкоджених угідь.\nДля отримання сільськогосподарськими товаровиробниками та сільськогосподарськими кооперативами, які постраждали від надзвичайних ситуацій природного характеру, кредитів можуть надаватися державні гарантії у порядку, передбаченому Бюджетним кодексом України , та згідно із законом про Державний бюджет України на відповідний рік.\n17 -2 .9. Державна підтримка виробників органічної сільськогосподарської продукції здійснюється шляхом:\nвиділення бюджетних субсидій з розрахунку на одиницю оброблюваних угідь та/або одну голову великої рогатої худоби;\nвідшкодування до 30 відсотків вартості витрат на проведення сертифікації органічного виробництва;\nвідшкодування до 30 відсотків вартості витрат на придбання дозволених для використання засобів захисту рослин та добрив, насіння, садивного матеріалу та кормів.\n17 -2 .10. Сільськогосподарським товаровиробникам, які використовують меліоровані землі, може надаватися державна підтримка у вигляді бюджетної дотації, в тому числі на компенсацію вартості електроенергії, що витрачається для подачі води для поливу. Відшкодування здійснюється шляхом виплати бюджетної дотації на одиницю оброблюваних угідь.\n17 -2 .11. Держава забезпечує підтримку сільськогосподарської дорадчої діяльності шляхом часткової компенсації сільськогосподарським дорадчим службам понесених ними витрат при наданні сільськогосподарських дорадчих послуг суб’єктам господарювання, які здійснюють діяльність у сільській місцевості, та сільському населенню.\n17 -2 .12. Держава забезпечує підтримку виробників сільськогосподарської продукції, що здійснюють утримання та збереження полезахисних лісових смуг, розташованих на землях сільськогосподарського призначення. Порядок надання зазначеного виду підтримки визначається Кабінетом Міністрів України.\n17 -2 .13. Держава забезпечує підтримку виробників сільськогосподарської продукції, що здійснюють господарську діяльність у зонах ризикованого землеробства. Порядок та критерії визначення зон ризикованого землеробства затверджуються Кабінетом Міністрів України."
    },
    {
      "provision_ref": "art18",
      "section": "18",
      "title": "Стаття 18. Прикінцеві положення",
      "content": "1. Цей Закон набирає чинності з 1 січня 2005 року з урахуванням норм пунктів 2-9 цієї статті.\n2. Щорічно, при розробці проекту державного бюджету на наступний бюджетний період, Кабінет Міністрів України:\nа) визначає розмір видатків на реалізацію заходів, передбачених цим Законом, а також доцільність запровадження окремих видів режимів дотацій (субсидій) та їх розмір;\nб) встановлює форми статистичної та фінансової звітності, достатньої для визначення розміру мінімальної або максимальної ціни, дотації (субсидії), розробляє програму моніторингу цін аграрного ринку України.\n3. Аграрна біржа підлягає державній реєстрації до 1 жовтня 2004 року. Первинний внесок до статутного фонду Аграрної біржі здійснюється Аграрним фондом у встановлені цим Законом строки.\n4. Виплата страхових субсидій за рахунок ФАСС здійснюється за страховими договорами, за якими страхові внески були здійснені після початку застосування норм цього Закону.\n6. Для першого маркетингового періоду після набрання чинності цим Законом максимальна інтервенційна ціна встановлюється постановою Кабінету Міністрів України у відсотковому відношенні до встановленого рівня мінімальної інтервенційної ціни (в розрізі окремих об'єктів державного цінового регулювання).\n7. У 2005 році державний інтервенційний фонд формується у таких обсягах:\nа) пшениця і суміш пшениці та жита (меслин), та жито ( коди УКТ ЗЕД 1001, 1002 00 00 00 ) - сукупно 1,5 млн тонн;\nб) цукор тільки з цукрових буряків ( код УКТ ЗЕД 1701 12 ) - 180 тис. тонн.\n8. Норми інших нормативно-правових актів діють у частинах, які не суперечать нормам цього Закону.\n9. Кабінету Міністрів України:\nа) протягом двох місяців після набрання чинності цим Законом привести свої нормативно-правові акти у відповідність із цим Законом, забезпечити приведення нормативно-правових актів, виданих центральними органами виконавчої влади, у відповідність із цим Законом та прийняти відповідні нормативно-правові акти для забезпечення реалізації норм цього Закону;\nб) до 1 жовтня 2004 року подати на розгляд Верховної Ради України проект закону щодо внесення змін до законів та інших законодавчих актів, які випливають з норм цього Закону.\nЛ.КУЧМА"
    }
  ],
  "definitions": []
}