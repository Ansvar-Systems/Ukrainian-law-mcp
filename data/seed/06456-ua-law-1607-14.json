{
  "id": "ua-law-1607-14",
  "type": "statute",
  "title": "Закон України (1607-14)",
  "title_en": "",
  "short_name": "1607-14",
  "status": "in_force",
  "issued_date": "2000-03-23",
  "url": "https://zakon.rada.gov.ua/laws/show/1607-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art3",
      "section": "3",
      "title": "Стаття 3. Органи управління СЕЗ \"Порто-франко\"",
      "content": "Органами управління СЕЗ \"Порто-франко\" є:\nОдеська обласна державна адміністрація;\nОдеська міська рада;\nорган господарського розвитку і управління СЕЗ\n\"Порто-франко\".\nСтаття 4. Повноваження Одеської обласної державної\nадміністрації та Одеської міської ради щодо\nуправління СЕЗ \"Порто-франко\"\n1. Одеська обласна державна адміністрація здійснює свої\nповноваження на території СЕЗ \"Порто-франко\" відповідно до\nКонституції України, Закону України \"Про місцеві державні\nадміністрації\" ( 586-14 ), цього Закону та інших\nнормативно-правових актів.\n2. До сфери повноважень Одеської обласної державної\nадміністрації також належать:\nзабезпечення необхідних умов функціонування державних\nорганів, розташованих на території СЕЗ \"Порто-франко\";\nзатвердження положення про орган господарського розвитку і\nуправління СЕЗ \"Порто-франко\";\nрозгляд і затвердження в порядку, встановленому Кабінетом\nМіністрів України, інвестиційних проектів, що реалізуються на\nтериторії СЕЗ \"Порто-франко\";\nрегулювання залучення до роботи у СЕЗ \"Порто-франко\"\nіноземних працівників;\nнадання центральним органам виконавчої влади інформації щодо\nфункціонування СЕЗ \"Порто-франко\";\nзатвердження порядку укладення договору (контракту) з\nсуб'єктом СЕЗ \"Порто-франко\" щодо умов реалізації інвестиційного\nпроекту;\nзатвердження порядку реєстрації суб'єктів СЕЗ \"Порто-франко\";\nздійснення інших повноважень, передбачених цим Законом.\n3. Одеська міська рада здійснює свої повноваження на\nтериторії СЕЗ \"Порто-франко\" відповідно до Конституції України,\nЗакону України \"Про місцеве самоврядування в Україні\"\n( 280/97-ВР ), цього Закону та інших нормативно-правових актів.\n4. До сфери повноважень Одеської міської ради також належать:\nвизначення стратегічних напрямів розвитку СЕЗ \"Порто-франко\";\nвнесення пропозицій про зміни в статусі СЕЗ \"Порто-франко\" у\nпорядку, встановленому законодавством України;\nздійснення інших повноважень, передбачених цим Законом.\nСтаття 5. Повноваження органу господарського розвитку і\nуправління СЕЗ \"Порто-франко\"\n1. Органом господарського розвитку і управління СЕЗ\n\"Порто-франко\" (далі - орган господарського розвитку) є Одеський\nморський торговельний порт. Положення про орган господарського\nрозвитку і управління СЕЗ \"Порто-франко\" затверджується Одеською\nобласною державною адміністрацією.\n2. До компетенції органу господарського розвитку належать:\nорганізація облаштування території СЕЗ \"Порто-франко\";\nорганізація і контроль за будівництвом об'єктів виробничої та\nневиробничої інфраструктури та розвиток мережі комунікаційних\nзв'язків;\nукладення договору (контракту) з суб'єктом СЕЗ \"Порто-франко\"\nщодо умов реалізації інвестиційного проекту в порядку,\nвстановленому Одеською обласною державною адміністрацією;\nукладення договорів на виконання підрядних робіт щодо\nоблаштування території СЕЗ \"Порто-франко\", будівництва об'єктів\nвиробничої та невиробничої інфраструктури, розвитку мережі\nкомунікаційних зв'язків;\nукладення договорів про експлуатацію об'єктів інфраструктури\nСЕЗ \"Порто-франко\";\nвидача дозволів суб'єктам СЕЗ \"Порто-франко\" на будівництво\nнових господарських об'єктів, що реалізують на території СЕЗ\n\"Порто-франко\" інвестиційні проекти, затверджені Одеською обласною\nдержавною адміністрацією;\nучасть у розробці та реалізації інвестиційних проектів;\nреєстрація суб'єктів СЕЗ \"Порто-франко\", що реалізують на\nтериторії СЕЗ \"Порто-франко\" інвестиційні проекти, затверджені\nОдеською обласною державною адміністрацією;\nпідготовка пропозицій Одеській міській раді щодо ставок\nорендної плати, розмірів плати та тарифів за комунальні послуги;\nздійснення разом з відповідними органами заходів щодо\nзабезпечення законності і правопорядку, економічної та екологічної\nбезпеки на території СЕЗ \"Порто-франко\";\nскладання та подання статистичної звітності про\nфункціонування СЕЗ \"Порто-франко\" відповідно до законодавства\nУкраїни;\nорганізація підготовки (перепідготовки) кадрів;\nвиконання інших функцій та повноважень, визначених в\nположенні та переданих до його компетенції іншими органами\nуправління СЕЗ \"Порто-франко\"."
    },
    {
      "provision_ref": "art6",
      "section": "6",
      "title": "Стаття 6. Суб'єкти СЕЗ \"Порто-франко\"",
      "content": "1. Суб'єктами СЕЗ \"Порто-франко\" є суб'єкти підприємницької\nдіяльності - юридичні особи, які розташовані на території СЕЗ\n\"Порто-франко\" і реалізують на цій території затверджені Одеською\nобласною державною адміністрацією інвестиційні проекти вартістю,\nеквівалентною не менше 1 млн. доларів США, на підставі договору\n(контракту) з органом господарського розвитку щодо умов реалізації\nцього інвестиційного проекту та які зареєстровані органом\nгосподарського розвитку як суб'єкти СЕЗ \"Порто-франко\".\n2. Орган господарського розвитку видає суб'єктам СЕЗ\n\"Порто-франко\" свідоцтво про реєстрацію, що підтверджує право на\nотримання пільг, визначених цим Законом.\n3. За реєстрацію суб'єктів СЕЗ \"Порто-франко\" справляється\nплата, розмір якої встановлюється Одеською обласною державною\nадміністрацією.\nКошти, одержані за реєстрацію суб'єктів СЕЗ \"Порто-франко\",\nспрямовуються органом господарського розвитку на розвиток\nінфраструктури СЕЗ \"Порто-франко\" у порядку, визначеному Одеською\nобласною державною адміністрацією за погодженням з Міністерством\nфінансів України.\nСтаття 7. Умови провадження підприємницької діяльності на\nтериторії СЕЗ \"Порто-франко\"\n1. На території СЕЗ \"Порто-франко\" можуть провадитися всі\nвиди підприємницької діяльності, за винятком заборонених законами\nУкраїни.\n2. Спеціальний правовий режим підприємницької діяльності,\nвстановлений у СЕЗ \"Порто-франко\", поширюється на суб'єктів СЕЗ\n\"Порто-франко\" виключно під час здійснення ними підприємницької\nдіяльності в період реалізації затверджених в установленому цим\nЗаконом порядку інвестиційних проектів на території СЕЗ\n\"Порто-франко\".\n3. Створення на території СЕЗ \"Порто-франко\" комерційних\nбанків, їх філій, аудиторських фірм, страхових, інших фінансових\nорганізацій, учасників фондового ринку, діяльність яких підлягає\nліцензуванню, здійснюється у встановленому законодавством порядку\nпісля попереднього погодження з Одеською обласною державною\nадміністрацією.\n4. Затвердження Одеською обласною державною адміністрацією\nінвестиційного проекту та укладення договору (контракту) щодо умов\nйого реалізації з органом господарського розвитку є підставою для\nреєстрації суб'єкта підприємницької діяльності органом\nгосподарського розвитку як суб'єкта СЕЗ \"Порто-франко\", укладення\nдоговорів оренди землі, приміщень тощо.\n5. У разі порушення суб'єктами СЕЗ \"Порто-франко\"\nзаконодавства України, установчих документів, договору (контракту)\nз органом господарського розвитку щодо умов реалізації\nінвестиційного проекту Одеська міська рада може внести пропозиції\nОдеській обласній державній адміністрації про скасування рішення\nпро затвердження інвестиційного проекту, а також внести органу\nгосподарського розвитку пропозицію про скасування реєстрації\nсуб'єктів СЕЗ \"Порто-франко\" у встановленому законодавством\nпорядку.\n6. У разі порушення суб'єктами СЕЗ \"Порто-франко\"\nзаконодавства України, установчих документів, договору (контракту)\nз органом господарського розвитку щодо умов реалізації\nзатвердженого в установленому цим Законом порядку інвестиційного\nпроекту Одеська обласна державна адміністрація може прийняти\nрішення про скасування рішення про затвердження інвестиційного\nпроекту, а також внести пропозиції органу господарського розвитку\nпро скасування реєстрації суб'єктів СЕЗ \"Порто-франко\" у\nвстановленому законодавством порядку.\n7. Рішення Одеської обласної державної адміністрації про\nскасування рішення про затвердження інвестиційного проекту та\nрішення органу господарського розвитку про розірвання договору\n(контракту), укладеного з суб'єктом СЕЗ \"Порто-франко\", або\nскасування реєстрації суб'єктів СЕЗ \"Порто-франко\" можуть бути\nоскаржені в судовому порядку.\nСтаття 8. Державна реєстрація суб'єктів підприємницької\nдіяльності, створюваних у СЕЗ \"Порто-франко\"\nНа території СЕЗ \"Порто-франко\" державна реєстрація суб'єктів\nпідприємницької діяльності здійснюється у встановленому\nзаконодавством порядку.\n( Статтю 9 виключено на підставі Закону N 2505-IV\n( 2505-15 ) від 25.03.2005 )\n( Статтю 10 виключено на підставі Закону N 2505-IV\n( 2505-15 ) від 25.03.2005 )\nСтаття 11. Порядок в'їзду у СЕЗ \"Порто-франко\" та виїзду з\nнеї\nКабінет Міністрів України може встановлювати спеціальний\nпорядок перетинання кордону України іноземцями та особами без\nгромадянства, які прямують у СЕЗ \"Порто-франко\", а також\nспеціальний порядок в'їзду у СЕЗ \"Порто-франко\" і виїзду з неї\nгромадян України, іноземців та осіб без громадянства."
    },
    {
      "provision_ref": "art12",
      "section": "12",
      "title": "Стаття 12. Порядок ліквідації СЕЗ \"Порто-франко\"",
      "content": "1. СЕЗ \"Порто-франко\" вважається ліквідованою з моменту\nзакінчення строку, на який її було створено, якщо його не\nпродовжено в установленому законодавством України порядку.\n2. СЕЗ \"Порто-франко\" може бути ліквідована законом до\nзакінчення строку, на який її було створено, відповідно до Закону\nУкраїни \"Про загальні засади створення і функціонування\nспеціальних (вільних) економічних зон\".\nСтаття 13. Гарантії забезпечення інтересів суб'єктів СЕЗ\n\"Порто-франко\" у разі її ліквідації\nДержава гарантує збереження у повному обсязі всіх майнових і\nнемайнових прав суб'єктів СЕЗ \"Порто-франко\" у разі її ліквідації.\nСпори між органами управління СЕЗ \"Порто-франко\", суб'єктами\nСЕЗ \"Порто-франко\" та ліквідаційною комісією, що можуть виникнути\nу зв'язку з ліквідацією СЕЗ \"Порто-франко\", підлягають розгляду в\nсудах України, а спори за участю іноземних суб'єктів господарської\nдіяльності - у судах за погодженням сторін, у тому числі за\nкордоном."
    },
    {
      "provision_ref": "art14",
      "section": "14",
      "title": "Стаття 14. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nу місячний строк подати пропозиції щодо приведення\nзаконодавчих актів України у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень видання\nнормативно-правових актів, передбачених цим Законом.\n3. У зв'язку з набранням чинності цим Законом припиняється\nвідповідно до пункту 4 розділу XV \"Перехідні положення\"\nКонституції України ( 254к/96-ВР ) дія Указу Президента України\nвід 28 червня 1999 року N 760/99 \"Про вільну економічну зону\n\"Порто-франко\" на території Одеського морського торговельного\nпорту\"."
    }
  ],
  "definitions": []
}