{
  "id": "ua-law-n0009300-18",
  "type": "statute",
  "title": "Закон України (n0009300-18)",
  "title_en": "",
  "short_name": "n0009300-18",
  "status": "in_force",
  "issued_date": "1918-11-13",
  "url": "https://zakon.rada.gov.ua/laws/show/n0009300-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "Тимчасовий основний закон\nпро державну самостійність українських земель\nбувшої австро-угорської монархії,\nухвалений Українською Національною Радою\nна засіданню 13 падолиста 1918\n\nАртикул I. Назва\nДержава, проголошена на підставі права самоозначення народів\nУкраїнською Національною Радою у Львові дня 19 жовтня 1918 року,\nобнимаюча весь простір бувшої австро-угорської монархії, заселений\nпереважно Українцями, має назву Західно-Українська Народня\nРеспублика.\nАртикул II. Границі\nПростір Західно-Української Народньої Республики покривається\nз українською суцільною етнографічною областю в межах бувшої\nавстро-угорської монархії - то є з українською частиною бувших\nавстрійських коронних країв Галичини з Володимирією і Буковини та\nз українськими частями бувших угорських столиць (комітатів): Спиш,\nШариш, Земплин, Уг, Берег, Угоча і Мармориш, - як вона означена на\nетнографічній карті австрійської монархії Карла барона Черніга,\nEtnographische Karte der osterreichischen Monarchie, entworfen von\nKarl Freiherrn Czernig, herausgegeben von der K.K.Direktion der\nadministrativen Statistik. - Wien, 1855, Mabstab 1:86400.\nАртикул III. Державна суверенність\nОтся державна територія творить самостійну Західно-Українську\nНародню Республіку.\nАртикул IV. Державне заступництво\nПрава влади іменем Західно-Української Народньої Республики\nвиконує весь її народ через своє заступництво, вибране на основі\nзагального, рівного, безпосереднього тайного і пропорціонального\nправа голосування без ріжниці пола. На сій основі мають бути\nвибрані установчі збори Західно-Української Народньої Республики.\nДо часу зібрання установчих зборів виконує всю власть Українська\nНаціональна Рада і Державний Секретаріат.\nАртикул V. Герб і прапор\nГербом Західно-Української Народньої Республіки є Золотий Лев\nна синім полі, обернений у свою праву сторону. Державна печать має\nдовкола гербу напис: \"Західно-Українська Народня Республика\".\nЛозинський М. Галичина в рр. 1918 - 1920. - Прага, 1922. - С.\n45 - 46.\nКонституційні акти України. 1917 - 1920.\nНевідомі конституції України.\nКиїв: Філософська і соціологічна думка, 1992.\n\nТимчасовий основний закон про державну самостійність українських земель бувшої австро-угорської монархії, ухвалений Українською Національною Радою на засіданню 13 падолиста 1918\nІсторичний документ; Державні утворення (1917-1920) від 13.11.1918\n\nПрийняття від 13.11.1918\nПостійна адреса:\nhttps://zakon.rada.gov.ua/go/n0009300-18\nЗаконодавство України\nстаном на 22.02.2026\n\nпоточна редакція\n\nvar layzr = new Layzr({});"
    }
  ],
  "definitions": []
}