{
  "id": "ua-law-763-15",
  "type": "statute",
  "title": "Закон України (763-15)",
  "title_en": "",
  "short_name": "763-15",
  "status": "in_force",
  "issued_date": "2003-05-15",
  "url": "https://zakon.rada.gov.ua/laws/show/763-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про кінематографію\"\n( Відомості Верховної Ради України (ВВР), 2003, N 30, ст.248 )\n\nВерховна Рада України п о с т а н о в л я є :\nI. Внести до Закону України \"Про кінематографію\" ( 9/98-ВР )\n(Відомості Верховної Ради України, 1998 р., N 22, ст. 114) такі\nзміни:\n1. У статті 3:\nа) абзаци дев'ятий, п'ятнадцятий, дев'ятнадцятий і двадцять\nдругий викласти в такій редакції:\n\"демонстрування (публічний показ, публічне сповіщення і\nпублічна демонстрація) фільму - професійна кінематографічна\nдіяльність, що полягає в показі фільму глядачам у призначених для\nцього приміщеннях (кінотеатрах, інших кіновидовищних закладах), на\nвідеоустановках, а також каналами мовлення телебачення\";\n\"національний екранний час - сумарний час, протягом якого\nздійснюється демонстрування (публічний показ, публічне сповіщення\nі публічна демонстрація) фільмів у кіновідеомережі та на каналах\nмовлення телебачення України\";\n\"продюсер фільму - фізична або юридична особа, яка\nорганізовує або організовує і фінансує виробництво та\nрозповсюдження фільму\";\n\"розповсюджувач (дистриб'ютор, прокатник) фільму - суб'єкт\nкінематографії, який має право на розповсюдження фільму\";\nб) доповнити абзацом такого змісту:\n\"професійна кінематографічна діяльність - діяльність, що\nпровадиться суб'єктами кінематографії на професійній основі та є\nджерелом їх доходів\".\n2. Абзац п'ятий частини першої статті 7 викласти в такій\nредакції:\n\"демонстрування (публічного показу, публічного сповіщення і\nпублічної демонстрації) фільмів - кінотеатри, кіноустановки,\nвідеоустановки, канали мовлення телебачення (ефірного, кабельного,\nефірно-кабельного, супутникового тощо)\".\n3. Статтю 8 доповнити частиною третьою такого змісту:\n\"Усі суб'єкти професійної кінематографічної діяльності, які\nзаймаються виробництвом, розповсюдженням і демонструванням\nфільмів, вносяться до Державного реєстру виробників,\nрозповсюджувачів і демонстраторів фільмів, положення про який\nзатверджується Кабінетом Міністрів України\".\n4. Статтю 13 доповнити частиною третьою такого змісту:\n\"Початком фільму вважається перший кадр зображувального або\nзвукового ряду незалежно від того, чи це титри, зображення чи\nфонограма. Кінцем фільму вважається останній кадр зображувального\nабо звукового ряду, включаючи титри і знак охорони авторського\nправа\".\n5. Статтю 16 викласти в такій редакції:\n\" Стаття 16. Майнові права автора на фільм, права власності на\nвихідні матеріали фільму та фільмокопії\nМайнові права автора на фільм, права власності на вихідні\nматеріали фільму та фільмокопії можуть належати державі, юридичним\nта фізичним особам.\nУ разі створення фільму, вихідних матеріалів фільму та\nфільмокопій за рахунок коштів державного бюджету держава виступає\nсуб'єктом майнових прав автора на фільм, права власності на\nвихідні матеріали фільму та фільмокопії відповідно до умов\nукладеного з автором фільму договору\".\n6. У статті 19:\nа) частину другу виключити;\nб) частину восьму викласти в такій редакції:\n\"Суб'єкти професійної кінематографічної діяльності, яким\nвиділяються кошти з Державного бюджету України та місцевих\nбюджетів, можуть користуватися послугами організацій поштового,\nтелеграфного та телефонного зв'язку за тарифами, передбаченими для\nбюджетних організацій\".\n7. Статтю 20 викласти в такій редакції:\n\" Стаття 20. Фінансова підтримка галузі кінематографії\nФінансова підтримка галузі кінематографії здійснюється за\nрахунок:\nвидатків загального та спеціального фондів Державного бюджету\nУкраїни на державні програми розвитку кінематографії;\nвидатків місцевих бюджетів на програми підтримки\nкінематографії;\nкредитів банків;\nблагодійних внесків і пожертвувань;\nінших джерел, що не суперечать законодавству України.\nСуми витрат на фінансову підтримку кінематографії в\nдержавному та місцевих бюджетах виділяються окремим рядком\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 15 травня 2003 року\nN 763-IV\n\nПро внесення змін до Закону України \"Про кінематографію\"\nЗакон України від 15.05.2003 № 763-IV\n\nПрийняття від 15.05.2003\nПостійна адреса:\nhttps://zakon.rada.gov.ua/go/763-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}