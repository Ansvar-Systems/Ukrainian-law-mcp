{
  "id": "ua-law-1909-14",
  "type": "statute",
  "title": "Закон України (1909-14)",
  "title_en": "",
  "short_name": "1909-14",
  "status": "in_force",
  "issued_date": "2000-07-13",
  "url": "https://zakon.rada.gov.ua/laws/show/1909-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Створення спеціальної економічної зони \"Миколаїв\"",
      "content": "1. Спеціальна економічна зона \"Миколаїв\" (далі - СЕЗ\n\"Миколаїв\") створюється в місті Миколаєві на строк 30 років у\nмежах земельних ділянок, наданих у користування суднобудівним\nпідприємствам:\nдержавній холдинговій акціонерній компанії \"Чорноморський\nсуднобудівний завод\" (площа 340 га, в тому числі акваторія ріки\nПівденний Буг - 43 га);\nвідкритому акціонерному товариству \"Суднобудівний завод\n\"Океан\" (площа 240 га, в тому числі акваторія ріки Південний Буг -\n30 га);\nдержавному підприємству \"Суднобудівний завод імені 61\nкомунара\" (площа 160 га, в тому числі акваторія ріки Південний Буг\n- 40 га) та прилеглої території площею 120 га земель Миколаївської\nміської ради.\nЗазначена територія на заході межує з проспектом Героїв\nСталінграда (1000 м), на півночі - з житловою забудовою\nмікрорайону \"Північний\" (750 м), на сході - з водним фондом ріки\nІнгул (750 м), на півдні - з територією державного підприємства\n\"Суднобудівний завод імені 61 комунара\" (1750 м).\nОригінал карти з описом меж території СЕЗ \"Миколаїв\"\nзберігається у Миколаївській обласній державній адміністрації.\n2. Метою створення СЕЗ \"Миколаїв\" є залучення інвестицій у\nпріоритетні галузі виробництва для збереження існуючих та\nстворення нових робочих місць, впровадження новітніх технологій,\nсприяння розвитку зовнішньоекономічних зв'язків та підприємництва,\nпідвищення ефективності використання виробничих потужностей\nсуднобудівних підприємств та їх експортного потенціалу, збільшення\nпоставок високоякісних товарів та послуг, створення сучасної\nвиробничої, транспортної та ринкової інфраструктури.\n3. На території СЕЗ \"Миколаїв\" установлюється та діє\nспеціальний правовий режим економічної діяльності, визначений\nЗаконом України \"Про загальні засади створення і функціонування\nспеціальних (вільних) економічних зон\", з урахуванням\nособливостей, встановлених цим Законом.\nСтаття 2. Особливості дії законодавства України на території\nСЕЗ \"Миколаїв\"\n1. Законодавство України на території СЕЗ \"Миколаїв\" діє в\nмежах Конституції України ( 254к/96-ВР ) з урахуванням\nособливостей, передбачених Законом України \"Про загальні засади\nстворення і функціонування спеціальних (вільних) економічних зон\"\n( 2673-12 ) та цим Законом.\n2. Органи виконавчої влади на території СЕЗ \"Миколаїв\" діють\nу межах повноважень, передбачених Конституцією та законами\nУкраїни, з урахуванням особливостей, передбачених Законом України\n\"Про загальні засади створення і функціонування спеціальних\n(вільних) економічних зон\" та цим Законом.\n( Частину третю статті 2 виключено на підставі Закону\nN 2505-IV ( 2505-15 ) від 25.03.2005 )\n( Частину четверту статті 2 виключено на підставі Закону\nN 2505-IV ( 2505-15 ) від 25.03.2005 )"
    },
    {
      "provision_ref": "art3",
      "section": "3",
      "title": "Стаття 3. Органи управління СЕЗ \"Миколаїв\"",
      "content": "Органами управління СЕЗ \"Миколаїв\" є:\nМиколаївська міська рада;\nМиколаївська обласна державна адміністрація;\nорган господарського розвитку і управління СЕЗ \"Миколаїв\".\nСтаття 4. Повноваження Миколаївської міської ради та\nМиколаївської обласної державної адміністрації щодо\nуправління СЕЗ \"Миколаїв\"\n1. Миколаївська міська рада здійснює свої повноваження на\nтериторії СЕЗ \"Миколаїв\" відповідно до Конституції України, Закону\nУкраїни \"Про місцеве самоврядування в Україні\" ( 280/97-ВР ),\nцього Закону та інших нормативно-правових актів.\n2. До сфери повноважень Миколаївської міської ради також\nналежить:\nзатвердження стратегічних та поточних програм розвитку СЕЗ\n\"Миколаїв\";\nукладення з органом господарського розвитку і управління СЕЗ\n\"Миколаїв\" генеральної угоди про передачу йому в користування\nземельних ділянок та природних ресурсів місцевого значення на\nтериторії СЕЗ \"Миколаїв\";\nздійснення інших повноважень, передбачених цим Законом.\n3. Миколаївська обласна державна адміністрація здійснює свої\nповноваження на території СЕЗ \"Миколаїв\" відповідно до Конституції\nУкраїни, Закону України \"Про місцеві державні адміністрації\"\n( 586-14 ), цього Закону та інших нормативно-правових актів.\n4. До сфери повноважень Миколаївської обласної державної\nадміністрації також належать:\nзабезпечення необхідних умов функціонування державних\nорганів, розташованих на території СЕЗ \"Миколаїв\";\nутворення, ліквідація, реорганізація органу господарського\nрозвитку і управління СЕЗ \"Миколаїв\";\nрозгляд і затвердження в порядку, встановленому Кабінетом\nМіністрів України, інвестиційних проектів, що реалізуються на\nтериторії СЕЗ \"Миколаїв\" (далі - інвестиційні проекти);\nрегулювання залучення до роботи у СЕЗ \"Миколаїв\" іноземних\nпрацівників;\nнадання центральним органам виконавчої влади інформації щодо\nфункціонування СЕЗ \"Миколаїв\";\nзатвердження порядку укладення договору (контракту) з\nсуб'єктом СЕЗ \"Миколаїв\" щодо умов реалізації інвестиційного\nпроекту;\nзатвердження порядку реєстрації суб'єктів СЕЗ \"Миколаїв\";\nздійснення інших повноважень, передбачених цим Законом.\nСтаття 5. Повноваження органу господарського розвитку і\nуправління СЕЗ \"Миколаїв\"\n1. Органом господарського розвитку і управління СЕЗ\n\"Миколаїв\" є юридична особа, створена Миколаївською обласною\nдержавною адміністрацією за участю окремих суб'єктів\nпідприємницької діяльності, які діють на території СЕЗ \"Миколаїв\".\nПоложення (статут) про орган господарського розвитку і\nуправління СЕЗ \"Миколаїв\" затверджується Миколаївською обласною\nдержавною адміністрацією.\n2. До компетенції органу господарського розвитку і управління\nСЕЗ \"Миколаїв\" належить:\nрозроблення та забезпечення реалізації спільно з суб'єктами\nСЕЗ \"Миколаїв\" стратегічних та поточних програм розвитку СЕЗ\n\"Миколаїв\";\nорганізація облаштування території СЕЗ \"Миколаїв\";\nорганізація та контроль за будівництвом об'єктів виробничої\nта невиробничої інфраструктури, розвиток мережі комунікаційних\nзв'язків;\nукладення договору (контракту) з суб'єктом СЕЗ \"Миколаїв\"\nщодо умов реалізації інвестиційного проекту в порядку,\nвстановленому Миколаївською обласною державною адміністрацією;\nукладення договорів на виконання підрядних робіт щодо\nоблаштування території СЕЗ \"Миколаїв\", будівництва об'єктів\nвиробничої та невиробничої інфраструктури, розвитку мережі\nкомунікаційних зв'язків;\nукладення договорів про експлуатацію об'єктів інфраструктури\nСЕЗ \"Миколаїв\";\nукладення з суб'єктами СЕЗ \"Миколаїв\" у межах повноважень,\nнаданих Миколаївською міською радою, договорів оренди земельних\nділянок та використання природних ресурсів місцевого значення;\nвидача дозволів на будівництво нових господарських об'єктів\nсуб'єктам СЕЗ \"Миколаїв\", що реалізують на території СЕЗ\n\"Миколаїв\" інвестиційні проекти;\nучасть у розробці та реалізації інвестиційних проектів;\nреєстрація суб'єктів СЕЗ \"Миколаїв\", що реалізують на\nтериторії СЕЗ \"Миколаїв\" інвестиційні проекти;\nпідготовка пропозицій органам місцевого самоврядування щодо\nставок орендної плати, розмірів плати за комунальні послуги,\nтарифів;\nздійснення разом з відповідними органами заходів щодо\nзабезпечення законності та правопорядку, економічної та\nекологічної безпеки на території СЕЗ \"Миколаїв\";\nскладання та подання статистичної звітності про\nфункціонування СЕЗ \"Миколаїв\" відповідно до законодавства України;\nвиконання інших функцій та повноважень, визначених у\nположенні (статуті) та переданих до його компетенції іншими\nорганами управління СЕЗ \"Миколаїв\"."
    },
    {
      "provision_ref": "art6",
      "section": "6",
      "title": "Стаття 6. Суб'єкти СЕЗ \"Миколаїв\"",
      "content": "1. Суб'єктами СЕЗ \"Миколаїв\" є суб'єкти підприємницької\nдіяльності - юридичні особи, які розташовані на території СЕЗ\n\"Миколаїв\" і реалізують на цій території інвестиційні проекти у\nпріоритетних видах економічної діяльності на підставі договору\n(контракту) щодо умов реалізації цього інвестиційного проекту та\nякі зареєстровані органом господарського розвитку і управління СЕЗ\n\"Миколаїв\" як суб'єкти СЕЗ \"Миколаїв\". Вартість таких\nінвестиційних проектів має бути еквівалентною не менше:\n500 тис. доларів США - у харчовій промисловості та\nпромисловості з переробки сільськогосподарської продукції;\n700 тис. доларів США - у будівництві, енергетиці, сфері\nтранспорту;\n1 млн. доларів США - у машинобудуванні та приладобудуванні;\n3 млн. доларів США - на підприємствах суднобудівної\nпромисловості.\nПерелік пріоритетних видів економічної діяльності\nзатверджується Кабінетом Міністрів України.\n2. Орган господарського розвитку і управління СЕЗ \"Миколаїв\"\nукладає договір (контракт) щодо умов реалізації інвестиційного\nпроекту та видає суб'єктам СЕЗ \"Миколаїв\" свідоцтво про\nреєстрацію, що підтверджує право на отримання пільг, визначених\nцим Законом.\n3. За реєстрацію суб'єктів СЕЗ \"Миколаїв\" справляється плата,\nрозмір якої встановлюється Миколаївською обласною державною\nадміністрацією.\nКошти, одержані за реєстрацію суб'єктів СЕЗ \"Миколаїв\",\nспрямовуються органом господарського розвитку і управління СЕЗ\n\"Миколаїв\" на розвиток інфраструктури СЕЗ \"Миколаїв\" у порядку,\nвизначеному Миколаївською обласною державною адміністрацією за\nпогодженням з Міністерством фінансів України.\nСтаття 7. Умови провадження підприємницької діяльності на\nтериторії СЕЗ \"Миколаїв\"\n1. На території СЕЗ \"Миколаїв\" можуть провадитися всі види\nпідприємницької діяльності, за винятком заборонених законами\nУкраїни.\n2. Спеціальний правовий режим підприємницької діяльності,\nвстановлений у СЕЗ \"Миколаїв\", поширюється на суб'єктів СЕЗ\n\"Миколаїв\" виключно при здійсненні ними підприємницької діяльності\nв період реалізації інвестиційних проектів.\n3. Створення на території СЕЗ \"Миколаїв\" комерційних банків,\nїх філій, аудиторських фірм, страхових, інших фінансових\nорганізацій, учасників фондового ринку, діяльність яких підлягає\nліцензуванню, здійснюється у встановленому законодавством порядку\nпісля попереднього погодження з Миколаївською обласною державною\nадміністрацією.\n4. Затвердження інвестиційного проекту та укладення договору\n(контракту) щодо умов його реалізації є підставою для реєстрації\nсуб'єкта підприємницької діяльності органом господарського\nрозвитку і управління СЕЗ \"Миколаїв\" як суб'єкта СЕЗ \"Миколаїв\",\nукладення договорів оренди землі, приміщень тощо.\n5. У разі порушення суб'єктами СЕЗ \"Миколаїв\" законодавства\nУкраїни, установчих документів, договору (контракту) з органом\nгосподарського розвитку і управління СЕЗ \"Миколаїв\" щодо умов\nреалізації інвестиційного проекту Миколаївська міська рада може\nвнести пропозиції Миколаївській обласній державній адміністрації\nпро скасування рішення про затвердження інвестиційного проекту, а\nтакож внести пропозиції органу господарського розвитку і\nуправління СЕЗ \"Миколаїв\" про розірвання договору (контракту) і\nскасування реєстрації суб'єктів СЕЗ \"Миколаїв\" у встановленому\nзаконодавством порядку.\n6. У разі порушення суб'єктами СЕЗ \"Миколаїв\" законодавства\nУкраїни, установчих документів, договору (контракту) з органом\nгосподарського розвитку і управління СЕЗ \"Миколаїв\" щодо умов\nреалізації затвердженого в установленому цим Законом порядку\nінвестиційного проекту Миколаївська обласна державна адміністрація\nможе прийняти рішення про скасування рішення про затвердження\nінвестиційного проекту, а також внести пропозиції органу\nгосподарського розвитку і управління СЕЗ \"Миколаїв\" про розірвання\nдоговору (контракту) та скасування реєстрації суб'єктів СЕЗ\n\"Миколаїв\" у встановленому законодавством порядку.\n7. Рішення Миколаївської обласної державної адміністрації про\nскасування рішення про затвердження інвестиційного проекту та\nрішення органу господарського розвитку і управління СЕЗ \"Миколаїв\"\nпро розірвання договору (контракту) або реєстрації суб'єктів СЕЗ\n\"Миколаїв\" можуть бути оскаржені в судовому порядку.\nСтаття 8. Державна реєстрація суб'єктів підприємницької\nдіяльності, створюваних у СЕЗ \"Миколаїв\"\nНа території СЕЗ \"Миколаїв\" державна реєстрація суб'єктів\nпідприємницької діяльності здійснюється у встановленому\nзаконодавством порядку.\n( Статтю 9 виключено на підставі Закону N 2505-IV ( 2505-15 )\nвід 25.03.2005 )\n( Статтю 10 виключено на підставі Закону N 2505-IV\n( 2505-15 ) від 25.03.2005 )"
    },
    {
      "provision_ref": "art11",
      "section": "11",
      "title": "Стаття 11. Порядок в'їзду у СЕЗ \"Миколаїв\" та виїзду з неї",
      "content": "Кабінет Міністрів України може встановлювати спеціальний\nпорядок перетинання кордону України іноземцями та особами без\nгромадянства, які прямують у СЕЗ \"Миколаїв\", а також спеціальний\nпорядок в'їзду у СЕЗ \"Миколаїв\" і виїзду з неї громадян України,\nіноземців та осіб без громадянства."
    },
    {
      "provision_ref": "art12",
      "section": "12",
      "title": "Стаття 12. Порядок ліквідації СЕЗ \"Миколаїв\"",
      "content": "1. СЕЗ \"Миколаїв\" вважається ліквідованою з моменту\nзакінчення строку, на який її було створено, якщо його не буде\nпродовжено в установленому законодавством України порядку.\n2. СЕЗ \"Миколаїв\" може бути ліквідована законом до закінчення\nстроку, на який її було створено, відповідно до Закону України\n\"Про загальні засади створення і функціонування спеціальних\n(вільних) економічних зон\" ( 2673-12 ).\nСтаття 13. Гарантії забезпечення інтересів суб'єктів СЕЗ\n\"Миколаїв\" у разі її ліквідації\n1. Держава гарантує збереження у повному обсязі всіх майнових\nі немайнових прав суб'єктів СЕЗ \"Миколаїв\" у разі її ліквідації.\n2. Спори між органами управління СЕЗ \"Миколаїв\", суб'єктами\nСЕЗ \"Миколаїв\" та ліквідаційною комісією, що можуть виникнути у\nзв'язку з ліквідацією СЕЗ \"Миколаїв\", підлягають розгляду в судах\nУкраїни, а спори за участю іноземних суб'єктів господарської\nдіяльності - у судах за погодженням сторін, у тому числі за\nкордоном."
    },
    {
      "provision_ref": "art14",
      "section": "14",
      "title": "Стаття 14. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nу місячний строк подати пропозиції щодо приведення\nзаконодавчих актів України у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень видання\nнормативно-правових актів, передбачених цим Законом.\n3. Підприємствам суднобудівної промисловості - суб'єктам СЕЗ\n\"Миколаїв\" надається відстрочка на 60 місяців щодо сплати\nзаборгованості перед Державним бюджетом України та державними\nцільовими фондами за станом на 1 січня 2000 року. Відстрочена\nзаборгованість підлягає щомісячному погашенню рівними частками\nпочинаючи з 1 січня 2001 року.\n4. У зв'язку з набранням чинності цим Законом припиняється\nвідповідно до пункту 4 розділу XV \"Перехідні положення\"\nКонституції України ( 254к/96-ВР ) дія Указу Президента України\nвід 28 червня 1999 року N 758/99 ( 758/99 ) \"Про спеціальну\nекономічну зону \"Миколаїв\"."
    }
  ],
  "definitions": []
}