{
  "id": "ua-law-1673-19",
  "type": "statute",
  "title": "Закон України (1673-19)",
  "title_en": "",
  "short_name": "1673-19",
  "status": "in_force",
  "issued_date": "2016-10-18",
  "url": "https://zakon.rada.gov.ua/laws/show/1673-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до статті 3 Закону України \"Про пенсійне забезпечення осіб, звільнених з військової служби, та деяких інших осіб\" щодо доповнення переліку осіб, які мають право на пенсії нарівні з військовослужбовцями строкової служби та членами їх сімей\n\n(Відомості Верховної Ради (ВВР), 2016, № 48, ст.809)\n\nВерховна Рада України постановляє :\n\n1. Статтю 3 Закону України \"Про пенсійне забезпечення осіб, звільнених з військової служби, та деяких інших осіб\" (Відомості Верховної Ради України, 1992 р., № 29, ст. 399) доповнити пунктом \"е\" такого змісту:\n\n\"е) осіб, які стали інвалідами у зв’язку з пораненням, каліцтвом, контузією або внаслідок захворювання, пов’язаного з безпосередньою участю в антитерористичній операції або забезпеченням її проведення, перебуваючи безпосередньо в районах її проведення, членів їх сімей та членів сімей осіб, які загинули (померли) внаслідок поранення, каліцтва, контузії чи інших ушкоджень здоров’я, одержаних під час безпосередньої участі в антитерористичній операції або забезпечення її проведення, перебуваючи безпосередньо в районах її проведення\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n18 жовтня 2016 року\n\n№ 1673-VIII\n\nПро внесення зміни до статті 3 Закону України \"Про пенсійне забезпечення осіб, звільнених з військової служби, та деяких інших осіб\" щодо доповнення переліку осіб, які мають право на пенсії нарівні з військовослужбовцями строкової служби та членами їх сімей\nЗакон України від 18.10.2016 № 1673-VIII\n\nПрийняття від 18.10.2016\nПостійна адреса:\nhttps://zakon.rada.gov.ua/go/1673-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}