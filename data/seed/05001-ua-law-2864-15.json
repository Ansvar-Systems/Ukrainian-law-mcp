{
  "id": "ua-law-2864-15",
  "type": "statute",
  "title": "Закон України (2864-15)",
  "title_en": "",
  "short_name": "2864-15",
  "status": "in_force",
  "issued_date": "2005-09-08",
  "url": "https://zakon.rada.gov.ua/laws/show/2864-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про фермерське господарство\"\n( Відомості Верховної Ради України (ВВР), 2005, N 52, ст.560 )\n\nВерховна Рада України п о с т а н о в л я є :\nI. Внести до Закону України \"Про фермерське господарство\"\n( 973-15 ) (Відомості Верховної Ради України, 2003 р., N 45,\nст. 363) такі зміни:\n1. Назву, абзац перший частини першої та частину четверту\nстатті 9 викласти в такій редакції:\n\" Стаття 9. Надання допомоги фермерським господарствам\n1. Новоствореним фермерським господарствам у період\nстановлення (перші три роки після його створення, а у\nтрудонедостатніх населених пунктах - п'ять років), фермерським\nгосподарствам з відокремленими садибами та іншим фермерським\nгосподарствам надається допомога за рахунок державного і місцевого\nбюджетів, у тому числі через Український державний фонд підтримки\nфермерських господарств\";\n\"4. Порядок використання коштів Державного бюджету України\nдля надання підтримки новоствореним фермерським господарствам,\nфермерським господарствам з відокремленими садибами та іншим\nфермерським господарствам установлюється Кабінетом Міністрів\nУкраїни\".\n2. Назву статті 10 викласти в такій редакції:\n\" Стаття 10. Український державний фонд підтримки фермерських\nгосподарств\".\n3. Статтю 11 викласти в такій редакції:\n\" Стаття 11. Використання коштів Українського державного фонду\nпідтримки фермерських господарств\nКошти Українського державного фонду підтримки фермерських\nгосподарств надаються новоствореним фермерським господарствам та\nфермерським господарствам з відокремленими садибами на\nбезповоротній основі та на конкурсних засадах на поворотній\nоснові, а іншим фермерським господарствам підтримка надається\nтільки на поворотній основі, а також - спрямовуються на\nзабезпечення гарантій, поруки при кредитуванні банками фермерських\nгосподарств.\nНовоствореним фермерським господарствам та фермерським\nгосподарствам з відокремленими садибами на безповоротній основі\nкошти надаються на такі цілі: відшкодування вартості розробки\nпроектів відведення земельних ділянок для ведення фермерського\nгосподарства; відшкодування частини витрат, пов'язаних із сплатою\nвідсотків за користування кредитами банків, та часткову\nкомпенсацію витрат на придбання першого трактора, комбайна,\nвантажного автомобіля, будівництво та реконструкцію тваринницьких\nприміщень, включаючи вартість проектно-кошторисних документів,\nпільгові умови кредитування, страхування фермерських господарств;\nпідготовку, перепідготовку, підвищення кваліфікації кадрів\nфермерських господарств у сільськогосподарських навчальних\nзакладах; розширення досліджень з проблем організації і ведення\nвиробництва у фермерських господарствах, видання рекомендацій з\nпитань використання досягнень науково-технічного прогресу в\nдіяльності фермерських господарств. На поворотній основі допомога\nнадається для виробництва, переробки і збуту виробленої продукції,\nна здійснення виробничої діяльності та інші передбачені статутом\nУкраїнського державного фонду підтримки фермерських господарств\nцілі під гарантію повернення строком від трьох до п'яти років.\nІншим фермерським господарствам надається допомога за рахунок\nДержавного бюджету України і місцевих бюджетів, у тому числі через\nУкраїнський державний фонд підтримки фермерських господарств, на\nповоротній основі строком до п'яти років на такі цілі: придбання\nтехніки, обладнання, поновлення обігових коштів, на виробництво та\nпереробку сільськогосподарської продукції, будівництво та\nреконструкцію виробничих і невиробничих приміщень, у тому числі\nжитлових, закладення багаторічних насаджень, розвиток кредитної та\nобслуговуючої кооперації, зрошення та меліорацію земель\".\n4. Частину першу статті 26 після слів \"сільськогосподарські\nкооперативи\" доповнити словами \"кооперативні банки\".\n5. Статтю 33 доповнити частиною четвертою такого змісту:\n\"4. Члени Асоціації фермерів та приватних землевласників\nУкраїни відповідно до закону можуть бути засновниками кредитних\nспілок\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом трьох місяців з дня\nнабрання чинності цим Законом привести свої нормативно-правові\nакти у відповідність із цим Законом.\n\nПрезидент України В.ЮЩЕНКО\n\nм. Київ, 8 вересня 2005 року\nN 2864-IV\n\nПро внесення змін до Закону України \"Про фермерське господарство\"\nЗакон України від 08.09.2005 № 2864-IV\n\nПрийняття від 08.09.2005\nПостійна адреса:\nhttps://zakon.rada.gov.ua/go/2864-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}