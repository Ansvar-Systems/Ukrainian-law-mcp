{
  "id": "ua-law-4576-20",
  "type": "statute",
  "title": "Закон України (4576-20)",
  "title_en": "",
  "short_name": "4576-20",
  "status": "in_force",
  "issued_date": "2025-08-21",
  "url": "https://zakon.rada.gov.ua/laws/show/4576-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Цивільного кодексу України та деяких інших законів України щодо особливостей надання відомостей публічних електронних реєстрів, держателем яких є Міністерство юстиції України, та деяких інших публічних електронних реєстрів\n\nВерховна Рада України постановляє:\n\nI. Внести зміни до таких законодавчих актів України:\n\n1. Розділ \"Прикінцеві та перехідні положення\" Цивільного кодексу України (Відомості Верховної Ради України, 2003 р., №№ 40-44, ст. 356) доповнити пунктом 22 -1 такого змісту:\n\n\"22 -1 . Протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року з дня його припинення чи скасування місцезнаходженням юридичних осіб, які розробляють, виробляють, модернізують і утилізують продукцію військового/оборонного призначення, виконують роботи оборонного призначення, надають послуги в інтересах оборони для оснащення та матеріального забезпечення сил безпеки і сил оборони та/або послуги оборонного призначення, є виконавцями державного контракту (договору) з оборонних закупівель, а також здійснюють постачання товарів військового/оборонного призначення та подвійного використання, надання послуг військового призначення під час виконання заходів військово-технічного співробітництва України з іншими державами, може вважатися адреса, за якою забезпечується з ними зв’язок, зокрема надходження документів від органів державної влади та органів місцевого самоврядування\".\n\n2. Закон України \"Про охорону прав на промислові зразки\" (Відомості Верховної Ради України, 1994 р., № 7, ст. 34 із наступними змінами) доповнити статтею 31 такого змісту:\n\n\" Стаття 31. Обмеження доступу фізичних та юридичних осіб до відомостей Реєстру\n\n1. Доступ фізичних та юридичних осіб до відомостей Реєстру, пов’язаних із забезпеченням національної безпеки і оборони, може бути обмежено протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року після його припинення чи скасування за заявою уповноваженого державного органу в порядку, визначеному Кабінетом Міністрів України.\n\n2. На підставі письмового запиту уповноваженого державного органу та/або правоохоронного органу, визначених Кабінетом Міністрів України, у зв’язку із здійсненням ними повноважень, визначених законом, НОІВ надає відомості з Реєстру щодо промислових зразків, пов’язаних із забезпеченням національної безпеки і оборони, доступ до яких обмежено відповідно до частини першої цієї статті\".\n\n3. Закон України \"Про охорону прав на знаки для товарів і послуг\" (Відомості Верховної Ради України, 1994 р., № 7, ст. 36 із наступними змінами) доповнити статтею 26 такого змісту:\n\n\" Стаття 26. Обмеження доступу фізичних та юридичних осіб до відомостей Реєстру\n\n1. Доступ фізичних та юридичних осіб до відомостей Реєстру, пов’язаних із забезпеченням національної безпеки і оборони, може бути обмежено протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року після його припинення чи скасування за заявою уповноваженого державного органу в порядку, визначеному Кабінетом Міністрів України.\n\n2. На підставі письмового запиту уповноваженого державного органу та/або правоохоронного органу, визначених Кабінетом Міністрів України, у зв’язку із здійсненням ними повноважень, визначених законом, НОІВ надає відомості з Реєстру щодо торговельних марок, пов’язаних із забезпеченням національної безпеки і оборони, доступ до яких обмежено відповідно до частини першої цієї статті\".\n\n4. Закон України \"Про охорону прав на компонування напівпровідникових виробів\" (Відомості Верховної Ради України, 1998 р., № 8, ст. 28 із наступними змінами) доповнити статтею 25 -1 такого змісту:\n\n\" Стаття 25 -1 . Обмеження доступу фізичних та юридичних осіб до відомостей Реєстру\n\n1. Доступ фізичних та юридичних осіб до відомостей Реєстру, пов’язаних із забезпеченням національної безпеки і оборони, може бути обмежено протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року після його припинення чи скасування за заявою уповноваженого державного органу в порядку, визначеному Кабінетом Міністрів України.\n\n2. На підставі письмового запиту уповноваженого державного органу та/або правоохоронного органу, визначених Кабінетом Міністрів України, у зв’язку із здійсненням ними повноважень, визначених законом, НОІВ надає відомості з Реєстру щодо компонувань напівпровідникових виробів, пов’язаних із забезпеченням національної безпеки і оборони, доступ до яких обмежено відповідно до частини першої цієї статті\".\n\n5. Розділ IX \"Перехідні положення\" Закону України \"Про охорону прав на винаходи і корисні моделі\" (Відомості Верховної Ради України, 2000 р., № 37, ст. 307 із наступними змінами) доповнити пунктом 5 такого змісту:\n\n\"5. Доступ фізичних та юридичних осіб до відомостей Державного реєстру України винаходів і Державного реєстру України корисних моделей про державну реєстрацію винаходів (корисних моделей), пов’язаних із забезпеченням національної безпеки і оборони, може бути обмежено протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року після його припинення чи скасування за заявою уповноваженого державного органу в порядку, визначеному Кабінетом Міністрів України.\n\nНа підставі письмового запиту уповноваженого державного органу та/або правоохоронного органу, визначених Кабінетом Міністрів України, у зв’язку із здійсненням ними повноважень, визначених законом, НОІВ надає відомості з Державного реєстру України винаходів і Державного реєстру України корисних моделей щодо винаходів (корисних моделей), пов’язаних із забезпеченням національної безпеки і оборони, доступ до яких обмежено відповідно до абзацу першого цього пункту\".\n\n6. Розділ VIII \"Прикінцеві та перехідні положення\" Закону України \"Про державну реєстрацію речових прав на нерухоме майно та їх обтяжень\" (Відомості Верховної Ради України, 2016 р., № 1, ст. 9 із змінами, внесеними Законом України від 28 липня 2022 року № 2468-IX) доповнити пунктом 2 такого змісту:\n\n\"2. Протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року після його припинення чи скасування інформація про зареєстровані права на нерухоме майно та їх обтяження, що надається фізичним та юридичним особам в електронній формі (крім інформації, що надається банкам на підставі укладеного з технічним адміністратором договору про надання сервісної послуги), в частині відомостей про місцезнаходження об’єкта нерухомого майна, право на який зареєстровано за юридичною особою, містить виключно інформацію про державу, Автономну Республіку Крим, область, а також не містить інформації про кадастровий номер земельної ділянки, право на яку зареєстровано за юридичною особою.\n\nДоступ до відомостей та інформації, що містяться в Державному реєстрі прав, щодо нерухомого майна, у тому числі земельних ділянок, права на які зареєстровані за юридичними особами, обмежується у порядку, визначеному Кабінетом Міністрів України\".\n\n7. Закон України \"Про державну реєстрацію юридичних осіб, фізичних осіб - підприємців та громадських формувань\" (Відомості Верховної Ради України, 2016 р., № 2, ст. 17 із наступними змінами) доповнити розділом VII такого змісту:\n\n\" Розділ VII\n\nПЕРЕХІДНІ ПОЛОЖЕННЯ\n\n1. Протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року з дня його припинення чи скасування юридичні особи, які розробляють, виробляють, модернізують і утилізують продукцію військового/оборонного призначення, виконують роботи оборонного призначення, надають послуги в інтересах оборони для оснащення та матеріального забезпечення сил безпеки і сил оборони та/або послуги оборонного призначення, є виконавцями державного контракту (договору) з оборонних закупівель, а також здійснюють постачання товарів військового/оборонного призначення та подвійного використання, надання послуг військового призначення під час виконання заходів військово-технічного співробітництва України з іншими державами, мають право вносити до Єдиного державного реєстру відомості про їх місцезнаходження, дані щодо адрес, за якими забезпечується з ними зв’язок, зокрема надходження документів від органів державної влади та органів місцевого самоврядування\".\n\n8. Пункт 2 розділу XII \"Прикінцеві та перехідні положення\" Закону України \"Про публічні електронні реєстри\" (Відомості Верховної Ради України, 2023 р., № 11, ст. 27) доповнити підпунктом 4 такого змісту:\n\n\"4) протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року після його припинення чи скасування у випадках, встановлених законом, доступ до публічних електронних реєстрів обмежується держателем відповідного реєстру в частині інформації (відомостей) про юридичних осіб, а також інших відомостей, пов’язаних із забезпеченням національної безпеки і оборони, в порядку, визначеному Кабінетом Міністрів України\".\n\n9. Розділ VI \"Прикінцеві та перехідні положення\" Закону України \"Про авторське право і суміжні права\" (Відомості Верховної Ради України, 2023 р., № 57, ст. 166) доповнити пунктом 7 такого змісту:\n\n\"7. Доступ фізичних та юридичних осіб до відомостей Державного реєстру свідоцтв про реєстрацію авторського права на твір та Державного реєстру договорів, що стосуються права автора на твір, щодо державної реєстрації авторського права на твір і договорів, які стосуються майнових прав на твір, пов’язаних із забезпеченням національної безпеки і оборони, може бути обмежено протягом дії воєнного стану в Україні, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом одного року після його припинення чи скасування за заявою уповноваженого державного органу в порядку, визначеному Кабінетом Міністрів України.\n\nНа підставі письмового запиту уповноваженого державного органу та/або правоохоронного органу, визначених Кабінетом Міністрів України, у зв’язку із здійсненням ними повноважень, визначених законом, НОІВ надає відомості з Державного реєстру свідоцтв про реєстрацію авторського права на твір або Державного реєстру договорів, що стосуються права автора на твір, пов’язані із забезпеченням національної безпеки і оборони, доступ до яких обмежено\".\n\nII. Прикінцеві положення\n\n1. Цей Закон набирає чинності через два місяці з дня його опублікування, крім пунктів 2 і 4 цього розділу, які набирають чинності з дня, наступного за днем опублікування цього Закону.\n\n2. Кабінету Міністрів України, міністерствам та іншим центральним органам виконавчої влади протягом двох місяців з дня опублікування цього Закону привести свої нормативно-правові акти у відповідність з цим Законом.\n\n3. Рекомендувати юридичним особам, які розробляють, виробляють, модернізують і утилізують продукцію військового/оборонного призначення, виконують роботи оборонного призначення, надають послуги в інтересах оборони для оснащення та матеріального забезпечення сил безпеки і сил оборони та/або послуги оборонного призначення, є виконавцями державного контракту (договору) з оборонних закупівель, а також здійснюють постачання товарів військового/оборонного призначення та подвійного використання, надання послуг військового призначення під час виконання заходів військово-технічного співробітництва України з іншими державами, протягом шістдесяти днів з дня набрання чинності цим Законом вжити заходів щодо внесення змін до Єдиного державного реєстру юридичних осіб, фізичних осіб - підприємців та громадських формувань відповідно до пункту 1 розділу VII \"Перехідні положення\" Закону України \"Про державну реєстрацію юридичних осіб, фізичних осіб - підприємців та громадських формувань\".\n\n4. Кабінету Міністрів України протягом двох місяців з дня опублікування цього Закону розробити та затвердити порядок обмеження доступу до публічних електронних реєстрів у частині інформації (відомостей) про юридичних осіб, а також інших відомостей, пов’язаних із забезпеченням національної безпеки і оборони.\n\n5. Міністерству юстиції України протягом двох місяців з дня набрання чинності цим Законом забезпечити оприлюднення Єдиного державного реєстру юридичних осіб, фізичних осіб - підприємців та громадських формувань у формі відкритих даних.\n\nПрезидент України\n\nВ. ЗЕЛЕНСЬКИЙ\n\nм. Київ\n\n21 серпня 2025 року\n\n№ 4576-IX\n\nПро внесення змін до Цивільного кодексу України та деяких інших законів України щодо особливостей надання відомостей публічних електронних реєстрів, держателем яких є Міністерство юстиції України, та деяких інших публічних електронних реєстрів\nЗакон України від 21.08.2025 № 4576-IX\n\nПрийняття від 21.08.2025\nПостійна адреса:\nhttps://zakon.rada.gov.ua/go/4576-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}