{
  "id": "ua-law-4100-17",
  "type": "statute",
  "title": "Закон України (4100-17)",
  "title_en": "",
  "short_name": "4100-17",
  "status": "in_force",
  "issued_date": "2011-12-09",
  "url": "https://zakon.rada.gov.ua/laws/show/4100-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 4495-VI ( 4495-17 ) від 13.03.2012, ВВР, 2012,\nN 44-45, N 46-47, N 48, ст.552 }\nПро внесення змін до статті 5 Закону України\n\"Про операції з давальницькою сировиною\nу зовнішньоекономічних відносинах\"\n( Відомості Верховної Ради України (ВВР), 2012, N 28, ст.306 )\n\nВерховна Рада України п о с т а н о в л я є :\n1. Частину дванадцяту статті 5 Закону України \"Про операції з\nдавальницькою сировиною у зовнішньоекономічних відносинах\"\n( 327/95-ВР ) (Відомості Верховної Ради України, 2002 р., N 6,\nст. 40; 2005 р., NN 17-19, ст. 267; 2007 р., N 9, ст. 73; 2011 р.,\nN 29, ст. 272) доповнити абзацами такого змісту:\n\"Лист про погодження на вивезення за межі митної території\nУкраїни як давальницької сировини дорогоцінних металів і\nдорогоцінного каміння, їх відходів та брухту (далі - лист про\nпогодження) видається суб'єкту господарювання Міністерством\nфінансів України безоплатно.\nСтрок видачі або надання письмового повідомлення про відмову\nу видачі листа про погодження суб'єкту господарювання становить\n10 робочих днів з дня реєстрації в Міністерстві фінансів України\nдокументів, необхідних для його одержання.\nПідставами для відмови у видачі листа про погодження є:\nподання суб'єктом господарювання інформації та документів,\nнеобхідних для одержання погодження, не в повному обсязі та з\nпорушенням норм законодавства України;\nвиявлення в документах, поданих суб'єктом господарювання,\nнедостовірних відомостей;\nнеподання Міністерству фінансів України суб'єктом\nгосподарювання інформації про обсяги дорогоцінних металів і\nдорогоцінного каміння, що фактично вивезені за межі митної\nтериторії України як давальницька сировина та ввезені в Україну у\nвигляді продукції, виготовленої з давальницької сировини, за\nпопередніми погодженнями, крім випадків, коли суб'єкт\nгосподарювання звертається за погодженням уперше;\nнеподання Міністерству фінансів України суб'єктом\nгосподарювання передбачених законодавством звітів про операції з\nдорогоцінними металами і дорогоцінним камінням;\nрішення Кабінету Міністрів України про тимчасове обмеження\nабо заборону вивезення окремих видів давальницької сировини за\nмежі митної території України.\nВідмова у видачі листа про погодження з підстав, не\nпередбачених цим Законом, забороняється.\nСтрок дії листа про погодження становить не більш як\n60 календарних днів з дати присвоєння йому вихідного\nреєстраційного номера у Міністерстві фінансів України\".\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 9 грудня 2011 року\nN 4100-VI\n\nПро внесення змін до статті 5 Закону України \"Про операції з давальницькою сировиною у зовнішньоекономічних відносинах\"\nЗакон України від 09.12.2011 № 4100-VI\n\nВтрата чинності від 01.06.2012 , підстава — 4495-VI\nПостійна адреса:\nhttps://zakon.rada.gov.ua/go/4100-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}