{
  "id": "ua-law-550-15",
  "type": "statute",
  "title": "Закон України (550-15)",
  "title_en": "",
  "short_name": "550-15",
  "status": "in_force",
  "issued_date": "2003-02-20",
  "url": "https://zakon.rada.gov.ua/laws/show/550-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до Закону України \"Про порядок\nпогашення зобов'язань платників податків перед\nбюджетами та державними цільовими фондами\"\n( Відомості Верховної Ради України (ВВР), 2003, N 24, ст.154 )\n\nВерховна Рада України п о с т а н о в л я є :\nI. Внести до Закону України \"Про порядок погашення\nзобов'язань платників податків перед бюджетами та державними\nцільовими фондами\" ( 2181-14 ) (Відомості Верховної Ради України,\n2001 р., N 10, ст. 44; 2003 р., N 10-11, ст. 86, N 14, ст. 94)\nтакі зміни:\n1. У преамбулі:\nперший абзац після слів \"з податків і зборів (обов'язкових\nплатежів)\" доповнити словами \"включаючи збір на обов'язкове\nдержавне пенсійне страхування та внески на загальнообов'язкове\nдержавне соціальне страхування\";\nу третьому абзаці слово \"процедури\" замінити словами \"судові\nпроцедури\".\n2. У статті 1:\nу пункті 1.3 слова \"узгоджене платником податків або\nвстановлене судом\" замінити словами \"самостійно узгоджене\nплатником податків або узгоджене в адміністративному чи судовому\nпорядку\";\nу пункті 1.11 слова \"та за формою, встановленими\" замінити\nсловом \"встановлені\";\nу третьому реченні пункту 1.17 слова \"невиконання\nзабезпеченого податковою заставою податкового зобов'язання\"\nзамінити словами \"непогашення забезпеченого податковою заставою\nподаткового боргу\";\nдоповнити пунктами 1.18-1.20 такого змісту:\n\"1.18) звичайна ціна - ціна, визначена звичайною за\nправилами, встановленими Законом України \"Про оподаткування\nприбутку підприємств\" ( 334/94-ВР );\n1.19) операційний (банківський) день - частина робочого дня,\nпротягом якої приймаються документи на переказ. Дні визначаються\nдля банків робочими за правилами, встановленими відповідною\nпостановою Національного банку України;\n1.20) апеляційне узгодження - узгодження податкового\nзобов'язання у порядку і строки, які визначені цим Законом за\nпроцедурами адміністративного або судового оскарження\".\n3. У пункті 2.1 статті 2:\nу підпункті 2.1.1 слова \"ввізного та вивізного мита,\nакцизного збору, податку на додану вартість\" замінити словами\n\"акцизного збору та податку на додану вартість (з урахуванням\nвипадків, коли законом обов'язок з їх стягнення або контролю\nпокладається на податкові органи), ввізного та вивізного мита\";\nу підпункті 2.1.2 слово \"установи\" замінити словом \"органи\",\nслова \"внесків до Пенсійного фонду України\" замінити словами\n\"збору на обов'язкове державне пенсійне страхування\";\nпідпункт 2.1.3 викласти у такій редакції:\n\"2.1.3) органи фондів загальнообов'язкового державного\nсоціального страхування - стосовно внесків на загальнообов'язкове\nдержавне соціальне страхування, у межах компетенції цих органів,\nвстановленої законом\".\n4. У першому реченні підпункту 3.1.1 пункту 3.1 статті 3\nслова \"податкових зобов'язань\" замінити словами \"податкового\nборгу\".\n5. У статті 4:\nа) у пункті 4.1:\nпідпункт 4.1.2 викласти у такій редакції:\n\"4.1.2. Прийняття податкової декларації є обов'язком\nконтролюючого органу. Податкова декларація приймається без\nпопередньої перевірки зазначених у ній показників через\nканцелярію, чий статус визначається відповідним\nнормативно-правовим актом. Відмова службової (посадової) особи\nконтролюючого органу прийняти податкову декларацію з будь-яких\nпричин або висування нею будь-яких передумов щодо такого прийняття\n(включаючи зміну показників такої декларації, зменшення або\nскасування від'ємного значення об'єктів оподаткування, сум\nбюджетних відшкодувань, незаконного збільшення податкових\nзобов'язань тощо) забороняється та розцінюється як перевищення\nслужбових повноважень такою особою, що тягне за собою її\nдисциплінарну та матеріальну відповідальність у порядку,\nвизначеному законом.\nЯкщо службова (посадова) особа контролюючого органу порушує\nнорми абзацу першого цього підпункту, платник податків\nзобов'язаний до закінчення граничного строку подання декларації\nнадіслати таку декларацію поштою з описом вкладеного та\nповідомленням про вручення, до якої долучається заява на ім'я\nкерівника відповідного контролюючого органу, складена у довільній\nформі, із зазначенням прізвища службової (посадової) особи, яка\nвідмовилася прийняти декларацію, та/або із зазначенням дати такої\nвідмови. При цьому декларація вважається поданою в момент її\nвручення пошті, а граничний десятиденний строк, встановлений для\nпоштових відправлень підпунктом 4.1.7, не застосовується.\nПлатник податків може також оскаржити дії службової\n(посадової) особи контролюючого органу з відмови у прийнятті\nподаткової декларації у судовому порядку.\nНезалежно від наявності відмови у прийнятті податкової\nдекларації платник податків зобов'язаний погасити податкове\nзобов'язання, самостійно визначене ним у такій податковій\nдекларації, протягом строків, установлених пунктом 5.3 статті 5\nцього Закону.\nПодаткова звітність, отримана контролюючим органом від\nплатника податків як податкова декларація, що заповнена ним\nвсупереч правилам, зазначеним у затвердженому порядку її\nзаповнення, може бути не визнана таким контролюючим органом як\nподаткова декларація, якщо в ній не зазначено обов'язкових\nреквізитів, її не підписано відповідними посадовими особами, не\nскріплено печаткою платника податків. У цьому випадку, якщо\nконтролюючий орган звертається до платника податків з письмовою\nпропозицією надати нову податкову декларацію з виправленими\nпоказниками (із зазначенням підстав неприйняття попередньої), то\nтакий платник податків має право:\nнадати таку нову декларацію разом зі сплатою відповідного\nштрафу;\nоскаржити рішення податкового органу в порядку апеляційного\nузгодження\";\nв останньому абзаці підпункту 4.1.4 слова \"слід розуміти\nподатковий період\" замінити словами \"слід розуміти перший\nподатковий період звітного року\"; доповнити словами \"зокрема\nкалендарний квартал для цілей оподаткування прибутку підприємств\";\nв абзаці першому підпункту 4.1.5 слова \"робочий день\"\nзамінити словами \"операційний (банківський) день\";\nдоповнити підпунктами 4.1.6 і 4.1.7 такого змісту:\n\"4.1.6. Якщо згідно із законом з питань окремого податку,\nзбору (обов'язкового платежу) податковий період не встановлено, то\nподаткова декларація подається та податкове зобов'язання\nсплачується у строки, передбачені цим пунктом для місячного\nбазового податкового періоду, крім випадків, коли подання\nдекларації не передбачено таким законом.\n4.1.7. Платник податків має право не пізніше ніж за десять\nднів до закінчення граничного строку подання декларації,\nвизначеного згідно з підпунктом 4.1.4 цього пункту, надіслати\nдекларацію (розрахунок) на адресу податкового органу поштою з\nповідомленням про вручення.\nУ разі втрати або зіпсуття поштового відправлення чи затримки\nйого вручення контролюючому органу відповідальність за неподання\nабо несвоєчасне подання податкової декларації несе оператор\nпоштового зв'язку у порядку, передбаченому законодавством, при\nцьому платник податків звільняється від будь-якої відповідальності\nза неподання або несвоєчасне подання такої податкової декларації.\nПлатник податків протягом п'яти робочих днів з дня отримання\nповідомлення про втрату або зіпсуття поштового відправлення\nзобов'язаний надіслати поштою або надати особисто (за його\nвибором) контролюючому органу другий примірник податкової\nдекларації.\nПорядок оформлення зазначених поштових відправлень, а також\nнормативи їх обігу визначаються Кабінетом Міністрів України.\nНезалежно від факту втрати або зіпсуття такого поштового\nвідправлення чи затримки його вручення платник податків\nзобов'язаний сплатити суму податкового зобов'язання, самостійно\nзазначену ним у такій податковій декларації, протягом строків,\nустановлених пунктом 5.3 статті 5 цього Закону\";\nб) у пункті 4.2:\nпідпункт \"в\" підпункту 4.2.2:\nпісля слів \"контролюючий орган\" доповнити словами \"внаслідок\nпроведення камеральної перевірки\";\nдоповнити абзацом другим такого змісту:\n\"Камеральною вважається перевірка, яка проводиться\nконтролюючим органом виключно на підставі даних, зазначених у\nподаткових деклараціях, без проведення будь-яких інших видів\nперевірок платника податків\";\nв) у пункті 4.4:\nу підпункті 4.4.1 слова \"у межах апеляційного узгодження\"\nвиключити;\nу підпункті 4.4.2:\nу підпункті \"а\" після слова \"надаються\" доповнити словами\n\"контролюючими органами\"; слова \"Кабінетом Міністрів України\"\nзамінити словами \"відповідним центральним (керівним) органом\nконтролюючого органу\";\nу підпункті \"б\" слова \"підпункту 4.4.2 цього пункту\" замінити\nсловами \"цього підпункту\";\nу підпункті \"в\" слова \"підпункту 4.4.2 цього пункту\" замінити\nсловами \"цього підпункту\";\nу підпункті \"г\" слова \"уповноваженими на це контролюючими\nорганами\" замінити словами \"контролюючими органами у межах їх\nкомпетенції\"; останнє речення замінити чотирма реченнями такого\nзмісту: \"Податковими роз'ясненнями вважаються будь-які відповіді\nконтролюючого органу на запити зацікавлених осіб з питань\nоподаткування. Податкове роз'яснення, надане контролюючим органом\nвищого рівня, має пріоритет над податковими роз'ясненнями\nпідпорядкованих йому контролюючих органів. Податкове роз'яснення\nцентрального податкового органу має пріоритет над податковими\nроз'ясненнями, виданими іншими контролюючими органами. Податкове\nроз'яснення не має сили нормативно-правового акта\";\nперше речення підпункту \"д\" викласти у такій редакції: \"не\nможе бути притягнутим до відповідальності платник податків, який\nдіяв відповідно до наданого йому податкового роз'яснення (за\nвідсутності податкових роз'яснень з цього питання, що мають\nпріоритет) або узагальнюючого податкового роз'яснення, тільки на\nпідставі того, що у подальшому таке податкове роз'яснення чи\nузагальнююче податкове роз'яснення було змінено або скасовано, чи\nнадано нове податкове роз'яснення такому платнику податків або\nузагальнююче податкове роз'яснення, що суперечить попередньому,\nяке не було скасовано (відкликано)\";\nабзац перший підпункту \"е\" викласти у такій редакції:\n\"е) центральний (керівний) орган контролюючого органу\nпроводить періодичне узагальнення податкових питань, які\nстосуються значної кількості платників податків або значної суми\nподаткових зобов'язань, та затверджує узагальнюючі податкові\nроз'яснення, які підлягають оприлюдненню з дотриманням правил\nкомерційної та банківської таємниці\";\nу підпунктах \"є\", \"ж\" та \"з\" слова \"центральний податковий\nорган\" в усіх відмінках замінити словами \"центральний (керівний)\nорган контролюючого органу\" у відповідних відмінках;\nпідпункт \"и\" виключити;\nу підпункті \"і\":\nу першому реченні слово \"контролюючого\" замінити словами\n\"центрального (керівного) органу контролюючого\";\nв абзаці другому слова \"абзацу першого підпункту \"і\"\nвиключити;\nдоповнити підпунктом \"ї\" такого змісту:\n\"ї) форма податкової декларації (розрахунку) встановлюється\nцентральним (керівним) органом контролюючого органу за узгодженням\nз комітетом Верховної Ради України, що відповідає за проведення\nподаткової політики.\nУ такому ж порядку встановлюються форми податкових декларацій\n(розрахунків) з місцевих податків і зборів, що є обов'язковими для\nзастосування їх платниками (податковими агентами)\".\n6. У статті 5:\nа) у пункті 5.1:\nдруге речення абзацу другого викласти у такій редакції: \"Якщо\nу майбутніх податкових періодах (з урахуванням строків давності,\nвизначених статтею 15 цього Закону) платник податків самостійно\nвиявляє помилки у показниках раніше поданої податкової декларації,\nтакий платник податків має право надати уточнюючий розрахунок\";\nдоповнити абзацом третім:\n\"Платник податків має право не подавати такий розрахунок,\nякщо такі уточнені показники зазначаються ним у складі податкової\nдекларації за будь-який наступний податковий період, протягом\nякого такі помилки були самостійно виявлені. Форма уточнюючих\nрозрахунків визначається у порядку, встановленому для податкових\nдекларацій\";\nб) у пункті 5.2:\nв абзаці першому підпункту 5.2.5 слово \"позовної\" виключити;\nпідпункт 5.2.6 доповнити абзацом другим такого змісту:\n\"Порушення кримінальної справи за будь-якими приводами та\nпідставами стосовно платника податків або його службових\n(посадових) осіб не може бути підставою для зупинення провадження\nу справі або залишення без розгляду скарги (позову) такого\nплатника податків, поданої до суду у межах процедури апеляційного\nузгодження\";\nв) у пункті 5.3:\nу підпункті 5.3.1:\nв абзаці другому слово \"десяти\" замінити словом \"тридцяти\";\nдоповнити абзацом третім такого змісту:\n\"У разі визначення податкового зобов'язання контролюючим\nорганом за підставами, зазначеними у підпунктах \"а\" - \"в\"\nпідпункту 4.2.2 пункту 4.2 статті 4, платник податків зобов'язаний\nпогасити нараховану суму податкового зобов'язання протягом десяти\nкалендарних днів від дня отримання податкового повідомлення, крім\nвипадків коли протягом такого строку такий платник податків\nрозпочинає процедуру апеляційного узгодження\";\nдоповнити підпунктом 5.3.3 такого змісту:\n\"5.3.3. Якщо останній день зазначених у цьому пункті строків\nприпадає на вихідний або святковий день, то останнім днем кожного\nз таких строків вважається наступний за вихідним або святковим\nробочий операційний (банківський) день\".\n7. У підпункті \"г\" підпункту 6.4.1 пункту 6.4 статті 6 слова\n\"податковий борг\" замінити словами \"податкові зобов'язання (крім\nподаткового боргу)\"; слово \"нього\" замінити словом \"них\".\n8. У статті 7:\nа) у пункті 7.1:\nабзац другий підпункту 7.1.1 викласти у такій редакції:\n\"Погашення податкових зобов'язань або податкового боргу\nплатника податків може бути здійснено шляхом проведення\nвзаєморозрахунків непогашених зустрічних грошових зобов'язань\nвідповідного бюджету перед таким платником податків, що виникли\nзгідно з нормами податкового або бюджетного законодавства чи\nцивільно-правових угод, строк погашення яких настав до моменту\nвиникнення податкових зобов'язань платника податків. Така оплата\n(погашення) здійснюється на підставі заяви платника податків за\nспільним рішенням податкового органу та органу Державного\nказначейства України. Порядок проведення взаєморозрахунків\nвизначається центральним податковим органом за погодженням з\nДержавним казначейством України\";\nу підпункті 7.1.2:\nперше речення доповнити словами \"яка здійснюється виключно у\nгрошовій формі\";\nдруге речення доповнити словами \"які підпадають під податкову\nзаставу та підлягають продажу за правилами, визначеними цим\nЗаконом\";\nб) у підпункті 7.2.1 пункту 7.2:\nпісля слова \"стягнення\" доповнити словами \"які є виконавчими\nдокументами\";\nпісля слів \"будь-які активи платника податків\" доповнити\nсловами \"(його філій, відділень, інших відокремлених\nпідрозділів)\";\nслова \"законодавчими актами\" замінити словом \"законами\";\nв) підпункт \"б\" підпункту 7.3.1 пункту 7.3 після слів \"що\nнадається платнику податків\" доповнити словом \"як\";\nг) у пункті 7.4:\nу підпункті 7.4.1:\nу першому реченні слова \"у тому числі прав вимоги боргу,\nвключаючи кошти, розміщені платником податків у вклад (депозит)\"\nзамінити словами \"або сума заборгованості інших осіб перед\nплатником податків, право на вимогу якої переводиться на орган\nстягнення, включаючи право на отримання основної суми депозиту або\nкредиту, а також доходу за ними\";\nдруге речення викласти у такій редакції: \"Продаж або\nстягнення таких активів не зупиняє дію таких цивільно-правових\nдоговорів до кінця строків їх дії (крім депозитних договорів), а\nпокупець таких активів набуває прав та обов'язків платника\nподатків за такими договорами, у тому числі права на отримання\nдоходу за ними\";\nу підпункті 7.4.3 слова \"податкового зобов'язання або\"\nвиключити;\nд) пункт 7.7 викласти у такій редакції:\n\"7.7. Рівність бюджетних інтересів\nПодатковий борг погашається попередньо погашенню податкових\nзобов'язань, які не є податковим боргом, у порядку календарної\nчерговості його виникнення, а в разі одночасного його виникнення\nза різними податками, зборами (обов'язковими платежами) - у рівних\nпропорціях\".\n9. У статті 8:\nа) у пункті 8.3 слова \"в державному реєстрі застав нерухомого\nмайна\" замінити словами \"у відповідному державному реєстрі\nзастав\";\nб) у пункті 8.6:\nу підпункті \"а\" підпункту 8.6.1 слово \"продажу\" замінити\nсловами \"купівлі чи продажу\", а слова \"за їх звичайними цінами\"\nзамінити словами \"за цінами, що не є меншими за звичайні\";\nу підпункті 8.6.4 слово \"умисне\" виключити;\nу підпункті 8.6.5:\nслова \"цивільно-правової операції\" замінити словами \"операції\nна підставі відповідної цивільно-правової угоди\";\nдоповнити абзацом четвертим такого змісту:\n\"Податковий керуючий має право здійснювати перевірки стану\nзбереження активів, які перебувають у податковій заставі,\nпровадити опис (виділення) активів для їх продажу у випадках,\nпередбачених цим Законом, одержувати від боржника повну інформацію\nпро операції із заставленими активами, а в разі їх відчуження без\nзгоди податкового органу (за умови коли наявність такої згоди має\nбути обов'язковою згідно з нормами цього Закону) отримувати\nпояснення від платника податків або його службових (посадових)\nосіб\";\nв) у пункті 8.7:\nу підпункті 8.7.1:\nу підпункті \"ж\" слова \"податкового боргу\" замінити словами\n\"податкових зобов'язань (крім податкового боргу)\";\nу підпункті \"з\" слово \"відповідного\" замінити словом\n\"окремого\".\n10. У підпункті \"а\" підпункту 9.1.2 пункту 9.1 статті 9 цифри\n\"8.5\" замінити цифрами \"8.6\".\n11. У статті 10:\nа) у пункті 10.1:\nу підпункті 10.1.1:\nу першому абзаці слово \"узгодженої\" виключити;\nтретій абзац після слова \"стягнення\" доповнити словом\n\"безготівкових\"; доповнити словами \"а при стягненні готівкових\nкоштів - у порядку, визначеному Кабінетом Міністрів України\";\nб) після підпункту 10.3.2 пункту 10.3 доповнити новим\nпідпунктом такого змісту:\n\"10.3.3. Центральний податковий орган щомісячно оприлюднює\nінформацію про наслідки кожного продажу активів платника податків\nвідповідно до цієї статті, якщо розмір продажу перевищує один\nмільйон гривень, із зазначенням загального опису таких активів,\nціни їх продажу\".\nУ зв'язку з цим підпункт 10.3.3 вважати підпунктом 10.3.4;\nв) підпункт 10.4.1 доповнити реченням такого змісту:\n\"Податковий керуючий має право здійснювати періодичні перевірки\nстану збереження активів, які перебувають у податковій заставі,\nотримувати від платника податків інформацію та документи про\nоперації із заставленими активами, пояснення в разі відчуження\nтаких активів без згоди податкового керуючого, а також здійснювати\nінші заходи, передбачені цим Законом\".\n12. В абзаці першому пункту 11.3 статті 11:\nу першому реченні слова \"може бути\" замінити словами \"є\nобов'язковою\";\nдоповнити словами \"але не більше строків, установлених цим\nЗаконом, після спливу яких настають наслідки, визначені у першому\nреченні цього абзацу. Якщо за наявності достатніх підстав таке\nрішення не приймається, то службова (посадова) особа, яка не\nприйняла таке рішення, підлягає дисциплінарній та матеріальній\nвідповідальності за правилами, встановленими законом, або підпадає\nпід дію норм закону з питань запобігання корупції за наявності\nвідповідних підстав\".\n13. У статті 14:\nа) у пункті 14.1:\nу підпункті 14.1.1 слова \"розмір яких не може бути меншим,\nніж ставка Національного банку України на дату, визначену згідно з\nпунктом 16.4 статті 16 цього Закону\" замінити словами \"розмір яких\nдорівнює розміру пені, визначеної згідно з пунктом 16.4 статті 16\nцього Закону\";\nу підпункті 14.1.2 слова \"розмір яких не може бути меншим,\nніж ставка Національного банку України на дату, визначену згідно з\nпунктом 16.4 статті 16 цього Закону\" замінити словами \"розмір яких\nдорівнює розміру пені, визначеної згідно з пунктом 16.4 статті 16\nцього Закону\";\nб) назву пункту 14.2 доповнити словами \"(крім податкового\nборгу)\";\nв) у підпункті \"а\" підпункту 14.5.1 пункту 14.5 слова \"суми\nподаткового боргу\" замінити словами \"розстроченої або відстроченої\nсуми податкового зобов'язання\".\n14. У статті 16:\nа) у підпункті 16.3.3 пункту 16.3:\nпісля першого речення доповнити реченням такого змісту:\n\"Податковий борг, що погашується частково, сплачується разом зі\nсплатою пені, нарахованої відповідно до такої частки, єдиним\nплатіжним документом, в якому суми такого податкового боргу та\nтакої пені визначаються окремо\";\nдоповнити абзацом другим такого змісту:\n\"Якщо платник податків не сплачує пеню разом зі сплатою\nподаткового боргу (його частини) або не визначає її окремо у\nплатіжному документі (чи визначає з порушенням зазначеної\nпропорції), то податковий орган самостійно здійснює розподіл такої\nсплаченої суми на суму, що спрямовується на погашення такого\nподаткового боргу (його частини), та суму, що спрямовується на\nпогашення пені, нарахованої на суму такого погашеного податкового\nборгу (його частини), та надсилає такому платнику податків\nповідомлення, в якому міститься зазначена інформація\";\nб) у першому реченні підпункту 16.5.1:\nслово \"зарахування\" замінити словом \"перерахування\";\nслова \"законодавством, з вини банку такий\" замінити словами\n\"Законом України \"Про платіжні системи та переказ грошей в\nУкраїні\" ( 2346-14 );\nслова \"для відповідного податку, збору (обов'язкового\nплатежу)\" замінити словами \"підпунктом 16.4.1 пункту 16.4 статті\n16, та штрафні санкції, встановлені підпунктом 17.1.7 пункту 17.1\nстатті 17 цього Закону\".\n15. У статті 17:\nа) у пункті 17.1:\nу підпункті 17.1.3:\nслово \"п'яти\" замінити словом \"десяти\";\nпісля слова \"недоплати\" доповнити словами \"(заниження суми\nподаткового зобов'язання)\";\nслова \"двадцяти п'яти\" замінити словом \"п'ятдесяти\";\nдоповнити словами \"сукупно за весь строк недоплати, незалежно\nвід кількості податкових періодів, що минули\";\nу підпункті 17.1.4:\nслова \"сплатити штраф\" замінити словами \"(крім випадків, коли\nподаткова декларація не приймається всупереч нормам цього Закону)\nсплатити штраф\";\nдоповнити словами \"сукупно за весь строк недоплати, незалежно\nвід кількості податкових періодів, що минули\";\nв абзаці першому підпункту 17.1.6:\nпісля слів \"такий платник податків\" доповнити словами\n\"додатково до штрафів, визначених цим пунктом, за наявності\nпідстав для їх накладення\";\nдоповнити словами \"сукупно за весь строк недоплати, незалежно\nвід кількості податкових періодів, що минули\";\nу підпункті 17.1.7 слова \"такої суми\" замінити словами\n\"погашеної суми податкового боргу\";\nу підпункті 17.1.8 слова \"ста відсотків суми податкового\nборгу, щодо якого виникло право податкової застави\" замінити\nсловами \"суми такого відчуження, визначеної за звичайними цінами\";\nб) абзац перший пункту 17.2 викласти у такій редакції:\n\"17.2. Платник податків, який до початку його перевірки\nконтролюючим органом самостійно виявляє факт заниження податкового\nзобов'язання минулих податкових періодів, зобов'язаний:\nа) або надіслати уточнюючий розрахунок і сплатити суму такої\nнедоплати та штраф у розмірі п'яти відсотків від такої суми до\nподання такого уточнюючого розрахунку,\nб) або відобразити суму такої недоплати у складі декларації з\nцього податку, що подається за наступний податковий період,\nзбільшену на суму штрафу у розмірі п'яти відсотків від такої суми,\nз відповідним збільшенням загальної суми податкового зобов'язання\nз цього податку.\nЯкщо після подачі декларації за звітний період платник\nподатків подає нову декларацію з виправленими показниками до\nзакінчення граничного строку подання декларації за такий самий\nзвітний період, то штрафи, визначені у цьому пункті, не\nзастосовуються.\nПри самостійному донарахуванні суми податкових зобов'язань\nадміністративні штрафи не накладаються\".\nII. Прикінцеві положення\n\n1. Цей Закон набирає чинності з дня його опублікування.\n2. Порядок нарахування штрафів, встановлений Законом України\n\"Про порядок погашення зобов'язань платників податків перед\nбюджетами та державними цільовими фондами\" ( 2181-14 ) із змінами,\nвнесеними цим Законом, застосовується з календарного кварталу,\nнаступного за кварталом, в якому набирає чинності цей Закон, а\nпорядок погашення пені, визначений Законом України \"Про порядок\nпогашення зобов'язань платників податків перед бюджетами та\nдержавними цільовими фондами\" ( 2181-14 ) із змінами, внесеними\nцим Законом, застосовується з 1 липня 2003 року.\n3. Правила надання податкових роз'яснень, встановлені пунктом\n4.4 статті 4 Закону України \"Про порядок погашення зобов'язань\nплатників податків перед бюджетами та державними цільовими\nфондами\" ( 2181-14 ) із змінами, внесеними цим Законом,\nзастосовуються з 1 квітня 2003 року, з урахуванням положень пункту\n4 Прикінцевих положень цього Закону. При цьому податкові\nроз'яснення, видані до такої дати, отримують статус узагальнюючих\nподаткових роз'яснень.\n4. Норми підпункту \"ї\" підпункту 4.4.2 пункту 4.4 статті 4\nЗакону України \"Про порядок погашення зобов'язань платників\nподатків перед бюджетами та державними цільовими фондами\"\n( 2181-14 ) із змінами, внесеними цим Законом, набирають чинності\nз 1 січня 2004 року, якщо більш короткі терміни не будуть\nвизначені законами з питань оподаткування, що наберуть чинності\nпісля набрання чинності цим Законом.\n5. До визначення нових форм декларацій (розрахунків), які\nнаберуть чинності з податкового періоду, наступного за податковим\nперіодом, у якому відбулося їх оприлюднення, діють форми\nдекларацій (розрахунків), що мали чинність до такого визначення.\n6. Кабінету Міністрів України протягом 30 календарних днів\nвід дня набрання чинності цим Законом:\nпривести свої рішення у відповідність із цим Законом та вжити\nзаходів щодо забезпечення виконання положень цього Закону;\nподати Верховній Раді України пропозиції щодо внесення змін\nдо законів України, які випливають із цього Закону;\nзабезпечити приведення рішень міністерств та інших\nцентральних органів виконавчої влади у відповідність із цим\nЗаконом.\n\nПрезидент України Л.КУЧМА\n\nм. Київ, 20 лютого 2003 року\nN 550-IV\n\nПро внесення змін до Закону України \"Про порядок погашення зобов'язань платників податків перед бюджетами та державними цільовими фондами\"\nЗакон України від 20.02.2003 № 550-IV\n\nВтрата чинності від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/550-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}