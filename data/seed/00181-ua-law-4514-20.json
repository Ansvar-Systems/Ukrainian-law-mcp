{
  "id": "ua-law-4514-20",
  "type": "statute",
  "title": "Закон України (4514-20)",
  "title_en": "",
  "short_name": "4514-20",
  "status": "in_force",
  "issued_date": "2025-06-19",
  "url": "https://zakon.rada.gov.ua/laws/show/4514-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо впорядкування надання відпустки для підготовки та участі у спортивних змаганнях\n\n(Відомості Верховної Ради (ВВР), 2025, № 42, ст.189)\n\nВерховна Рада України постановляє:\n\nI. Внести зміни до таких законодавчих актів України:\n\n1. Статтю 77 -1 Кодексу законів про працю України (Відомості Верховної Ради УРСР, 1971 р., додаток до № 50, ст. 375) викласти в такій редакції:\n\n\" Стаття 77 -1 . Відпустка для підготовки та участі у спортивних змаганнях\n\nВідпустка для підготовки та участі у змаганнях надається працівникам, які беруть участь у всеукраїнських та міжнародних спортивних змаганнях.\n\nТривалість відпустки, порядок, умови її надання та оплати для підготовки та участі у спортивних змаганнях, що надається спортсменам, включеним до складу національної збірної команди, спортивним суддям, визначаються Кабінетом Міністрів України, а для інших працівників - трудовим та/або колективним договором\".\n\n2. Статтю 16 -1 Закону України \"Про відпустки\" (Відомості Верховної Ради України, 1997 р., № 2, ст. 4; 2010 р., № 7, ст. 50; 2023 р., № 134, ст. 786) викласти в такій редакції:\n\n\" Стаття 16 -1 . Відпустка для підготовки та участі у спортивних змаганнях\n\nВідпустка для підготовки та участі у змаганнях надається працівникам, які беруть участь у всеукраїнських та міжнародних спортивних змаганнях.\n\nТривалість відпустки, порядок, умови її надання та оплати для підготовки та участі у спортивних змаганнях, що надається спортсменам, включеним до складу національної збірної команди, спортивним суддям, визначаються Кабінетом Міністрів України, а для інших працівників - трудовим та/або колективним договором\".\n\n3. Частину першу статті 43 Закону України \"Про фізичну культуру і спорт\" (Відомості Верховної Ради України, 2010 р., № 7, ст. 50; 2017 р., № 29, ст. 316; 2023 р., №№ 12-13, ст. 28) замінити двома новими частинами такого змісту:\n\n\"Спортсменам та спортивним суддям, які беруть участь у всеукраїнських та міжнародних спортивних змаганнях, надається за місцем роботи відпустка для підготовки та участі в таких змаганнях.\n\nТривалість відпустки, порядок, умови її надання та оплати для підготовки та участі у спортивних змаганнях, що надається спортсменам, включеним до складу національної збірної команди, спортивним суддям, визначаються Кабінетом Міністрів України, а для інших спортсменів - трудовим та/або колективним договором\".\n\nУ зв’язку з цим частини другу - п’яту вважати відповідно частинами третьою - шостою.\n\nII. Прикінцеві положення\n\n1. Цей Закон набирає чинності через три місяці з дня його опублікування, крім пункту 2 цього розділу, який набирає чинності з дня, наступного за днем опублікування цього Закону.\n\n2. Кабінету Міністрів України:\n\n1) привести свої нормативно-правові акти у відповідність із цим Законом, забезпечивши набрання ними чинності одночасно з набранням чинності цим Законом;\n\n2) забезпечити приведення нормативно-правових актів міністерств та інших центральних органів виконавчої влади у відповідність із цим Законом, забезпечивши набрання ними чинності одночасно з набранням чинності цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n19 червня 2025 року\n\n№ 4514-IX\n\nПро внесення змін до деяких законодавчих актів України щодо впорядкування надання відпустки для підготовки та участі у спортивних змаганнях\nЗакон України від 19.06.2025 № 4514-IX\n\nПрийняття від 19.06.2025\nПостійна адреса:\nhttps://zakon.rada.gov.ua/go/4514-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}