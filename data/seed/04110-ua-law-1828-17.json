{
  "id": "ua-law-1828-17",
  "type": "statute",
  "title": "Закон України (1828-17)",
  "title_en": "",
  "short_name": "1828-17",
  "status": "in_force",
  "issued_date": "2010-01-21",
  "url": "https://zakon.rada.gov.ua/laws/show/1828-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до\nКримінально-виконавчого кодексу України\nщодо забезпечення прав засуджених осіб\nв установах виконання покарань\n( Відомості Верховної Ради України (ВВР), 2010, N 12, ст.114 )\n\nВерховна Рада України п о с т а н о в л я є :\n1. Внести до Кримінально-виконавчого кодексу України\n( 1129-15 ) (Відомості Верховної Ради України, 2004 р., N 3-4,\nст. 21) такі зміни:\n1) статтю 5 після слів \"перед законом\" доповнити словами\n\"поваги до прав і свобод людини\";\n2) у статті 7:\nчастину другу викласти в такій редакції:\n\"2. Засуджені користуються всіма правами людини та\nгромадянина, передбаченими Конституцією України ( 254к/96-ВР ), за\nвинятком обмежень, визначених цим Кодексом, законами України і\nвстановлених вироком суду\";\nдоповнити частиною п'ятою такого змісту:\n\"5. Дискримінація засуджених за ознаками раси, кольору шкіри,\nполітичних, релігійних та інших переконань, статі, етнічного та\nсоціального походження, майнового стану, місця проживання, за\nмовними або іншими ознаками забороняється\";\n3) абзац шостий частини першої статті 8 після слів \"на\nохорону здоров'я\" доповнити словами \"в обсязі, встановленому\nОсновами законодавства України про охорону здоров'я ( 2801-12 ),\nза винятком обмежень, передбачених законом\";\n4) статтю 11 після частини п'ятої доповнити новою частиною\nтакого змісту:\n\"6. У виправних колоніях середнього рівня безпеки можуть\nстворюватися сектори максимального рівня безпеки для відбування\nпокарання чоловіками, засудженими до довічного позбавлення волі.\nУ виправних колоніях мінімального рівня безпеки із загальними\nумовами тримання можуть створюватися сектори середнього рівня\nбезпеки для відбування покарання жінками, засудженими до довічного\nпозбавлення волі\".\nУ зв'язку з цим частини шосту і сьому вважати відповідно\nчастинами сьомою і восьмою;\n5) у частині другій статті 18:\nабзац третій доповнити реченням такого змісту: \"У секторі\nсереднього рівня безпеки виправної колонії цього виду можуть\nвідбувати покарання також жінки, засуджені до довічного\nпозбавлення волі\";\nабзац четвертий доповнити реченням такого змісту: \"У секторі\nмаксимального рівня безпеки виправної колонії цього виду можуть\nвідбувати покарання також чоловіки, засуджені до довічного\nпозбавлення волі\";\n6) у частині першій статті 24:\nабзац четвертий доповнити словами \"або спеціально\nуповноважені ним представники\";\nпісля абзацу четвертого доповнити трьома новими абзацами\nтакого змісту:\n\"голова, заступники голови та члени Комісії при Президентові\nУкраїни у питаннях помилування;\nМіністр юстиції України;\nчлени Європейського комітету з питань запобігання катуванням\nчи нелюдському або такому, що принижує гідність, поводженню чи\nпокаранню\".\nУ зв'язку з цим абзаци п'ятий - восьмий вважати відповідно\nабзацами восьмим - одинадцятим;\nпісля абзацу десятого доповнити новим абзацом такого змісту:\n\"Голова, заступник голови та члени спостережної комісії, які\nздійснюють організацію громадського контролю за дотриманням прав і\nзаконних інтересів засуджених під час виконання кримінальних\nпокарань\".\nУ зв'язку з цим абзац одинадцятий вважати абзацом\nдванадцятим;\n7) текст статті 25 викласти в такій редакції:\n\"1. Об'єднання громадян, релігійні та благодійні організації,\nокремі особи в порядку, встановленому цим Кодексом і законами\nУкраїни, можуть надавати допомогу органам та установам виконання\nпокарань у виправленні засуджених і проведенні соціально-виховної\nроботи.\n2. Громадський контроль за дотриманням прав засуджених під\nчас виконання кримінальних покарань здійснюють спостережні\nкомісії, які діють на підставі цього Кодексу та Положення про\nспостережні комісії, що затверджується Кабінетом Міністрів\nУкраїни. У випадках, встановлених цим Кодексом та законами\nУкраїни, громадський контроль за дотриманням прав засуджених під\nчас виконання кримінальних покарань можуть здійснювати об'єднання\nгромадян\";\n8) у статті 59:\nдоповнити новою частиною першою такого змісту:\n\"1. Усі новоприбулі до виправного центру засуджені тримаються\nв окремих приміщеннях, де протягом чотирнадцяти діб проходять\nмедичне обстеження для виявлення інфекційних та інших захворювань,\nа також первинне психолого-педагогічне та інше вивчення\".\nУ зв'язку з цим частини першу - дев'яту вважати відповідно\nчастинами другою - десятою;\nв абзаці другому частини п'ятої слова \"гроші, цінності та\nінші речі за рішенням суду можуть бути передані в доход держави\"\nвиключити;\nабзац другий частини шостої після слова \"засуджений\"\nдоповнити словами \"із сім'єю\";\nу частині восьмій слово \"території\" виключити;\nчастину дев'яту викласти в такій редакції:\n\"9. Стосовно особи, яка після постановлення вироку визнана\nінвалідом першої чи другої групи або досягла пенсійного віку, або\nзахворіла на тяжку хворобу, яка перешкоджає відбуванню покарання,\nа також стосовно жінки, яка завагітніла, кримінально-виконавча\nінспекція чи адміністрація виправного центру вносить до суду\nподання про звільнення такої особи від відбування покарання\";\n9) у статті 68:\nу частині першій:\nабзац п'ятий виключити;\nв абзаці сьомому слово \"гуртожитку\" замінити словами\n\"виправного центру\";\n10) частину п'яту статті 71 викласти в такій редакції:\n\"5. На засуджених військовослужбовців, які тримаються в\nдисциплінарному батальйоні, поширюються положення цього Кодексу\nщодо суспільно корисної праці, соціально-виховної роботи,\nзагальноосвітнього і професійно-технічного навчання, громадського\nвпливу. Із засудженими також проводяться військові навчання\";\n11) частину четверту статті 73 викласти в такій редакції:\n\"4. У порядку, встановленому командиром дисциплінарного\nбатальйону, засуджені військовослужбовці можуть вести телефонні\nрозмови без обмеження їх кількості\";\n12) в абзаці четвертому частини першої статті 81 слова \"чи\nтелефонної розмови на місяць\" виключити;\n13) частину четверту статті 94 доповнити абзацом другим\nтакого змісту:\n\"У виправних колоніях для тримання засуджених жінок дільниця\nпосиленого контролю не створюється\";\n14) статтю 97 викласти в такій редакції:\n\" Стаття 97. Тримання засуджених до позбавлення волі\nв дільниці посиленого контролю\n1. У дільниці посиленого контролю виправних колоній\nмінімального рівня безпеки із загальними умовами тримання і\nвиправних колоній середнього рівня безпеки засудженим\nвстановлюється режим, передбачений для тримання засуджених у\nвиправній колонії максимального рівня безпеки.\n2. У дільниці посиленого контролю виправних колоній\nмінімального рівня безпеки із загальними умовами тримання і\nвиправних колоній середнього рівня безпеки засуджені тримаються в\nізольованих жилих приміщеннях, а в дільниці посиленого контролю\nвиправних колоній максимального рівня безпеки - у приміщеннях\nкамерного типу.\n3. На кожного засудженого розробляється спеціальна\nіндивідуальна програма, яка передбачає заходи\nіндивідуально-виховного, психотерапевтичного, психокорегуючого\nхарактеру.\n4. Після виконання зазначеної програми за клопотанням\nначальника відділення соціально-психологічної служби постановою\nначальника колонії засуджений переводиться до дільниці\nресоціалізації\";\n15) у частині другій статті 99:\nв абзаці другому слова \"а на території житлової зони - під\nохороною\" виключити;\nв абзаці сьомому слова \"на території дільниці\" виключити;\n16) у статті 102:\nчастину третю викласти в такій редакції:\n\"3. Режим створює умови для суспільно корисної праці\nзасуджених, загальноосвітнього і професійно-технічного навчання,\nсоціально-виховної роботи та громадського впливу\";\nдруге речення абзацу другого частини сьомої замінити двома\nреченнями такого змісту: \"Виявлені в засуджених гроші, цінності та\nінші речі за рішенням суду можуть бути передані в доход держави.\nПро вилучення грошей, цінних паперів та речей посадовою особою\nколонії складається протокол\";\n17) у частині першій статті 107:\nв абзаці десятому слова \"і з питань, що стосуються їх\nособисто\" виключити;\nдоповнити абзацом шістнадцятим такого змісту:\n\"звертатися до адміністрації з проханням внести подання щодо\nумовно-дострокового звільнення від відбування покарання чи щодо\nзаміни невідбутої частини покарання більш м'яким покаранням\";\n18) частину другу статті 109 виключити;\n19) у статті 110:\nчастину п'яту викласти в такій редакції:\n\"5. Засудженим надається право на телефонні розмови без\nобмеження їх кількості під контролем адміністрації. Телефонні\nрозмови оплачуються з особистих коштів засуджених. Телефонні\nрозмови між засудженими, які перебувають у місцях позбавлення\nволі, заборонені\";\nу частині шостій слова \"а також тривалі або короткострокові\nпобачення - телефонними розмовами\" виключити;\n20) частини третю і четверту статті 111 замінити трьома\nчастинами такого змісту:\n\"3. Засудженим жінкам, які мають дітей у будинках дитини при\nвиправних колоніях, може бути дозволено короткочасний виїзд за\nмежі виправної колонії на території України для влаштування дітей\nу родичів, опікунів або в дитячих будинках тривалістю не більш як\nдесять діб без урахування часу перебування в дорозі (не більш як\nтри доби).\n4. Засуджені, які працюють та перебувають у виправних\nколоніях мінімального рівня безпеки з полегшеними умовами\nтримання, мають право на щорічний короткочасний виїзд за межі\nколонії тривалістю 14 календарних днів.\n5. Порядок короткочасних виїздів засуджених визначається\nнормативно-правовими актами центрального органу виконавчої влади з\nпитань виконання покарань\";\n21) у статті 112:\nчастину першу викласти в такій редакції:\n\"1. Число посилок (передач) і бандеролей, що одержують\nзасуджені, які тримаються в колоніях, не обмежується\";\nчастину третю виключити;\nчастину четверту викласти в такій редакції:\n\"4. Лікарські засоби і вироби медичного призначення, які\nодержують засуджені відповідно до медичного висновку, передаються\nдо медичної частини колонії для їхнього лікування\";\n22) частину третю статті 113 викласти в такій редакції:\n\"3. Кореспонденція, яку одержують і надсилають засуджені до\nвідбування покарання у виправних колоніях мінімального рівня\nбезпеки із загальними умовами тримання, середнього та\nмаксимального рівня безпеки, підлягає перегляду\";\n23) у статті 115:\nу частині першій слова \"Норма жилої площі на одного\nзасудженого у виправних колоніях не може бути меншою трьох\nквадратних метрів, у виховних колоніях і у виправних колоніях,\nпризначених для тримання жінок, - чотирьох квадратних метрів\"\nзамінити словами \"Засуджені, як правило, тримаються в приміщеннях\nблочного типу. Норма жилої площі на одного засудженого не може\nбути менш як чотири квадратні метри, а\";\nу частині четвертій слова \"Засудженим неповнолітнім\" замінити\nсловами \"Засудженим, які відбувають покарання у виховних\nколоніях\";\n24) частину першу статті 118 доповнити абзацом другим такого\nзмісту:\n\"Адміністрація зобов'язана створювати умови, що дають змогу\nзасудженим займатися суспільно корисною оплачуваною працею\";\n25) у частині третій статті 121 слова \"Із засуджених, які\nзлісно ухиляються від роботи\" замінити словами та цифрами \"Із\nзасуджених, які не працюють (крім осіб, зазначених у частині\nчетвертій статті 115 цього Кодексу)\";\n26) у частині четвертій статті 125 слова \"обов'язковою є\nпідготовка\" замінити словами \"надається можливість підготовки\";\n27) частину третю статті 128 доповнити реченням такого\nзмісту: \"Адміністрація колонії не має виявляти свого ставлення до\nпевної релігії чи конфесії\";\n28) абзаци шостий та восьмий частини першої статті 130\nвиключити;\n29) у частині четвертій статті 131 слова \"дозволено\nодержувати додатково одну посилку чи передачу і\" та \"і одна\nтелефонна розмова\" виключити;\n30) у частині першій статті 132:\nабзац п'ятий виключити;\nабзац десятий після слова \"колоніях\" доповнити словами \"крім\nзасуджених, які тримаються у виправних колоніях мінімального рівня\nбезпеки з полегшеними умовами тримання\";\n31) у частині шостій статті 134 та в абзаці третьому частини\nтретьої статті 135 слова \"призначення на позачергове чергування по\nприбиранню приміщень і території колонії\" виключити;\n32) абзац четвертий частини першої статей 138 і 139 та абзац\nчетвертий частини другої статті 140 виключити;\n33) у статті 141:\nчастину першу викласти в такій редакції:\n\"1. При виправних колоніях, в яких відбувають покарання\nзасуджені до позбавлення волі жінки, у разі потреби\nорганізовуються будинки дитини. Засуджені жінки мають право\nвлаштовувати в будинки дитини своїх дітей віком до трьох років. У\nбудинках дитини забезпечуються умови, необхідні для нормальної\nжиттєдіяльності та розвитку дитини. Якщо засуджена жінка не\nвиявила бажання проживати в будинку дитини спільно із своєю\nдитиною, їй має бути надана можливість вільно спілкуватися з нею\nбез обмежень. Не вважається обмеженням спілкування жінки із своєю\nдитиною, якщо від засудженої вимагається відвідувати дитину у час,\nвільний від виконання покладених на неї обов'язків\";\nу частині другій слова \"у кількості й асортименті, які\nвизначаються\" замінити словами \"в асортименті, який визначається\";\nпісля частини другої доповнити новою частиною такого змісту:\n\"3. Засуджені жінки можуть проживати із своїми дітьми віком\nдо трьох років у будинку дитини, для цього адміністрація виправної\nколонії створює необхідні умови для проживання і контролю за\nповедінкою жінок у будинку дитини\".\nУ зв'язку з цим частини третю - п'яту вважати відповідно\nчастинами четвертою - шостою;\n34) абзац четвертий частин першої та другої статті 143, абзац\nп'ятий статті 145 та абзац шостий частини другої статті 146\nвиключити;\n35) абзац перший частини першої статті 149 після слів \"бази\nколонії\" доповнити словами \"здійснення громадського контролю та\nоцінки рівня дотримання прав людини\";\n36) статтю 150 викласти в такій редакції:\n\" Стаття 150. Місця відбування покарання у виді довічного\nпозбавлення волі\n1. Засуджені до довічного позбавлення волі відбувають\nпокарання:\nчоловіки - у секторах максимального рівня безпеки виправних\nколоній середнього рівня безпеки та виправних колоніях\nмаксимального рівня безпеки;\nжінки - у секторах середнього рівня безпеки виправних колоній\nмінімального рівня безпеки із загальними умовами тримання та\nвиправних колоніях середнього рівня безпеки.\n2. Засуджені до довічного позбавлення волі тримаються окремо\nвід інших засуджених\";\n37) у статті 151:\nу частині п'ятій:\nв абзаці третьому слова \"шість місяців\" замінити словами \"три\nмісяці\";\nабзац четвертий виключити;\nчастину шосту доповнити словами \"а після відбуття п'ятнадцяти\nроків строку покарання - брати участь у групових заходах\nосвітнього, культурно-масового та фізкультурно-оздоровчого\nхарактеру\";\n38) доповнити статтями 151-1 і 151-2 такого змісту:\n\" Стаття 151-1. Зміна умов тримання засуджених до довічного\nпозбавлення волі\n1. Зміна умов тримання засуджених до довічного позбавлення\nволі здійснюється в порядку, визначеному статтею 100 цього\nКодексу.\n2. Засуджені до довічного позбавлення волі чоловіки можуть\nбути переведені:\nз приміщень камерного типу, в яких тримаються дві особи, до\nбагатомісних приміщень камерного типу виправної колонії\nмаксимального рівня безпеки з наданням дозволу на участь у\nгрупових заходах освітнього, культурно-масового та\nфізкультурно-оздоровчого характеру в порядку, встановленому\nзаконодавством, - після фактичного відбуття у таких приміщеннях не\nменш як п'ятнадцяти років строку покарання;\nз багатомісних приміщень камерного типу до звичайних жилих\nприміщень виправної колонії максимального рівня безпеки - після\nфактичного відбуття у таких приміщеннях не менш як п'яти років\nстроку покарання.\n3. Засуджені до довічного позбавлення волі, які злісно\nпорушують установлений порядок відбування покарання, можуть бути\nпереведені із звичайних жилих приміщень до приміщень камерного\nтипу виправної колонії максимального рівня безпеки.\n4. Зміна умов тримання не застосовується до засуджених до\nдовічного позбавлення волі, які хворіють на венеричні\nзахворювання, активну форму туберкульозу, та з психічними\nрозладами.\nСтаття 151-2. Особливості виконання та відбування покарання\nжінками, засудженими до покарання\nу виді довічного позбавлення волі\n1. Жінки, засуджені до довічного позбавлення волі,\nрозміщуються, як правило, у секторах середнього рівня безпеки\nвиправних колоній мінімального рівня безпеки із загальними умовами\nтримання.\n2. Для жінок, засуджених до довічного позбавлення волі,\nвстановлюється режим, передбачений для тримання засуджених у\nвиправній колонії середнього рівня безпеки\";\n39) у статті 154:\nу частині п'ятій слова \"медичної або лікарсько-трудової\nекспертної комісії\" замінити словами \"спеціальної лікарської\nкомісії\";\nчастину шосту викласти в такій редакції:\n\"6. Якщо особа, засуджена до громадських робіт або обмеження\nволі, визнається інвалідом першої чи другої групи, орган чи\nустанова виконання покарань вносить подання до суду про її\nдострокове звільнення. Разом з поданням до суду надсилається\nвисновок медико-соціальної експертної та спеціальної лікарської\nкомісії\";\n40) у частині першій статті 159 слова та цифру \"пунктами \"а\",\n\"б\" і \"г\" статті 3\" замінити словами та цифрою \"пунктами \"б\" і \"г\"\nстатті 3\";\n41) у тексті Кодексу слова \"Державний департамент України з\nпитань виконання покарань\" у всіх відмінках замінити словами\n\"центральний орган виконавчої влади з питань виконання покарань\" у\nвідповідному відмінку.\n2. Цей Закон набирає чинності з дня його опублікування, крім\nабзаців другого та третього підпункту 19, абзацу третього\nпідпункту 20 та абзацу другого підпункту 23 пункту 1 цього Закону,\nякі набирають чинності з 1 січня 2012 року.\n\nПрезидент України В.ЮЩЕНКО\n\nм. Київ, 21 січня 2010 року\nN 1828-VI\n\nПро внесення змін до Кримінально-виконавчого кодексу України щодо забезпечення прав засуджених осіб в установах виконання покарань\nЗакон України від 21.01.2010 № 1828-VI\n\nПрийняття від 21.01.2010\nПостійна адреса:\nhttps://zakon.rada.gov.ua/go/1828-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}