{
  "id": "ua-law-3854-20",
  "type": "statute",
  "title": "Закон України (3854-20)",
  "title_en": "",
  "short_name": "3854-20",
  "status": "in_force",
  "issued_date": "2024-07-16",
  "url": "https://zakon.rada.gov.ua/laws/show/3854-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Митного кодексу України щодо звільнення від оподаткування ввізним митом товарів для потреб виробництва та/або ремонту машин механізованого розмінування, товарів, які сприяють відновленню енергетичної інфраструктури України, та щодо окремих особливостей митного оформлення товарів, призначених для потреб безпеки і оборони\n\n(Відомості Верховної Ради (ВВР), 2024, № 47, ст.268)\n\nВерховна Рада України постановляє :\n\nI. Внести до Митного кодексу України (Відомості Верховної Ради України, 2012 р., №№ 44-48, ст. 552) такі зміни:\n\n1. Пункт 20 частини першої статті 282 доповнити абзацом шістнадцятим такого змісту:\n\n\"тактичні навушники спеціального військового призначення, що класифікуються у товарній підкатегорії 8518 30 00 90 згідно з УКТ ЗЕД\".\n\n2. У розділі XXI \"Прикінцеві та перехідні положення\":\n\n1) абзац чотирнадцятий пункту 4 -1 викласти в такій редакції:\n\n\"радіоелектронні засоби виявлення та протидії безпілотним літальним апаратам, що класифікуються у товарній позиції 8543 згідно з УКТ ЗЕД, у тому числі антидронові рушниці\";\n\n2) підпункт 9 пункту 9 -12 після слів \"здійснюється Міністерством оборони України\" доповнити словами \"або державним підприємством Міністерства оборони України \"Агенція оборонних закупівель\";\n\n3) у пункті 9 -27 :\n\nабзац перший викласти в такій редакції:\n\n\"9 -27 . До припинення або скасування воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , звільняються від оподаткування ввізним митом складові (матеріали, вузли, агрегати, устаткування та комплектувальні вироби) безпілотних систем, активних засобів протидії технічним розвідкам, а також машин механізованого розмінування (далі - товари), що класифікуються за кодами згідно з УКТ ЗЕД 3917 32 00 90 , 3923 50 90 00, 3925 90 80 00, 3926, 4016 , 6815 , 7307 29 10 00 , 7326, 7411 10 90 00 , 8302 , 8309 90 90 00, 8407 , 8408 10 41 00, 8412 21 20 00, 8412 29 20 00, 8412 29 89 90, 8414, 8471, 8479 90 20 00, 8479 90 70 00, 8501 , 8503 00 99 00, 8483 40 21 00 , 8479 89 97 90 (у тому числі машинокомплекти для виробництва та/або ремонту машин механізованого розмінування), 8504 , 8506, 8507 60 00 00, 8517 (крім 8517 13 00 00), 8523, 8525, 8526, 8529, 8536, 8537, 8538 90 99 00, 8538 90 91 00, 8542, 8543 (крім 8543 40 00 00, 8543 70 50 00), 8544, 8547 20 00 00, 8804 00 00 00 , 8807, 9002 11 00 00 , 9002 19 00 00, 9005, 9013, 9014, 9015 10 00 00, 9025, 9027, 9029, 9031 80 20 20, 9032 81 00 00, 9032 89 00 00, що ввозяться на митну територію України (у тому числі переміщуються (пересилаються) на митну територію України у міжнародних поштових та експрес-відправленнях) та поміщуються у митний режим імпорту (у тому числі раніше поміщених в інші митні режими) підприємствами для використання у власній виробничій діяльності з виробництва та/або ремонту безпілотних систем, що класифікуються у товарних позиціях 8806 , 8906 згідно з УКТ ЗЕД, активних засобів протидії технічним розвідкам, що класифікуються у товарних позиціях 8517 , 8525, 8543 згідно з УКТ ЗЕД, а також машин механізованого розмінування, що класифікуються у товарних позиціях 8427 , 8430, 8479 згідно з УКТ ЗЕД\";\n\nабзаци другий, третій, шостий, восьмий, дев’ятий, тринадцятий після слів \"безпілотних систем\" доповнити словами \"активних засобів протидії технічним розвідкам, а також машин механізованого розмінування\";\n\nпісля абзацу тринадцятого доповнити чотирма новими абзацами такого змісту:\n\n\"Для цілей цього пункту під машинокомплектом для виробництва та/або ремонту машин механізованого розмінування розуміється повний або частковий набір компонентів та складових частин, необхідних для виробництва однієї машини механізованого розмінування.\n\nЯкщо машинокомплект включає корпус, то на ньому можуть бути встановлені такі складові компоненти: двигун, бензобак, система запалювання та глушіння, гідравлічний привід, трансмісія, електрообладнання та бортова електроніка.\n\nДля цілей цього пункту товари, зазначені в абзаці першому цього пункту, що класифікуються за кодами згідно з УКТ ЗЕД 3917 32 00 90 , 3923 50 90 00, 3925 90 80 00, 7307 29 10 00 , 7411 10 90 00 , 8309 90 90 00 , 8547 20 00 00 , 9031 80 20 20 , звільняються від оподаткування ввізним митом, якщо такі товари поміщуються у митний режим імпорту підприємствами для використання у власній виробничій діяльності з виробництва та/або ремонту активних засобів протидії технічним розвідкам.\n\nЗвільнення від оподаткування ввізним митом товарів, зазначених в абзаці першому цього пункту, що використовуються для виробництва та/або ремонту активних засобів протидії технічним розвідкам, надається за умови, що зразок такого активного засобу протидії технічним розвідкам прийнятий на озброєння або пройшов кодифікацію у порядку, визначеному відповідно до абзацу третього пункту 1 частини першої статті 4 Закону України \"Про оборонні закупівлі\".\n\nУ зв’язку з цим абзаци чотирнадцятий і п’ятнадцятий вважати відповідно абзацами вісімнадцятим і дев’ятнадцятим;\n\n4) доповнити пунктами 9 -36 , 9 -37 такого змісту:\n\n\"9 -36 . Тимчасово, на період дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , але не більш як до 1 січня 2026 року, звільняються від оподаткування ввізним митом товари, що ввозяться на митну територію України (у тому числі переміщуються (пересилаються) на митну територію України у міжнародних поштових та експрес-відправленнях) для вільного обігу та класифікуються за такими кодами згідно з УКТ ЗЕД: 8406 (крім 8406 10 00 00), 8410 (тільки турбіни гідравлічні та їх частини), 8483 40 21 00, 8502 20 40 90 , 8502 20 60 90, 8502 20 80 90, 8411 (крім турбогвинтових та турбореактивних двигунів та їх частин), 8501 64 00 00 , 8504 40 84 00 (крім інверторних зварювальних апаратів), 8504 40 88 00 (крім інверторних зварювальних апаратів), 8504 40 90 00 (крім інверторних зварювальних апаратів), 8507 60 00 00 (крім установок зберігання енергії потужністю менш як 300 Вт змінного та/або постійного струму та окремих літій-іонних комірок ємністю менш як 200 А·год), 8541 43 00 00, 8537 (крім 8537 10 98 10), 8503 00 99 00 (тільки для вітроенергетичних електрогенераторних установок).\n\nПоложення цього пункту не застосовуються до товарів, що мають походження з країни, визнаної державою-окупантом згідно із законом та/або державою-агресором щодо України згідно із законодавством, та/або ввозяться з території держави-окупанта (агресора) та/або з тимчасово окупованої території України, визначеної такою згідно із законом.\n\n9 -37 . На період дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , але не більш як до 1 січня 2026 року, звільняються від оподаткування ввізним митом товари, перелік яких із зазначенням кодів згідно з УКТ ЗЕД визначається Кабінетом Міністрів України, що поміщуються у митний режим імпорту в рамках угод, фінансування за якими проводиться за рахунок Секретаріату Енергетичного Співтовариства.\n\nПідтвердження, що операції з ввезення на митну територію України у митному режимі імпорту товарів, визначених цим пунктом, здійснюються в рамках угод, фінансування за якими проводиться за рахунок Секретаріату Енергетичного Співтовариства, здійснюється центральним органом виконавчої влади, що забезпечує формування та реалізує державну політику в паливно-енергетичному комплексі, в порядку, визначеному Кабінетом Міністрів України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 липня 2024 року\n\n№ 3854-IX\n\nПро внесення змін до Митного кодексу України щодо звільнення від оподаткування ввізним митом товарів для потреб виробництва та/або ремонту машин механізованого розмінування, товарів, які сприяють відновленню енергетичної інфраструктури України, та щодо окремих особливостей митного оформлення товарів, призначених для потреб безпеки і оборони\nЗакон України від 16.07.2024 № 3854-IX\n\nПрийняття від 16.07.2024\nПостійна адреса:\nhttps://zakon.rada.gov.ua/go/3854-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}