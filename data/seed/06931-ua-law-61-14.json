{
  "id": "ua-law-61-14",
  "type": "statute",
  "title": "Про амністію",
  "title_en": "",
  "short_name": "61-14",
  "status": "in_force",
  "issued_date": "1998-07-24",
  "url": "https://zakon.rada.gov.ua/laws/show/61-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art9",
      "section": "9",
      "title": "Стаття 9. Амністія не поширюється на осіб:",
      "content": "а) яких визнано за вироком суду, що набрав законної сили,\nособливо небезпечними рецидивістами;\nб) яким смертну кару в порядку помилування замінено на\nпозбавлення волі;\nв) які мають дві і більше судимості за вчинення тяжких\nзлочинів;\nг) яких засуджено за особливо небезпечні злочини проти\nдержави, бандитизм, умисне вбивство при обтяжуючих обставинах;\nд) яких засуджено за вчинення тяжкого злочину і які відбули\nменше половини призначеного вироком суду основного покарання;\nе) до яких протягом 1991-1998 років було застосовано амністію\nабо помилування незалежно від зняття чи погашення судимості і які\nзнову вчинили злочини;\nє) які не пройшли призначеного судом повного курсу\nпримусового лікування від алкоголізму чи наркоманії або лікування\nвід венеричної хвороби;\nж) які злісно порушують режим у період відбування покарання;\nз) яких за злісне порушення режиму було переведено до іншої\nвиправно-трудової установи з більш суворим режимом;\nи) яким виправні роботи замінено на позбавлення волі, а також\nтим, щодо яких судом було скасовано умовне засудження чи\nвідстрочення виконання вироку і які були направлені для відбування\nпокарання, призначеного вироком, якщо після винесення постанови\n(ухвали) суду про направлення до виправно-трудової установи вони\nперебували під вартою менше одного року на день набрання цим\nЗаконом чинності;\nі) яких засуджено за дії, що дезорганізують роботу\nвиправно-трудових установ (стаття 69-1); розбій з метою\nзаволодіння державним, колективним майном або індивідуальним\nмайном громадян при обтяжуючих обставинах (статті 86 частина 2,\n142 частини 2 і 3); розкрадання державного або колективного майна\nв особливо великих розмірах, вчинене шляхом розбою (стаття 86-1);\nумисне вбивство (статті 94, 234 пункт \"в\"); умисне тяжке тілесне\nушкодження при обтяжуючих обставинах (статті 101 частини 2 і 3,\n189-4 частина 2); незаконні дії щодо усиновлення (удочеріння)\n(стаття 115-2); згвалтування, що спричинило особливо тяжкі\nнаслідки, а так само згвалтування малолітньої (стаття 117 частина\n4); захоплення заложників (стаття 123-1); торгівля людьми (стаття\n124-1); створення не передбачених законодавством воєнізованих\nформувань чи груп (стаття 187-6); посягання на життя судді,\nпрацівника правоохоронного органу у зв'язку з виконанням ними\nслужбових обов'язків, а також члена громадського формування з\nохорони громадського порядку або військовослужбовця у зв'язку з\nдіяльністю, пов'язаною з охороною громадського порядку (стаття\n190-1); особливо злісне хуліганство (стаття 206 частина 3); угон\nтранспортних засобів при обтяжуючих обставинах (стаття 215-3\nчастини 2 і 3); угон або захоплення залізничного рухомого складу,\nповітряного, морського чи річкового судна (стаття 217-2);\nблокування транспортних комунікацій (стаття 217-3 частина 3);\nнезаконне носіння, зберігання, придбання, виготовлення і збут\nвогнестрільної зброї, бойових припасів або вибухових речовин\n(стаття 222 частина 1); розкрадання вогнестрільної зброї, бойових\nприпасів або вибухових речовин шляхом розбійного нападу (стаття\n223 частина 2); розкрадання наркотичних засобів або психотропних\nречовин у особливо великих розмірах (стаття 229-2 частина 3);\nрозкрадання прекурсорів з метою збуту, а так само їх збут, вчинене\nшляхом розбійного нападу чи в особливо великих розмірах (стаття\n229-19 частина 3), а також за злочини, передбачені пунктом \"б\"\nстатті 232, пунктами \"б\" і \"в\" статті 234, пунктом \"а\" статті 236,\nпунктом \"в\" статті 238, пунктом \"в\" статті 241, пунктом \"а\" статті\n243, пунктами \"в\" і \"г\" статті 249, пунктом \"в\" статті 251,\nпунктом \"б\" статті 254, пунктом \"б\" статті 254-1, пунктом \"в\"\nстатті 254-2, пунктом \"б\" статті 254-3 Кримінального кодексу\nУкраїни ( 2001-05 ), ( 2002-05 ).\nСтаття 10. Цей Закон застосовується до осіб, засуджених\nсудами України, а також судами колишнього СРСР на території\nУкраїни, незалежно від місця відбування ними покарання."
    },
    {
      "provision_ref": "art11",
      "section": "11",
      "title": "Стаття 11. Виконання цього Закону покладається:",
      "content": "а) на суди:\nщодо засуджених, які перебувають у місцях позбавлення волі.\nЗастосування цього Закону проводиться за поданням начальника\nвиправно-трудової установи, командування дисциплінарного\nбатальйону, погодженим з відповідною спостережною комісією або\nслужбою у справах неповнолітніх. До подання додаються довідка про\nзаохочення і стягнення, особова справа засудженого та інші\nдокументи, необхідні для вирішення питання про застосування\nамністії;\nщодо осіб, справи і матеріали про злочини яких перебувають у\nпровадженні судів і до набрання цим Законом чинності не\nрозглянуті, а також осіб, справи про злочини яких розглянуто, але\nвироки не набрали законної сили;\nщодо осіб, виконання вироків яким відстрочено у випадках і в\nпорядку, передбачених законом, та умовно засуджених (питання про\nзастосування амністії вирішує суд за поданням органу внутрішніх\nсправ, який здійснює контроль за поведінкою засудженого);\nщодо засуджених до штрафу, якщо на день набрання цим Законом\nчинності штраф не стягнуто (питання про застосування амністії\nвирішує суд, який постановив вирок);\nщодо осіб, яким невідбуту частину покарання замінено більш\nм'яким покаранням до набрання цим Законом чинності (питання про\nзастосування амністії вирішує суд за місцем відбування більш\nм'якого покарання);\nщодо осіб, яких засуджено судами України і які відбувають\nпокарання на території іншої держави - учасниці СНД (питання про\nзастосування амністії вирішує суд, який постановив вирок);\nщодо осіб, яких засуджено до позбавлення волі і які не\nперебувають під вартою, але вироки щодо них набрали законної сили;\nщодо осіб, яких засуджено до виправних робіт без позбавлення\nволі, а також до інших покарань, не пов'язаних з позбавленням\nволі.\nПитання про застосування амністії суд вирішує з власної\nініціативи, з ініціативи прокурора, органу, який відає відбуванням\nпокарання, громадських організацій, а також засуджених;\nб) на органи дізнання та попереднього слідства - щодо осіб,\nсправи і матеріали про злочини яких перебувають у провадженні цих\nорганів.\nСтаття 12. Рішення про застосування або незастосування\nамністії приймається щодо кожної особи індивідуально, після\nспівбесіди з нею і на підставі ретельної перевірки матеріалів\nособової справи, відомостей про поведінку засудженого та його\nставлення до праці за час відбування покарання.\nУ разі відсутності необхідних відомостей на засудженого\nрозгляд питання про застосування амністії відкладається до їх\nодержання.\nСудам та органам, на які покладено виконання цього Закону,\nнадається право затребування від відповідних установ кримінальних\nсправ та інших матеріалів, необхідних для вирішення питань,\nпов'язаних із застосуванням амністії. Такі вимоги мають бути\nвиконані негайно.\nСтаття 13. Постанови про застосування амністії, винесені\nорганами дізнання і попереднього слідства, санкціонуються\nпрокурором. Кримінальну справу може бути закрито на підставі цього\nЗакону лише в разі письмової на те згоди обвинуваченого. В іншому\nразі закінчена розслідуванням справа надсилається до суду, який\nрозглядає її та вирішує питання про можливість застосування\nамністії. В такому ж порядку розглядаються судами справи, не\nрозглянуті ними до набрання цим Законом чинності.\nУчасть прокурора в судовому засіданні під час розгляду справи\nпро застосування амністії є обов'язковою.\nСтаття 14. У разі застосування амністії до осіб, яким\nскорочується невідбута частина покарання, визначення нового строку\nпокарання обчислюється з дня набрання цим Законом чинності. Про\nдату закінчення відбування покарання засудженому сповіщається\nпротягом місяця після опублікування цього Закону.\nСтаття 15. Під дію цього Закону підпадають особи, які вчинили\nзлочини до дня набрання ним чинності включно."
    },
    {
      "provision_ref": "art16",
      "section": "16",
      "title": "Стаття 16. У разі застосування амністії:",
      "content": "а) під дію статті 1 цього Закону підпадають:\nнеповнолітні - особи чоловічої та жіночої статі, яким не\nвиповнилося 18 років на день набрання цим Законом чинності;\nне позбавлені батьківських прав жінки, що мають дітей, яким\nне виповнилося 18 років на день набрання цим Законом чинності, або\nдітей-інвалідів незалежно від їх віку;\nне позбавлені батьківських прав чоловіки, що мають дітей,\nяким не виповнилося 18 років на день набрання цим Законом\nчинності, або дітей-інвалідів незалежно від їх віку;\nвагітні на день набрання цим Законом чинності жінки;\nчоловіки, які досягли 55-річного віку, та жінки, які досягли\n50-річного віку на день набрання цим Законом чинності, а за\nвідсутності документів, що підтверджують день і місяць народження,\n- чоловіки, які народилися до настання 1943 року, і жінки, які\nнародилися до настання 1948 року;\nветерани війни - учасники бойових дій, інваліди війни та\nучасники війни, яким видано посвідчення відповідно до Закону\nУкраїни \"Про статус ветеранів війни, гарантії їх соціального\nзахисту\" ( 3551-12 ) та аналогічних законів інших держав -\nучасниць СНД;\nособи, яких у встановленому порядку визнано інвалідами першої\nчи другої груп до набрання цим Законом чинності;\nособи, яких до набрання цим Законом чинності відповідно до\nрішення медичної комісії визнано хворими на туберкульоз активної\nформи (підгрупи \"А\" і \"Б\" першої групи та підгрупа \"А\" п'ятої\nгрупи диспансерного обліку) та онкологічні захворювання (друга,\nтретя і четверта клінічні групи).\nДо учасників ліквідації наслідків аварії на Чорнобильській\nАЕС та потерпілих від Чорнобильської катастрофи належать особи,\nяким видано документи відповідно до Закону України \"Про статус і\nсоціальний захист громадян, які постраждали внаслідок\nЧорнобильської катастрофи\" ( 796-12 ) та аналогічних законів інших\nдержав - учасниць СНД;\nб) до тяжких належать злочини, перелічені в статті 7-1\nКримінального кодексу України."
    },
    {
      "provision_ref": "art17",
      "section": "17",
      "title": "Стаття 17. Злісними порушниками режиму є:",
      "content": "засуджені до позбавлення волі особи, зазначені у статті 47\nВиправно-трудового кодексу України ( 3325-07 );\nзасуджені до позбавлення волі умовно з іспитовим строком або\nз відстроченням виконання вироку, до яких застосовано заходи\nадміністративного стягнення або дисциплінарного чи громадського\nвпливу за систематичні (не менше трьох разів) порушення\nгромадського порядку чи трудової дисципліни;\nзасуджені до направлення в дисциплінарний батальйон особи,\nяких піддано дисциплінарним стягненням за систематичні (не менше\nтрьох разів) порушення вимог режиму відбування покарання.\nСтягнення, які було достроково знято або погашено до набрання\nцим Законом чинності, не враховуються.\nСтаття 18. Підставою для визнання закінченим курсу лікування\nзасудженим венеричної хвороби є медичний висновок, а щодо осіб,\nяким судом призначено примусове лікування від алкоголізму чи\nнаркоманії, - постанова (ухвала) суду про припинення примусового\nлікування, винесені до набрання цим Законом чинності чи в період\nйого виконання.\nСтаття 19. У разі застосування амністії до осіб, яким строк\nпокарання було скорочено в порядку помилування або амністії, треба\nвиходити із строку покарання, встановленого відповідно до цих\nактів.\nСтаття 20. Особи, які підпадають під дію цього Закону, від\nдодаткових мір покарання не звільняються, крім осіб, відносно яких\nна день набрання цим Законом чинності вироки суду в частині\nдодаткових мір покарання не було виконано.\nСтаття 21. Кабінету Міністрів України, Раді міністрів\nАвтономної Республіки Крим, обласним, Київській та\nСевастопольській міським, районним, районним у містах Києві та\nСевастополі державним адміністраціям забезпечити:\nа) організацію своєчасного обліку осіб, звільнених від\nпокарання на підставі цього Закону, сприяння трудовому влаштуванню\nпрацездатних та контроль за поведінкою цих осіб;\nб) сприяння трудовому влаштуванню звільнених на підставі\nцього Закону неповнолітніх або передачу їх під нагляд батьків,\nорганів опіки та піклування, поміщення в необхідних випадках до\nдитячих виховних закладів; здійснення необхідних заходів,\nспрямованих на проведення серед цих осіб виховної роботи,\nнедопущення вчинення ними повторних злочинів;\nв) поміщення до закладів соціального захисту населення\nзвільнених інвалідів та непрацездатних осіб похилого віку, які не\nмають родичів, що могли б узяти їх на своє утримання.\nСтаття 22. Цей Закон набирає чинності з дня його\nопублікування і підлягає виконанню протягом трьох місяців."
    }
  ],
  "definitions": []
}