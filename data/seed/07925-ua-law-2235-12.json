{
  "id": "ua-law-2235-12",
  "type": "statute",
  "title": "Закон України (2235-12)",
  "title_en": "",
  "short_name": "2235-12",
  "status": "in_force",
  "issued_date": "1992-03-26",
  "url": "https://zakon.rada.gov.ua/laws/show/2235-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art2",
      "section": "2",
      "title": "Стаття 2. Основними завданнями внутрішніх військ є:",
      "content": "охорона та оборона важливих державних об'єктів, об'єктів\nматеріально-технічного та військового забезпечення Міністерства\nвнутрішніх справ України; { Абзац другий частини першої статті 2\nіз змінами, внесеними згідно із Законами N 2377-IV ( 2377-15 ) від\n20.01.2005, N 1254-VI ( 1254-17 ) від 14.04.2009 }\nсупроводження спеціальних вантажів;\nздійснення пропускного режиму на об'єктах, що охороняються;\nконвоювання заарештованих і засуджених;\nохорона обвинувачених під час судового процесу; { Абзац\nшостий частини першої статті 2 із змінами, внесеними згідно із\nЗаконом N 245-VII ( 245-18 ) від 16.05.2013 }\nпереслідування і затримання заарештованих і засуджених осіб,\nякі втекли з-під варти;\nучасть в охороні громадського порядку та боротьбі із\nзлочинністю; { Абзац дев'ятий частини першої статті 2 в редакції\nЗакону N 407/95-ВР від 31.10.95 }\nучасть у ліквідації наслідків надзвичайних ситуацій на\nоб'єктах, що охороняються;\nохорона дипломатичних представництв і консульських установ\nіноземних держав на території України. { Частину першу статті 2\nдоповнено абзацом згідно із Законом N 2171-III ( 2171-14 ) від\n21.12.2000 }\nЗабороняється використання внутрішніх військ для виконання\nзавдань, не передбачених цим Законом.\nСтаття 3. Діяльність внутрішніх військ будується на\nпринципах законності та гуманізму, поваги до особи, її прав і\nсвобод.\nСтаття 4. Правовою основою діяльності внутрішніх військ є\nКонституція України ( 254к/96-ВР ), цей Закон, постанови Верховної\nРади України, інші законодавчі акти України, укази Президента\nУкраїни, постанови Кабінету Міністрів України, військові статути\nЗбройних Сил України.\nСтаття 5. Внутрішні війська будуються на засадах\nцентралізованого керівництва, єдиноначальності, поєднання при їх\nкомплектуванні принципів добровільності та військового обов'язку.\n{ Стаття 5 із змінами, внесеними згідно із Законом N 1014-V\n( 1014-16 ) від 11.05.2007 }\nСтаття 6. Внутрішні війська підпорядковуються Міністру\nвнутрішніх справ України.\nБезпосереднє управління внутрішніми військами здійснює\nкомандуючий цими військами.\nСтаття 7. Внутрішні війська складаються із з'єднань,\nвійськових частин і підрозділів по охороні важливих державних\nоб'єктів, зокрема атомних електростанцій, по супроводженню\nспеціальних вантажів і конвоюванню заарештованих і засуджених, із\nвійськових частин спеціального призначення та спеціальних\nмоторизованих військових частин міліції, підрозділів зв'язку,\nвійськових установ, навчальних закладів та учбових частин.\n{ Частина перша статті 7 із змінами, внесеними згідно із Законами\nN 407/95-ВР від 31.10.95, N 2377-IV ( 2377-15 ) від 20.01.2005,\nN 1254-VI ( 1254-17 ) від 14.04.2009 }\nМісця розташування на території України зазначених\nз'єднань, військових частин, установ внутрішніх військ\nвизначаються Кабінетом Міністрів України за поданням Міністра\nвнутрішніх справ України і погодженням з місцевими органами влади.\nМісце розташування з'єднання, військової частини і\nпідрозділів може бути змінено за умови підготовки для цього\nматеріально-технічної бази.\nЧисельність внутрішніх військ встановлюється Кабінетом\nМіністрів України за поданням Міністра внутрішніх справ України.\nШтати з'єднань, військових частин і установ внутрішніх\nвійськ затверджує Міністр внутрішніх справ України.\nСтаття 8. Особовий склад внутрішніх військ складається із\nвійськовослужбовців та осіб, які не атестовані і працюють за\nтрудовим договором.\nВнутрішні війська надалі до повного переходу до\nкомплектування на контрактній основі комплектуються як за\nконтрактом, так і в порядку призову. Контракт укладається строком\nна 3 роки і може бути продовжений на такий же строк.\nВійськовослужбовці внутрішніх військ приймають Військову\nприсягу, мають єдині для Збройних Сил України військові звання і\nзнаки розрізнення. Формений одяг військовослужбовців внутрішніх\nвійськ затверджується Кабінетом Міністрів України за поданням\nМіністерства внутрішніх справ України.\nСтрок служби у внутрішніх військах за призовом не може\nперевищувати строків служби у Збройних Силах України.\nПроходження служби у зазначених військах здійснюється\nвідповідно до Положення про проходження військової служби, що\nзатверджується Кабінетом Міністрів України, і військових статутів.\nДіяльність будь-яких політичних партій і рухів у внутрішніх\nвійськах, як і перебування в них військовослужбовців офіцерського\nскладу та надстрокової служби і працівників цих військ,\nзабороняється.\nСтаття 9. Внутрішні війська при виконанні покладених на них\nзавдань зобов'язані:\nготувати сили і засоби для охорони та оборони важливих\nдержавних об'єктів, спеціальних вантажів при транспортуванні;\nзабезпечувати ізоляцію осіб, затриманих за підозрою у\nвчиненні кримінального правопорушення, засуджених; { Абзац третій\nчастини першої статті 9 із змінами, внесеними згідно із Законами\nN 312-XIV ( 312-14 ) від 11.12.98, N 245-VII ( 245-18 ) від\n16.05.2013 }\nбути у постійній готовності до подання наявними силами і\nзасобами допомоги адміністрації установ виконання покарань та\nслідчих ізоляторів у ліквідації фактів групової непокори і масових\nбезпорядків; { Абзац четвертий частини першої статті 9 із змінами,\nвнесеними згідно із Законами N 2377-IV ( 2377-15 ) від 20.01.2005,\nN 1254-VI ( 1254-17 ) від 14.04.2009 }\nвиділяти сили і засоби для ведення разом із органами\nвнутрішніх справ розшуку осіб, які втекли з-під охорони або\nнагляду;\nвиконувати рішення судів, які обслуговуються внутрішніми\nвійськами, про тримання під вартою осіб, охорону їх у залі суду\nабо звільнення з-під варти; { Абзац шостий частини першої статті 9\nіз змінами, внесеними згідно із Законом N 245-VII ( 245-18 ) від\n16.05.2013 }\nподавати допомогу адміністрації об'єктів, що охороняються, у\nліквідації наслідків аварії і стихійного лиха;\nбрати участь в охороні громадського порядку та боротьбі із\nзлочинністю, забезпеченні громадської безпеки під час проведення\nмасових заходів, припиненні масових безпорядків у населених\nпунктах; { Частину першу статті 9 доповнено абзацом восьмим згідно\nіз Законом N 407/95-ВР від 31.10.95 }\nбрати участь у воєнний час у територіальній обороні в районах\nрозміщення об'єктів, що охороняються.\nВнутрішні війська, виконуючи покладені на них завдання,\nвзаємодіють з органами внутрішніх справ.\nУ разі залучення до виконання завдань з охорони громадського\nпорядку та боротьби із злочинністю на внутрішні війська\nпоширюються також обов'язки, передбачені Законом України \"Про\nміліцію\" ( 565-12 ) для підрозділів міліції при виконанні цих\nзавдань. { Статтю 9 доповнено частиною третьою згідно із Законом\nN 407/95-ВР від 31.10.95 }\nСтаття 10. Військовослужбовцям внутрішніх військ для\nвиконання покладених на них обов'язків надається право:\nвимагати від громадян і посадових осіб додержання порядку,\nякий гарантує безпеку, і виконання обов'язків військовими\nнарядами;\nу разі залучення до виконання завдань з охорони громадського\nпорядку та боротьби із злочинністю затримувати і доставляти в\nоргани внутрішніх справ громадян, підозрюваних у вчиненні\nкримінальних правопорушень, і тих, які вчинили адміністративні\nправопорушення, та інші права, передбачені Законом України \"Про\nміліцію\" ( 565-12 ) для працівників міліції при виконанні цих\nзавдань; { Статтю 10 доповнено абзацом третім згідно із Законом\nN 407/95-ВР від 31.10.95; із змінами, внесеними згідно із Законом\nN 245-VII ( 245-18 ) від 16.05.2013 }\nзатримувати і передавати адміністрації об'єкта, що\nохороняється, осіб, які порушили встановлений пропускний режим;\nвести переслідування, проводити затримання, оформляти\nпервинні документи, передавати органам внутрішніх справ або\nбезпеки злочинців і осіб, які вчинили напад на об'єкт, що\nохороняється, особовий склад варти, військовий наряд або які\nнамагалися пересікти лінію охорони об'єкта чи доставити на нього\nзаборонені речі;\nпроводити оточення (блокування) районів місцевості, окремих\nбудівель і об'єктів під час розшуку та затримання осіб, які втекли\nз-під варти;\nпровадити огляд вантажів, а при наявності відомостей про\nвчинення правопорушення - і огляд осіб на контрольно-пропускних\nпунктах об'єктів, що охороняються, особистий огляд і опитування\nзатриманих, перевірку документів у громадян під час оточення\n(блокування);\nзаходити на земельні ділянки, в жилі та інші приміщення\nгромадян, приміщення підприємств, установ і організацій та\nпровадити їх огляд під час безпосереднього переслідування та\nзатримання злочинців, осіб, які втекли з-під варти або вчинили\nнапад на об'єкт, що охороняється, особовий склад варти,\nвійськовий наряд, з наступним повідомленням про це прокурора\nпротягом доби;\nвикористовувати і застосовувати зброю та спеціальні засоби на\nпідставах і в порядку, передбачених Законом України \"Про міліцію\"\n( 565-12 ), військовими статутами Збройних Сил України та\nіншими актами законодавства України;\nвикористовувати транспортні засоби, що належать\nпідприємствам, установам і організаціям, громадянам (крім\nтранспортних засобів дипломатичних, консульських, інших\nпредставництв іноземних держав і організацій, транспортних засобів\nспеціального призначення), під час безпосереднього переслідування\nта затримання осіб, зазначених в абзаці 7 цієї статті.\nВикористання з цією метою транспортних засобів, що належать\nпідприємствам, установам і організаціям, здійснюється безплатно.\nВідшкодування збитків та витрат за використання транспорту\nгромадян здійснюється в порядку, встановленому Законом України\n\"Про міліцію\" та іншими актами чинного законодавства.\nСтаття 11. Військовослужбовці внутрішніх військ у межах\nповноважень, наданих цим Законом та іншими законодавчими актами,\nсамостійно приймають рішення. У разі вчинення протиправних дій\nвони несуть відповідальність згідно з чинним законодавством.\nСтаття 12. Фінансування внутрішніх військ провадиться за\nрахунок коштів державного бюджету, а також коштів міністерств і\nвідомств, у розпорядженні яких знаходяться об'єкти, які\nохороняються цими військами.\nВнутрішні війська забезпечуються бойовою і спеціальною\nтехнікою, зброєю, спеціальними засобами, засобами індивідуального\nзахисту особового складу відповідно до виконуваних ними завдань,\nматеріально-технічними засобами та продовольством в порядку\nцентралізованого постачання в системі Міністерства внутрішніх\nсправ України.\nБудівництво або надання приміщень для розквартирування частин\n(підрозділів) внутрішніх військ здійснюється за нормами,\nвстановленими для військовослужбовців Збройних Сил України.\nСтаття 13. Держава забезпечує соціальні і правові гарантії\nвійськовослужбовцям внутрішніх військ і членам їх сімей\nвідповідно до Закону України \"Про соціальний і правовий захист\nвійськовослужбовців та членів їх сімей\" ( 2011-12 ), Закону\nУкраїни \"Про державний захист працівників суду і правоохоронних\nорганів\" ( 3781-12 ) та Закону України \"Про пенсійне забезпечення\nосіб, звільнених з військової служби, та деяких інших осіб\"\n( 2262-12 ). { Частина перша статті 13 із змінами, внесеними\nзгідно із Законами N 1381-XIV ( 1381-14 ) від 13.01.2000, N 328-V\n( 328-16 ) від 03.11.2006 }\nВійськовослужбовці внутрішніх військ, які беруть участь в\nохороні об'єктів, мають право на одержання трудових та\nсоціально-побутових пільг, передбачених для працівників цих\nоб'єктів за особливі умови праці.\nНа військовослужбовців внутрішніх військ, які беруть участь\nв охороні громадського порядку та боротьбі із злочинністю,\nпоширюються гарантії правового і соціального захисту працівників\nміліції. { Статтю 13 доповнено частиною четвертою згідно із\nЗаконом N 407/95-ВР від 31.10.95 }\nСтаття 14. Контроль за діяльністю внутрішніх військ здійснює\nМіністр внутрішніх справ України.\nНагляд за дотриманням законності в діяльності внутрішніх\nвійськ здійснюється Генеральним прокурором України та\nпідпорядкованими йому прокурорами."
    }
  ],
  "definitions": []
}