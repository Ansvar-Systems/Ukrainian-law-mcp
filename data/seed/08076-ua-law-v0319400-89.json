{
  "id": "ua-law-v0319400-89",
  "type": "statute",
  "title": "Закон України (v0319400-89)",
  "title_en": "",
  "short_name": "v0319400-89",
  "status": "in_force",
  "issued_date": "1989-08-03",
  "url": "https://zakon.rada.gov.ua/laws/show/v0319400-89",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н\nСОЮЗУ РАДЯНСЬКИХ СОЦІАЛІСТИЧНИХ РЕСПУБЛІК\n( Закон втратив чинність на підставі Закону СРСР\nN 2015-I ( v2015400-91 ) від 07.03.91, ВВР, 1991, N 12, ст. 325 )\nПро внесення змін і доповнень до Закону СРСР\n\"Про державне підприємство (об'єднання)\"\n( Відомості Верховної Ради (ВВР), 1989, N 9, ст. 214 )\n\nВерховна Рада Союзу Радянських Соціалістичних Республік\nп о с т а н о в л я є :\n1. Внести до Закону СРСР \"Про державне підприємство\n(об'єднання)\" ( v7284400-87 ) такі зміни і доповнення:\n1. Пункт 3 статті 2 доповнити абзацами такого змісту:\n\"Підприємство для підвищення заінтересованості трудового\nколективу в результатах своєї діяльності широко використовує нові\nпрогресивні методи соціалістичного господарювання, зокрема\nколективний підряд, орендні відносини, кооперативні форми.\nПідприємство як самостійний товаровиробник може виступати на\nринку цінних паперів і випускати для мобілізації додаткових\nфінансових ресурсів акції, здійснювати цільові позики\".\n2. У статті 3:\nв абзаці другому пункту 1 виключити слова \"з дозволу\nвищестоящого органу\";\nпункт 1 після абзацу четвертого доповнити абзацом такого\nзмісту:\n\"Підприємства мають право самостійно використовувати інші\nформи господарського розрахунку, а також орендні відносини,\nпередбачені законодавчими актами СРСР і рішеннями Уряду СРСР\".\n3. У статті 5:\nпункт 4 доповнити абзацом такого змісту:\n\"Структура підприємства та його підрозділів визначається\nпідприємством самостійно\";\nабзац перший пункту 5 доповнити словами:\n\"Її структура затверджується об'єднанням\";\nпункти 6 і 7 викласти в такій редакції:\n\"6. В об'єднання поряд із структурними одиницями можуть\nвходити самостійні підприємства, які користуються правами\nвідповідно до цього Закону. Об'єднання керує такими\nпідприємствами, здійснюючи щодо них функції вищестоящого органу,\nмає право централізуваті повністю або частково виконання їх\nокремих виробничо-господарських функцій. При цьому необхідні для\nвиконання зазначених функцій кошти підприємств може бути\nцентралізовано за їх згодою.\nУправління об'єднанням за рішенням структурних одиниць і\nпідприємств, що входять до нього, здійснюється адміністрацією\nголовної структурної одиниці (головного підприємства) об'єднання\nабо відособленим апаратом управління.\n7. Підприємства, об'єднання та організації, незалежно від їх\nвідомчої приналежності, можуть самостійно створювати на договірних\nзасадах концерни, консорціуми, міжгалузеві державні об'єднання,\nдержавні виробничі об'єднання, різні асоціації та інші великі\nорганізаційні структури, в тому числі з участю кооперативів і\nспільних підприємств, створюваних з фірмами іноземних держав.\nДержавні підприємства (об'єднання), які входять у ці організаційні\nструктури, зберігають свою господарську самостійність і діють\nвідповідно до цього Закону.\nСтруктурні одиниці і самостійні підприємства, які входять в\nоб'єднання, мають право за рішенням їх трудових колективів вийти\nДо складу об'єднання з додержанням договірного порядку та\nзобов'язань, встановлених при утворенні об'єднання.\nПідприємства, об'єднання та організації при переході на\nорендні відносини мають право виходу з підпорядкування галузевим і\nтериторіальним органам державного управління, при цьому\nвзаємовідносини між ними регулюються договором оренди\".\n4. У статті 6:\nпункт 5 доповнити абзацом такого змісту:\n\"самостійно встановлюють для своїх працівників додаткові\nсоціальні пільги в межах зароблених коштів\".\n5. Виключити з абзацу третього пункту 1 статті 9 слова \"і\nміністерство (відомство) СРСР\" та \"міністерств і відомств СРСР\".\n6. Абзац четвертий пункту 3 статті 10 доповнити словами: \"На\nпродукцію виробничо-технічного призначення державне замовлення не\nповинне встановлюватися в розмірі 100 процентів. Розбіжності, які\nвиникають між підприємствами (об'єднаннями) і вищестоящими\nорганами з приводу порядку розміщення державного замовлення,\nрозглядаються органами державного арбітражу\".\n7. Викласти абзац перший пункту 4 статті 14 у такій редакції:\n\"4. Підприємство формує фонд заробітної плати і фонд\nматеріального заохочення (фонд оплати праці) залежно від кінцевих\nрезультатів роботи. Раціональне співвідношення частки коштів\nгоспрозрахункового доходу колективу, що направляється на\nвідтворення, і частки коштів на оплату праці регулюється системою\nоподаткування\".\n8. Пункт 4 статті 19 викласти в такій редакції:\n\"4. Підприємство має право самостійно здійснювати у\nвстановленому порядку експортно-імпортні операції (включаючи\nринки капіталістичних країн і країн, що розвиваються), створюючи\nпри потребі госпрозрахункові зовнішньоторговельні фірми або\nдоручаючи ведення таких операцій іншим зовнішньоторговельним\nорганізаціям на договірній основі\".\n9. Доповнити абзац третій пункту 1 статті 21 такими словами:\n\"в тому числі у формі акціонерних товариств і товариств з\nобмеженою відповідальністю\".\n10. Пункт 1 статті 23 доповнити абзацами такого змісту:\n\"при вирішенні питання про передачу майна підприємства в\nцілому в оренду організації орендарів або кооперативу.\nОб'єднання створюються на добровільних засадах\nпідприємствами з їхньої ініціативи або з ініціативи, вищестоящого\nоргану.\nРеорганізація об'єднань і припинення їхньої діяльності\nпровадиться за рішенням структурних одиниць і підприємств, що\nвходять до них.\nII. Доручити Раді Міністрів СРСР забезпечити приведення до\n1 жовтня 1989 року рішення Уряду СРСР, а також нормативних актів\nміністерств, державних комітетів і відомств СРСР у відповідність\nцим Законом.\n\nГолова Верховної Ради СРСР М.ГОРБАЧОВ\n\nМосква, Кремль. 3 серпня 1989 р.\nN 319-I\n\nПро внесення змін і доповнень до Закону СРСР \"Про державне підприємство (об'єднання)\"\nЗакон; Органи влади СРСР від 03.08.1989 № 319-I\n\nВтрата чинності від 07.03.1991 , підстава — v2015400-91\nПостійна адреса:\nhttps://zakon.rada.gov.ua/go/v0319400-89\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}