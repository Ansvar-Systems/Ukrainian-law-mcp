{
  "id": "ua-law-3795-12",
  "type": "statute",
  "title": "Закон України (3795-12)",
  "title_en": "",
  "short_name": "3795-12",
  "status": "in_force",
  "issued_date": "1993-12-23",
  "url": "https://zakon.rada.gov.ua/laws/show/3795-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення доповнень і змін до Закону\nУкраїнської РСР \"Про свободу совісті та\nрелігійні організації\"\n\n( Відомості Верховної Ради України (ВВР), 1994, N 13, ст.66 )\n\nВерховна Рада України п о с т а н о в л я є :\nВнести такі доповнення і зміни до Закону Української РСР\n\"Про свободу совісті та релігійні організації\" ( 987-12 )\n(Відомості Верховної Ради УРСР, 1991 р., N 25, ст.283; Відомості\nВерховної Ради України, 1992 р., N 20, ст.277, N 30, ст.418; 1993\nр., N 26, ст.227):\n1. Доповнити статтю 16 частинами четвертою і п'ятою такого\nзмісту: \"У судовому порядку діяльність релігійної організації\nприпиняється лише у випадках: 1) вчинення релігійною організацією дій, недопустимість яких\nпередбачена статтями 3, 5 і 17 цього Закону; 2) поєднання обрядової чи проповідницької діяльності\nрелігійної організації з посяганнями на життя, здоров'я, свободу і\nгідність особи; 3) систематичного порушення релігійною організацією\nвстановленого законодавством порядку проведення публічних\nрелігійних заходів (богослужінь, обрядів, церемоній, походів\nтощо); 4) спонукання громадян до невиконання своїх конституційних\nобов'язків або дій, які супроводжуються грубими порушеннями\nгромадського порядку чи посяганням на права і майно державних,\nгромадських або релігійних організацій. Суд розглядає справу про припинення діяльності релігійної\nорганізації порядком позовного провадження, передбаченого\nЦивільним процесуальним кодексом України ( 1501-06 , 1502-06 ,\n1503-06 ), за заявою органу, уповноваженого здійснювати\nреєстрацію статуту конкретної релігійної організації, або\nпрокурора\".\n2. Частину третю статті 17 викласти в такій редакції: \"Культова будівля і майно, що є державною власністю, можуть\nпередаватися у почергове користування двом або більше релігійним\nгромадам за їх взаємною згодою. За відсутності такої згоди\nдержавний орган визначає порядок користування культовою будівлею\nі майном шляхом укладення з кожною громадою окремого договору\".\n3. Доповнити статтю 24 частиною четвертою такого змісту: \"Священнослужителі, релігійні проповідники, наставники, інші\nпредставники зарубіжних організацій, які є іноземними громадянами\nі тимчасово перебувають в Україні, можуть займатися\nпроповідуванням релігійних віровчень, виконанням релігійних\nобрядів чи іншою канонічною діяльністю лише в тих релігійних\nорганізаціях, за запрошенням яких вони прибули, і за офіційним\nпогодженням з державним органом, який здійснив реєстрацію статуту\n(положення) відповідної релігійної організації\".\n4. У статті 14: у частині першій слова \"до виконавчого комітету обласної,\nКиївської і Севастопольської міських Рад народних депутатів, а у\nКримській АРСР - до Уряду Кримської АРСР\" замінити словами \"до\nобласної, Київської та Севастопольської міських державних\nадміністрацій, а у Республіці Крим - до Уряду Республіки Крим\";\nу частині четвертій слова \"виконавчого комітету місцевої Ради\nнародних депутатів\" замінити словами \"місцевої державної\nадміністрації, виконавчого комітету сільської, селищної, міської\nРад народних депутатів\".\n5. У статті 17: у частині другій слова \"виконавчих комітетів обласних,\nКиївської і Севастопольської міських Рад народних депутатів, а в\nКримській АРСР - Уряду Кримської АРСР\" замінити словами \"обласних,\nКиївської та Севастопольської міських державних адміністрацій, а в\nРеспубліці Крим - Уряду Республіки Крим\".\n6. У статті 21: у частині п'ятій слова \"виконавчого комітету відповідної\nмісцевої Ради народних депутатів\" замінити словами \"відповідної\nмісцевої державної адміністрації, виконавчого комітету сільської,\nселищної, міської Рад народних депутатів\".\n7. У статтях 26, 27, 28 слова \"робітниками і службовцями\",\n\"робітників і службовців\" замінити відповідно словами\n\"працівниками\", \"працівників\".\n8. У статті 30: в абзаці п'ятому частини першої слова \"виконавчим\nкомітетам місцевих Рад народних депутатів\" замінити словами\n\"державним органам\".\n9. У назві і тексті Закону слова \"Української Радянської\nСоціалістичної Республіки\", \"Української РСР\", \"Українською РСР\",\n\"Українській РСР\", \"Українська РСР\" замінити відповідно словами\n\"України\", \"Україною\", \"Україні\", \"Україна\".\n\nПрезидент України Л.КРАВЧУК\n\nм. Київ, 23 грудня 1993 року\nN 3795-12\n\nПро внесення доповнень і змін до Закону Української РСР \"Про свободу совісті та релігійні організації\"\nЗакон України від 23.12.1993 № 3795-XII\n\nПрийняття від 23.12.1993\nПостійна адреса:\nhttps://zakon.rada.gov.ua/go/3795-12\nЗаконодавство України\nстаном на 22.02.2026\n\nчинний"
    }
  ],
  "definitions": []
}