{
  "id": "ua-law-2457-15",
  "type": "statute",
  "title": "Закон України (2457-15)",
  "title_en": "",
  "short_name": "2457-15",
  "status": "in_force",
  "issued_date": "2005-03-03",
  "url": "https://zakon.rada.gov.ua/laws/show/2457-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону\nУкраїни \"Про державну соціальну\nдопомогу інвалідам з дитинства\nта дітям-інвалідам\"\n( Відомості Верховної Ради України (ВВР), 2005, N 16, ст.261 )\n\nВерховна Рада України п о с т а н о в л я є :\nI. Внести до Закону України \"Про державну соціальну допомогу\nінвалідам з дитинства та дітям-інвалідам\" ( 2109-14 ) (Відомості\nВерховної Ради України, 2001 р., N 1, ст. 2; 2004 р., N 10,\nст. 107, N 25, ст. 342; 2005 р., N 2, ст. 43) такі зміни:\n1. Частину четверту статті 1 викласти в такій редакції:\n\"Інвалідам з дитинства та дітям-інвалідам, які мають\nодночасно право на державну соціальну допомогу відповідно до цього\nЗакону, на пенсію та на державну соціальну допомогу згідно із\nЗаконом України \"Про державну соціальну допомогу особам, які не\nмають права на пенсію, та інвалідам\" ( 1727-15 ), призначається за\nвибором інвалідів з дитинства (законних представників інвалідів з\nдитинства, визнаних недієздатними, та дітей-інвалідів) державна\nсоціальна допомога відповідно до цього Закону або пенсія чи\nдержавна соціальна допомога згідно із Законом України \"Про\nдержавну соціальну допомогу особам, які не мають права на пенсію,\nта інвалідам\" ( 1727-15 ). При цьому якщо інвалід з дитинства або\nдитина-інвалід має право на пенсію у зв'язку з втратою\nгодувальника і державну соціальну допомогу відповідно до цього\nЗакону, ці виплати призначаються одночасно\".\n2. У статті 2:\n1) в абзацах третьому і четвертому частини першої цифри \"70\"\nта \"50\" замінити відповідно цифрами \"80\" та \"60\";\n2) частину четверту викласти в такій редакції:\n\"Державна соціальна допомога встановлюється в новому розмірі\nз дня набрання чинності законом про збільшення розміру\nпрожиткового мінімуму\".\n3. Статті 3, 13 і 14 викласти в такій редакції:\n\" Стаття 3. Надбавка на догляд\nІнвалідам з дитинства I групи встановлюється надбавка на\nдогляд за ними в розмірі 50 відсотків прожиткового мінімуму для\nосіб, які втратили працездатність.\nОдиноким інвалідам з дитинства II і III груп, які за\nвисновком медико-соціальної експертної комісії потребують\nпостійного стороннього догляду, встановлюється надбавка на догляд\nза ними в розмірі 15 відсотків прожиткового мінімуму для осіб, які\nвтратили працездатність.\nНадбавка на догляд за дитиною-інвалідом установлюється в\nрозмірі: на дитину-інваліда віком до 6 років - 50 відсотків\nпрожиткового мінімуму для дітей віком до 6 років, на\nдитину-інваліда віком від 6 до 18 років - 50 відсотків\nпрожиткового мінімуму для дітей віком від 6 до 18 років.\nНадбавка на догляд за дитиною-інвалідом віком до 18 років\nпризначається одному з батьків, усиновителів, опікуну,\nпіклувальнику, які не працюють і фактично здійснюють догляд за\nдитиною-інвалідом. Одинокій матері (одинокому батьку) надбавка на\nдогляд за дитиною-інвалідом призначається незалежно від факту\nроботи.\nПри визначенні розмірів надбавок на догляд за інвалідами з\nдитинства та дітьми-інвалідами з важкими формами інвалідності, які\nпотребують постійного стороннього догляду або допомоги (прикуті до\nліжка, сліпоглухонімі, з психічними вадами тощо) внаслідок\nзахворювань за переліком, затвердженим Кабінетом Міністрів\nУкраїни, не може застосовуватися рівень забезпечення прожиткового\nмінімуму.\nПри призначенні та виплаті надбавки на догляд застосовуються\nвідповідно статті 4-17 цього Закону\";\n\" Стаття 13. Виплата державної соціальної допомоги інвалідам з\nдитинства та дітям-інвалідам віком до 18 років,\nякі перебувають на повному державному утриманні\nІнвалідам з дитинства, які перебувають на повному державному\nутриманні у будинках-інтернатах для громадян похилого віку та\nінвалідів, пансіонатах для ветеранів війни та праці, стаціонарних\nвідділеннях територіального центру соціального обслуговування\nпенсіонерів та одиноких непрацездатних громадян тощо, виплачується\n25 відсотків призначеного розміру державної соціальної допомоги.\nРізниця між розміром призначеної державної соціальної\nдопомоги інваліду з дитинства, який перебуває у відповідній\nустанові (закладі), і розміром державної соціальної допомоги, яка\nвиплачується інваліду з дитинства відповідно до частини першої\nцієї статті, перераховується установі (закладу), де перебуває\nінвалід з дитинства, за його особистою письмовою заявою або заявою\nйого законного представника. Зазначені кошти зараховуються на\nрахунки таких установ (закладів) понад бюджетні асигнування і\nспрямовуються виключно на поліпшення умов проживання в них\nінвалідів у порядку, визначеному Кабінетом Міністрів України.\nДітям-інвалідам із числа сиріт за період перебування на\nповному державному утриманні державна соціальна допомога\nвиплачується в повному розмірі та перераховується на їх особисті\nрахунки у банку.\nІншим дітям-інвалідам, які перебувають у будинках-інтернатах,\nінших стаціонарних установах (закладах) на повному державному\nутриманні, призначена державна соціальна допомога виплачується в\nрозмірі 50 відсотків та перераховується на їх особисті рахунки у\nбанку. При цьому частина державної соціальної допомоги, що\nзалишилася після виплати суми державної соціальної допомоги,\nперераховується на банківський рахунок установи (закладу) за\nмісцем перебування дитини і спрямовується виключно на поліпшення\nумов проживання дітей.\nСтаття 14. Підстави припинення і відновлення виплати\nдержавної соціальної допомоги\nВиплата у повному розмірі державної соціальної допомоги\nінвалідам з дитинства в разі влаштування їх до відповідної\nустанови (закладу) на повне державне утримання або зняття з\nповного державного утримання відповідно припиняється або\nвідновлюється з першого числа місяця, наступного за місяцем, у\nякому виникли ці обставини.\nУ разі влаштування дитини-інваліда віком до 18 років до\nвідповідної установи (закладу) на повне державне утримання або\nзняття з повного державного утримання виплата державної соціальної\nдопомоги на дитину-інваліда у повному розмірі відповідно\nприпиняється або відновлюється з першого числа місяця, наступного\nза місяцем, у якому виникли ці обставини.\nПри зміні одержувачем державної соціальної допомоги\nпостійного місця проживання виплата цієї допомоги продовжується\nвідповідним органом праці та соціального захисту населення за\nновим місцем проживання. Виплата державної соціальної допомоги\nпродовжується з того часу, з якого вона була припинена за\nпопереднім місцем проживання\".\n4. У тексті Закону слова \"управління соціального захисту\nнаселення\" та \"орган соціального захисту населення\" у всіх\nвідмінках і числах замінити відповідно словами \"управління праці\nта соціального захисту населення\" і \"орган праці та соціального\nзахисту населення\" у відповідному відмінку і числі.\nII. Прикінцеві положення\n1. Цей Закон набирає чинності з 1 січня 2006 року.\n2. Кабінету Міністрів України у тримісячний строк з дня\nнабрання чинності цим Законом:\nпідготувати та подати на розгляд Верховної Ради України\nпропозиції щодо приведення законодавчих актів України у\nвідповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими центральними\nорганами виконавчої влади їх нормативно-правових актів у\nвідповідність із цим Законом та прийняття відповідних актів, що\nвипливають із цього Закону.\n\nПрезидент України В.ЮЩЕНКО\n\nм. Київ, 3 березня 2005 року\nN 2457-IV\n\nПро внесення змін до Закону України \"Про державну соціальну допомогу інвалідам з дитинства та дітям-інвалідам\"\nЗакон України від 03.03.2005 № 2457-IV\n\nПрийняття від 03.03.2005\nПостійна адреса:\nhttps://zakon.rada.gov.ua/go/2457-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}