{
  "id": "ua-law-3334-20",
  "type": "statute",
  "title": "Закон України (3334-20)",
  "title_en": "",
  "short_name": "3334-20",
  "status": "in_force",
  "issued_date": "2023-08-23",
  "url": "https://zakon.rada.gov.ua/laws/show/3334-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо вирішення окремих питань адміністративно-територіального устрою Автономної Республіки Крим\n\n(Відомості Верховної Ради (ВВР), 2023, № 90, ст.352)\n\nВерховна Рада України постановляє:\n\nI. Внести зміни до таких законодавчих актів України:\n\n1. У підпункті 1 пункту 2 розділу II \"Прикінцеві положення\" Закону України \"Про внесення змін до деяких законів України щодо визначення територій та адміністративних центрів територіальних громад\" (Відомості Верховної Ради України, 2020 р., № 35, ст. 259) слова \"Автономної Республіки Крим\" виключити.\n\n2. У пункті 2 Постанови Верховної Ради України \"Про перейменування окремих населених пунктів та районів Автономної Республіки Крим та міста Севастополя\" (Відомості Верховної Ради України, 2016 р., № 23, ст. 478) слова \"вводиться в дію з моменту повернення тимчасово окупованої території Автономної Республіки Крим та міста Севастополя під загальну юрисдикцію України\" замінити словами \"вводиться в дію з дня набрання чинності Законом України \"Про внесення змін до деяких законодавчих актів України щодо вирішення окремих питань адміністративно-територіального устрою Автономної Республіки Крим\".\n\n3. У пункті 7 Постанови Верховної Ради України \"Про утворення та ліквідацію районів\" (Відомості Верховної Ради України, 2020 р., № 33, ст. 235) слова \"набирають чинності з моменту повернення тимчасово окупованої території Автономної Республіки Крим під загальну юрисдикцію України\" замінити словами \"набирають чинності з дня набрання чинності Законом України \"Про внесення змін до деяких законодавчих актів України щодо вирішення окремих питань адміністративно-територіального устрою Автономної Республіки Крим\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Установити, що до дня, наступного за днем формування Ради міністрів Автономної Республіки Крим в установленому законом порядку, частини друга - сьома статті 46 Закону України \"Про місцеві державні адміністрації\" не застосовуються.\n\n3. Кабінету Міністрів України:\n\n1) протягом одного місяця з дня набрання чинності цим Законом визначити адміністративні центри та затвердити території територіальних громад Автономної Республіки Крим;\n\n2) протягом трьох місяців з дня набрання чинності цим Законом:\n\nреорганізувати та утворити районні державні адміністрації Автономної Республіки Крим з урахуванням Постанови Верховної Ради України \"Про утворення та ліквідацію районів\";\n\nпідготувати та подати на розгляд Верховної Ради України проект Постанови Верховної Ради України про внесення змін до Постанови Верховної Ради України \"Про утворення та ліквідацію районів\" з урахуванням територій територіальних громад Автономної Республіки Крим, затверджених Кабінетом Міністрів України відповідно до підпункту 1 цього пункту;\n\nпідготувати та подати на розгляд Верховної Ради України законопроект про особливості відновлення публічної влади в Автономній Республіці Крим та місті Севастополі.\n\nПрезидент України\n\nВ. ЗЕЛЕНСЬКИЙ\n\nм. Київ\n\n23 серпня 2023 року\n\n№ 3334-IX\n\nПро внесення змін до деяких законодавчих актів України щодо вирішення окремих питань адміністративно-територіального устрою Автономної Республіки Крим\nЗакон України від 23.08.2023 № 3334-IX\n\nПрийняття від 23.08.2023\nПостійна адреса:\nhttps://zakon.rada.gov.ua/go/3334-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}