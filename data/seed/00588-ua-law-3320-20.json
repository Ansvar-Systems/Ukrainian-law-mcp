{
  "id": "ua-law-3320-20",
  "type": "statute",
  "title": "Закон України (3320-20)",
  "title_en": "",
  "short_name": "3320-20",
  "status": "in_force",
  "issued_date": "2023-08-10",
  "url": "https://zakon.rada.gov.ua/laws/show/3320-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Цивільного кодексу України щодо розширення кола об’єктів цивільних прав\n\n(Відомості Верховної Ради (ВВР), 2023, № 90, ст.344)\n\nВерховна Рада України постановляє:\n\n1. Внести до Цивільного кодексу України (Відомості Верховної Ради України, 2003 р., №№ 40–44, ст. 356) такі зміни:\n\n1) статтю 177 викласти в такій редакції:\n\n\" Стаття 177. Види об’єктів цивільних прав\n\n1. Об’єктами цивільних прав є речі, гроші, цінні папери, цифрові речі, майнові права, роботи та послуги, результати інтелектуальної, творчої діяльності, інформація, а також інші матеріальні та нематеріальні блага.\n\n2. Об’єкти цивільних прав можуть існувати у матеріальному світі та/або цифровому середовищі, що обумовлює форму об’єктів, особливості набуття, здійснення та припинення цивільних прав і обов’язків щодо них\";\n\n2) частину другу статті 178 викласти в такій редакції:\n\n\"2. Види об’єктів цивільних прав, перебування яких у цивільному обороті не допускається (об’єкти, вилучені з цивільного обороту) або перебування яких у цивільному обороті допускається за спеціальним дозволом (об’єкти, обмежено оборотоздатні), а також види об’єктів цивільних прав, що можуть належати лише певним учасникам обороту, встановлюються законом\";\n\n3) доповнити статтею 179 -1 такого змісту:\n\n\" Стаття 179 -1 . Поняття цифрової речі\n\n1. Цифровою річчю є благо, що створюється та існує виключно у цифровому середовищі та має майнову цінність.\n\nЦифровою річчю є віртуальні активи, цифровий контент та інші блага, щодо яких застосовуються положення частини першої цієї статті.\n\n2. Особливості правового режиму цифрових речей визначаються законом. До цифрових речей застосовуються положення цього Кодексу про речі, якщо інше не встановлено цим Кодексом, законом або не випливає із сутності цифрової речі\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n10 серпня 2023 року\n\n№ 3320-IX\n\nПро внесення змін до Цивільного кодексу України щодо розширення кола об'єктів цивільних прав\nЗакон України від 10.08.2023 № 3320-IX\n\nПрийняття від 10.08.2023\nПостійна адреса:\nhttps://zakon.rada.gov.ua/go/3320-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}