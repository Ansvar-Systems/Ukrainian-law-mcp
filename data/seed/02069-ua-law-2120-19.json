{
  "id": "ua-law-2120-19",
  "type": "statute",
  "title": "Закон України (2120-19)",
  "title_en": "",
  "short_name": "2120-19",
  "status": "in_force",
  "issued_date": "2017-06-22",
  "url": "https://zakon.rada.gov.ua/laws/show/2120-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо запровадження гуманного ставлення до тварин\n\n(Відомості Верховної Ради (ВВР), 2017, № 34, ст.371)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) текст статті 89 викласти в такій редакції:\n\n\"Жорстоке поводження з тваринами - знущання над тваринами, завдання побоїв або вчинення інших насильницьких дій, що завдали тварині фізичного болю, страждань і не спричинили тілесних ушкоджень, каліцтва чи загибелі, залишення тварин напризволяще, у тому числі порушення правил утримання тварин, -\n\nтягнуть за собою накладення штрафу від двохсот до трьохсот неоподатковуваних мінімумів доходів громадян з конфіскацією тварини, якщо перебування тварини у власника становить загрозу для її життя або здоров’я.\n\nТі самі дії, вчинені стосовно двох і більше тварин, або групою осіб, або особою, яку протягом року було піддано адміністративному стягненню за таке саме порушення, пропаганда жорстокого поводження з тваринами -\n\nтягнуть за собою накладення штрафу від трьохсот до п’ятисот неоподатковуваних мінімумів доходів громадян або адміністративний арешт на строк до п’ятнадцяти діб з конфіскацією тварини, якщо перебування тварини у власника становить загрозу для її життя або здоров’я.\n\nНасильницькі дії стосовно тварин, спрямовані на задоволення статевої пристрасті, -\n\nтягнуть за собою накладення штрафу від двохсот до п’ятисот неоподатковуваних мінімумів доходів громадян з конфіскацією тварини, якщо перебування тварини у власника становить загрозу для її життя або здоров’я\";\n\n2) статтю 221 після слова та цифр \"статтями 85 -1 , 88-88 -2 \" доповнити цифрами \"89\";\n\n3) у частині першій статті 222 слово та цифри \"стаття 44 -1 \" замінити словом та цифрами \"стаття 89\";\n\n4) абзац другий пункту 1 частини першої статті 255 після цифр \"51 -2 \" доповнити цифрами \"88 -1 , 89\".\n\n2. Статтю 299 Кримінального кодексу України (Відомості Верховної Ради України, 2001 р., № 25-26, ст. 131) викласти в такій редакції:\n\n\"Стаття 299. Жорстоке поводження з тваринами\n\n1. Жорстоке поводження з тваринами, що відносяться до хребетних, у тому числі безпритульними тваринами, що вчинене умисно та призвело до каліцтва чи загибелі тварини, а також нацьковування тварин одна на одну чи інших тварин, вчинене з хуліганських чи корисливих мотивів, публічні заклики до вчинення діянь, які мають ознаки жорстокого поводження з тваринами, а також поширення матеріалів із закликами до вчинення таких дій -\n\nкараються арештом на строк до шести місяців або обмеженням волі на строк до трьох років.\n\n2. Ті самі дії, вчинені у присутності малолітнього чи неповнолітнього, -\n\nкараються обмеженням волі на строк від трьох до п’яти років або позбавленням волі на строк від трьох до п’яти років.\n\n3. Дії, передбачені частинами першою або другою цієї статті, вчинені з особливою жорстокістю або у присутності малолітнього чи неповнолітнього, або щодо двох і більше тварин, або повторно, або групою осіб, або вчинені активним способом, -\n\nкараються позбавленням волі на строк від п’яти до восьми років\".\n\n3. У статті 1 Закону України \"Про захист тварин від жорстокого поводження\" (Відомості Верховної Ради України, 2006 р., № 27, ст. 230):\n\n1) абзац одинадцятий викласти в такій редакції:\n\n\"жорстоке поводження з тваринами - знущання над тваринами, у тому числі безпритульними, що спричинило мучення, завдало їм фізичного страждання, тілесні ушкодження, каліцтво або призвело до загибелі, нацьковування тварин одна на одну та на інших тварин, вчинене з хуліганських чи корисливих мотивів, залишення домашніх та сільськогосподарських тварин напризволяще, у тому числі порушення правил утримання тварин\";\n\n2) після абзацу дванадцятого доповнити новим абзацом такого змісту:\n\n\"пересувний звіринець - спеціально обладнані некапітальні споруди, тимчасові приміщення, транспорт, мобільні клітки, огорожі, інші пересувні конструкції, що використовуються закладами культури, цирками, пересувними цирками, гастрольними центрами та іншими особами для тримання і транспортування диких тварин з метою їх використання у цирковій, естрадній, розважальній діяльності (публічного і приватного характеру), а також для їх публічної демонстрації, залучення до показів, виставок, що не мають наукового значення\".\n\nУ зв’язку з цим абзаци тринадцятий - п’ятнадцятий вважати відповідно абзацами чотирнадцятим - шістнадцятим.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n22 червня 2017 року\n\n№ 2120-VIII\n\nПро внесення змін до деяких законодавчих актів України щодо запровадження гуманного ставлення до тварин\nЗакон України від 22.06.2017 № 2120-VIII\n\nПрийняття від 22.06.2017\nПостійна адреса:\nhttps://zakon.rada.gov.ua/go/2120-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}