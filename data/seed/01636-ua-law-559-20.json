{
  "id": "ua-law-559-20",
  "type": "statute",
  "title": "Закон України (559-20)",
  "title_en": "",
  "short_name": "559-20",
  "status": "in_force",
  "issued_date": "2020-04-13",
  "url": "https://zakon.rada.gov.ua/laws/show/559-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо запровадження єдиного рахунку для сплати податків і зборів, єдиного внеску на загальнообов’язкове державне соціальне страхування\n\n(Відомості Верховної Ради України (ВВР), 2020, № 19, ст.130)\n\nВерховна Рада України постановляє:\n\nI. Внести зміни до таких законодавчих актів України:\n\n1. Частину третю статті 170 Кримінального процесуального кодексу України (Відомості Верховної Ради України, 2013 р., №№ 9-13, ст. 88) доповнити абзацом третім такого змісту:\n\n\"Забороняється накладати арешт на кошти на єдиному рахунку, відкритому у порядку, визначеному статтею 35 -1 Податкового кодексу України, на кошти на рахунках платників у системі електронного адміністрування податку на додану вартість, на кошти, що перебувають на поточних рахунках із спеціальним режимом використання, відкритих відповідно до статті 15 -1 Закону України \"Про електроенергетику\", на поточних рахунках із спеціальним режимом використання, відкритих відповідно до статті 19 -1 Закону України \"Про теплопостачання\", на поточних рахунках із спеціальним режимом використання для проведення розрахунків за інвестиційними програмами, на поточних рахунках із спеціальним режимом використання для кредитних коштів, відкритих відповідно до статті 26 -1 Закону України \"Про теплопостачання\" і статті 18 -1 Закону України \"Про питну воду, питне водопостачання та водовідведення\", на спеціальному рахунку експлуатуючої організації (оператора) відповідно до Закону України \"Про впорядкування питань, пов’язаних із забезпеченням ядерної безпеки\".\n\n2. У Законі України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст. 11 із наступними змінами):\n\nу статті 9:\n\nу частині п’ятій:\n\nабзац перший після слів \"його зарахування\" доповнити словами \"або на єдиний рахунок\";\n\nабзаци другий і третій доповнити словами \"або на єдиний рахунок\";\n\nу частині сьомій:\n\nабзац перший доповнити словами \"або на єдиний рахунок\";\n\nабзац другий після слова \"рахунку\" доповнити словами \"або не використовують єдиний рахунок\";\n\nу пункті 1 частини десятої після слів \"рахунки податкового органу\" доповнити словами \"або на єдиний рахунок\", а слова \"на рахунок податкового органу\" замінити словами \"вказані рахунки\";\n\nу статті 25 :\n\nпункт 1 частини дванадцятої після слів \"податкових органів\" доповнити словами \"або на єдиний рахунок\";\n\nдруге речення абзацу другого частини чотирнадцятої після слів \"для зарахування єдиного внеску\" доповнити словами \"або на єдиний рахунок\".\n\n3. У Законі України \"Про виконавче провадження\" (Відомості Верховної Ради України, 2016 р., № 30, ст. 542; 2018 р., № 23, ст. 209):\n\nу пункті 7 частини третьої статті 18 слова \"(крім коштів на рахунках платників у системі електронного адміністрування податку на додану вартість\" замінити словами і цифрами \"(крім коштів на єдиному рахунку, відкритому у порядку, визначеному статтею 35 -1 Податкового кодексу України, коштів на рахунках платників податків у системі електронного адміністрування податку на додану вартість, коштів на електронних рахунках платників акцизного податку\";\n\nв абзаці другому частини другої статті 48 слова \"Забороняється звернення стягнення та накладення арешту на кошти на рахунках платників у системі електронного адміністрування податку на додану вартість\" замінити словами і цифрами \"Забороняється звернення стягнення та накладення арешту на кошти на єдиному рахунку, відкритому у порядку, визначеному статтею 35 -1 Податкового кодексу України, кошти на рахунках платників податків у системі електронного адміністрування податку на додану вартість, кошти на електронних рахунках платників акцизного податку\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування, крім пункту 1 (в частині накладення арешту на кошти на єдиному рахунку, відкритому у порядку, визначеному статтею 35 -1 Податкового кодексу України), пункту 2 , пункту 3 (в частині коштів на єдиному рахунку, відкритому в порядку, визначеному статтею 35 -1 Податкового кодексу України) розділу I цього Закону, які набирають чинності з 1 січня 2021 року.\n\nПрезидент України\n\nВ.ЗЕЛЕНСЬКИЙ\n\nм. Київ\n\n13 квітня 2020 року\n\n№ 559-IX\n\nПро внесення змін до деяких законодавчих актів України щодо запровадження єдиного рахунку для сплати податків і зборів, єдиного внеску на загальнообов'язкове державне соціальне страхування\nЗакон України від 13.04.2020 № 559-IX\n\nПрийняття від 13.04.2020\nПостійна адреса:\nhttps://zakon.rada.gov.ua/go/559-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}