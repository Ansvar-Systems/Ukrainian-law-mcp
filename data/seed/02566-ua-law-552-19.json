{
  "id": "ua-law-552-19",
  "type": "statute",
  "title": "Закон України (552-19)",
  "title_en": "",
  "short_name": "552-19",
  "status": "in_force",
  "issued_date": "2015-06-30",
  "url": "https://zakon.rada.gov.ua/laws/show/552-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо посилення соціального захисту інвалідів, які не мають права на пенсію чи соціальну допомогу\n\n(Відомості Верховної Ради (ВВР), 2015, № 32, ст.318)\n\nВерховна Рада України постановляє :\n\n1. Внести зміни до таких законів України:\n\n1) статтю 4 Закону України \"Про основи соціальної захищеності інвалідів в Україні\" (Відомості Верховної Ради УРСР, 1991 р., № 21, ст. 252; Відомості Верховної Ради України, 1994 р., № 45, ст. 406; 2012 р., № 31, ст. 381) після частини третьої доповнити новою частиною такого змісту:\n\n\"Інвалідам, які не мають права на пенсію чи соціальну допомогу відповідно до законів України \"Про державну соціальну допомогу інвалідам з дитинства та дітям-інвалідам\" , \"Про державну соціальну допомогу особам, які не мають права на пенсію, та інвалідам\" , пільги надаються на підставі довідки, що безоплатно видається структурними підрозділами соціального захисту населення районних, районних у містах Києві та Севастополі державних адміністрацій, виконавчими органами міських рад за місцем проживання, в якій зазначаються прізвище, ім’я, по батькові, група та причина інвалідності, а також у відповідних випадках - основні нозологічні форми захворювань (по зору, слуху та з ураженням опорно-рухового апарату). Порядок видачі такої довідки та її форма затверджуються центральним органом виконавчої влади, що забезпечує формування державної політики у сфері соціального захисту населення\".\n\nУ зв’язку з цим частини четверту і п’яту вважати відповідно частинами п’ятою і шостою;\n\n2) у другому реченні частини третьої статті 4 Закону України \"Про міський електричний транспорт\" (Відомості Верховної Ради України, 2004 р., № 51, ст. 548) слова \"або посвідчення\" замінити словами \"посвідчення або довідка\";\n\n3) у Законі України \"Про автомобільний транспорт\" (Відомості Верховної Ради України, 2006 р., № 32, ст. 273; 2015 р., № 23, ст. 158):\n\nа) в абзаці четвертому частини другої статті 39 слова \"(для пільгового проїзду - посвідчення особи встановленого зразка)\" замінити словами \"(для пільгового проїзду - посвідчення особи встановленого зразка чи довідка, на підставі якої надається пільга)\";\n\nб) абзац другий частини другої статті 41 доповнити словами \"чи довідку, на підставі якої надається пільга\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n30 червня 2015 року\n\n№ 552-VIII\n\nПро внесення змін до деяких законів України щодо посилення соціального захисту інвалідів, які не мають права на пенсію чи соціальну допомогу\nЗакон України від 30.06.2015 № 552-VIII\n\nПрийняття від 30.06.2015\nПостійна адреса:\nhttps://zakon.rada.gov.ua/go/552-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}