{
  "id": "ua-law-2747-14",
  "type": "statute",
  "title": "Закон України (2747-14)",
  "title_en": "",
  "short_name": "2747-14",
  "status": "in_force",
  "issued_date": "2001-10-04",
  "url": "https://zakon.rada.gov.ua/laws/show/2747-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про\nадміністративні правопорушення щодо\nвстановлення відповідальності за\nпорушення банківського законодавства\n( Відомості Верховної Ради України (ВВР), 2002, N 5, ст. 33 )\n\nУ зв'язку з прийняттям Закону України \"Про банки і банківську\nдіяльність\" ( 2121-14 ) Верховна Рада України\nп о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Доповнити Кодекс статтями 164-11, 166-7, 166-8 такого\nзмісту:\n\" Стаття 164-11. Незаконне розголошення або використання\nінформації, що становить банківську таємницю\nНезаконне розголошення або використання інформації, що\nстановить банківську таємницю, особою, якій ця інформація стала\nвідома у зв'язку з виконанням професійних чи службових\nобов'язків, -\nтягне за собою накладення штрафу від ста до двохсот\nнеоподатковуваних мінімумів доходів громадян\";\n\" Стаття 166-7. Протидія тимчасовій адміністрації або\nліквідації банку\nСтворення перешкод будь-якою особою для доступу тимчасового\nадміністратора або ліквідатора до банку, його активів, книг,\nзаписів, документів -\nтягне за собою накладення штрафу від трьохсот до п'ятисот\nнеоподатковуваних мінімумів доходів громадян.\nСтаття 166-8. Здійснення банківської діяльності без\nбанківської ліцензії\nЗдійснення банківської діяльності без банківської ліцензії -\nтягне за собою накладення штрафу від ста до двохсот\nнеоподатковуваних мінімумів доходів громадян\".\n2. Статтю 166-5 викласти у такій редакції:\n\" Стаття 166-5. Порушення банківського законодавства,\nнормативно-правових актів Національного банку\nУкраїни або здійснення ризикових операцій, які\nзагрожують інтересам вкладників чи інших\nкредиторів банку\nПорушення керівниками банків або іншими особами, які\nвідповідно до закону можуть бути об'єктом перевірки Національного\nбанку України, банківського законодавства, нормативно-правових\nактів Національного банку України або здійснення ризикових\nоперацій, які загрожують інтересам вкладників чи інших кредиторів\nбанку, -\nтягне за собою накладення штрафу від п'ятдесяти до ста\nнеоподатковуваних мінімумів доходів громадян\".\n3. У частині першій статті 234-3 слова \"невиконанням законних\nвимог Національного банку України щодо усунення порушень\nбанківського законодавства, нормативно-правових актів\nНаціонального банку України\" замінити словами \"порушенням\nбанківського законодавства, нормативно-правових актів\nНаціонального банку України або здійсненням ризикових операцій,\nякі загрожують інтересам вкладників чи інших кредиторів банку\".\n4. У статті 221 та частині першій статті 294 цифри \"164-5 -\n164-10\" замінити цифрами \"164-5 - 164-11\", а після цифр \"166-1 -\n166-4\" доповнити цифрами \"166-7, 166-8\".\n5. Пункт 1 частини першої статті 255 доповнити абзацом такого\nзмісту:\n\"Національного банку України (статті 164-11, 166-7, 166-8)\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 4 жовтня 2001 року\nN 2747-III\n\nПро внесення змін до Кодексу України про адміністративні правопорушення щодо встановлення відповідальності за порушення банківського законодавства\nЗакон України від 04.10.2001 № 2747-III\n\nПрийняття від 04.10.2001\nПостійна адреса:\nhttps://zakon.rada.gov.ua/go/2747-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}