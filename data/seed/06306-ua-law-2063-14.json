{
  "id": "ua-law-2063-14",
  "type": "statute",
  "title": "Закон України (2063-14)",
  "title_en": "",
  "short_name": "2063-14",
  "status": "in_force",
  "issued_date": "2000-10-19",
  "url": "https://zakon.rada.gov.ua/laws/show/2063-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Поняття суб'єктів малого підприємництва",
      "content": "Суб'єктами малого підприємництва є:\nфізичні особи, зареєстровані у встановленому законом порядку\nяк суб'єкти підприємницької діяльності;\nюридичні особи - суб'єкти підприємницької діяльності\nбудь-якої організаційно-правової форми та форми власності, в яких\nсередньооблікова чисельність працюючих за звітний період\n(календарний рік) не перевищує 50 осіб та обсяг річного валового\nдоходу не перевищує 70 млн гривень. { Абзац третій частини першої\nстатті 1 в редакції Закону N 523-VI ( 523-17 ) від 18.09.2008 }\nСередньооблікова чисельність працюючих визначається з\nурахуванням усіх працівників, у тому числі тих, що працюють за\nдоговорами та за сумісництвом, а також працівників представництв,\nфілій, відділень та інших відокремлених підрозділів."
    },
    {
      "provision_ref": "art2",
      "section": "2",
      "title": "Стаття 2. Сфера дії Закону",
      "content": "Дія цього Закону поширюється на суб'єктів малого\nпідприємництва незалежно від форми власності, у тому числі тих, що\nздійснюють діяльність у галузі сільського господарства.\nДія цього Закону не поширюється на довірчі товариства,\nстрахові компанії, банки, ломбарди, інші фінансово-кредитні та\nнебанківські фінансові установи, суб'єктів підприємницької\nдіяльності, які провадять діяльність у сфері грального бізнесу,\nздійснюють обмін іноземної валюти, які є виробниками та\nімпортерами підакцизних товарів, а також суб'єктів підприємницької\nдіяльності, у статутному фонді яких частка вкладів, що належить\nюридичним особам - засновникам та учасникам цих суб'єктів, які не\nє суб'єктами малого підприємництва, перевищує 25 відсотків.\nСтаття 3. Законодавство України про державну підтримку\nмалого підприємництва\nВідносини щодо державної підтримки малого підприємництва\nрегулюються цим Законом, Законом України \"Про підприємництво\"\n( 698-12 ) та іншими нормативно-правовими актами."
    },
    {
      "provision_ref": "art4",
      "section": "4",
      "title": "Стаття 4. Мета державної підтримки малого підприємництва",
      "content": "Метою державної підтримки малого підприємництва є:\n1) створення умов для позитивних структурних змін в економіці\nУкраїни;\n2) сприяння формуванню і розвитку малого підприємництва,\nстановлення малого підприємництва як провідної сили в подоланні\nнегативних процесів в економіці та забезпечення сталого\nпозитивного розвитку суспільства;\n3) підтримка вітчизняних виробників;\n4) формування умов для забезпечення зайнятості населення\nУкраїни, запобігання безробіттю, створення нових робочих місць.\nСтаття 5. Основні напрями державної підтримки малого\nпідприємництва\nДержавна підтримка малого підприємництва здійснюється за\nтакими напрямами:\n1) формування інфраструктури підтримки і розвитку малого\nпідприємництва, організація державної підготовки, перепідготовки\nта підвищення кваліфікації кадрів для суб'єктів малого\nпідприємництва;\n2) встановлення системи пільг для суб'єктів малого\nпідприємництва;\n3) запровадження спрощеної системи оподаткування,\nбухгалтерського обліку та звітності;\n4) фінансово-кредитна підтримка малого підприємництва;\n5) залучення суб'єктів малого підприємництва до виконання\nнауково-технічних і соціально-економічних програм, здійснення\nпоставки продукції (робіт, послуг) для державних та регіональних\nпотреб.\nСтаття 6. Органи, що здійснюють підтримку малого\nпідприємництва\nДержавна підтримка малого підприємництва здійснюється\nКабінетом Міністрів України, центральним органом виконавчої влади\nз питань регуляторної політики та підприємництва, іншими\nцентральними органами виконавчої влади.\nКабінет Міністрів України в межах своїх повноважень сприяє\nрозвитку малого підприємництва, спрямовує, координує і контролює\nдіяльність органів виконавчої влади, які забезпечують проведення\nдержавної політики щодо його підтримки.\nЦентральний орган виконавчої влади з питань регуляторної\nполітики та підприємництва в межах своїх повноважень бере участь у\nформуванні та забезпеченні реалізації державної політики розвитку\nмалого підприємництва.\nВерховна Рада Автономної Республіки Крим та Рада міністрів\nАвтономної Республіки Крим, місцеві органи виконавчої влади та\nоргани місцевого самоврядування на підставі Національної програми\nсприяння розвитку малого підприємництва в Україні в межах своєї\nкомпетенції розробляють, погоджують та затверджують відповідні\nпрограми підтримки малого підприємництва та контролюють їх\nвиконання.\nНа основі визначених пріоритетів Верховна Рада Автономної\nРеспубліки Крим та Рада міністрів Автономної Республіки Крим,\nмісцеві органи виконавчої влади та органи місцевого самоврядування\nвідповідно до своєї компетенції:\nготують пропозиції про встановлення для суб'єктів малого\nпідприємництва податкових та інших пільг;\nприймають рішення про виділення та використання коштів\nвідповідних бюджетів та позабюджетних коштів для підтримки малого\nпідприємництва;\nсприяють діяльності об'єднань суб'єктів малого\nпідприємництва;\nсприяють залученню суб'єктів малого підприємництва до\nвиконання науково-технічних і соціально-економічних програм,\nздійснення поставок продукції (робіт, послуг) для державних та\nрегіональних потреб."
    },
    {
      "provision_ref": "art7",
      "section": "7",
      "title": "Стаття 7. Програми підтримки малого підприємництва",
      "content": "Підтримка малого підприємництва здійснюється відповідно до\nНаціональної програми сприяння розвитку малого підприємництва в\nУкраїні, програми підтримки малого підприємництва в Автономній\nРеспубліці Крим, регіональних та місцевих програм підтримки малого\nпідприємництва, які затверджуються відповідно до законодавства.\nПрограми підтримки малого підприємництва включають положення\nпро:\nфінансово-кредитну та інвестиційну підтримку суб'єктів малого\nпідприємництва;\nзабезпечення участі суб'єктів малого підприємництва у\nвиконанні поставок для державних, регіональних та місцевих потреб;\nвдосконалення нормативно-правової бази у сфері\nпідприємницької діяльності;\nсприяння створенню інфраструктури розвитку малого\nпідприємництва;\nпропозиції щодо встановлення системи пільг для суб'єктів\nмалого підприємництва, у тому числі пом'якшення податкової\nполітики;\nдопомогу в матеріально-технічному та інформаційному\nзабезпеченні.\nФінансове забезпечення виконання відповідних програм\nпідтримки малого підприємництва провадиться за рахунок Державного\nбюджету України, бюджету Автономної Республіки Крим, місцевих\nбюджетів, позабюджетних коштів, у тому числі коштів, одержаних від\nприватизації державного і відчуження комунального майна, та інших\nджерел фінансування, не заборонених законом.\nОбсяг щорічних асигнувань на державну підтримку малого\nпідприємництва визначається у видатковій частині Державного\nбюджету України та Державній програмі приватизації. Розпорядником\nцих коштів є центральний орган виконавчої влади з питань\nрегуляторної політики та підприємництва. Контроль за цільовим\nвикористанням цих коштів здійснюється Рахунковою палатою та\nорганами державної контрольно-ревізійної служби.\nСтаття 8. Національна програма сприяння розвитку малого\nпідприємництва\nНаціональна програма сприяння розвитку малого підприємництва\nв Україні є комплексом заходів, спрямованих на реалізацію\nдержавної політики щодо вирішення проблем розвитку малого\nпідприємництва. Національна програма сприяння розвитку малого\nпідприємництва в Україні затверджується Верховною Радою України\nшляхом прийняття відповідного закону.\nЗаходи щодо реалізації Національної програми сприяння\nрозвитку малого підприємництва в Україні щорічно затверджуються\nКабінетом Міністрів України, а обсяги їх бюджетного фінансування\nзатверджуються Верховною Радою України в Законі України про\nДержавний бюджет України на черговий рік.\nКабінет Міністрів України щорічно разом з проектом Закону\nУкраїни про Державний бюджет України подає на розгляд Верховної\nРади України інформацію про стан виконання Національної програми\nсприяння розвитку малого підприємництва в Україні та обгрунтування\nвиділення коштів на виконання заходів щодо реалізації зазначеної\nПрограми в наступному бюджетному році із зазначенням джерел\nфінансування.\nВідбір проектів по реалізації Національної програми сприяння\nрозвитку малого підприємництва в Україні здійснюється на\nконкурсних засадах. Положення про проведення конкурсів проектів\nзатверджується Кабінетом Міністрів України.\nСтаття 9. Програма підтримки малого підприємництва в\nАвтономній Республіці Крим, регіональні та місцеві\nпрограми підтримки малого підприємництва\nРада міністрів Автономної Республіки Крим, місцеві органи\nвиконавчої влади та виконавчі органи місцевого самоврядування,\nвиходячи з своїх потреб і можливостей відповідно до визначених у\nНаціональній програмі сприяння розвитку малого підприємництва в\nУкраїні пріоритетів, розробляють програму підтримки малого\nпідприємництва в Автономній Республіці Крим, регіональні та\nмісцеві програми підтримки малого підприємництва.\nПрограма підтримки малого підприємництва в Автономній\nРеспубліці Крим, регіональні та місцеві програми підтримки малого\nпідприємництва затверджуються відповідно Верховною Радою\nАвтономної Республіки Крим та органами місцевого самоврядування.\nСтаття 10. Формування інфраструктури підтримки і розвитку\nмалого підприємництва\nДержавна підтримка малого підприємництва щодо формування його\nінфраструктури здійснюється шляхом створення та забезпечення\nдіяльності мережі бізнес-центрів, бізнес-інкубаторів тощо.\nОсновними завданнями таких організацій є:\nконсультування з питань законодавства України;\nнадання інформації щодо здійснення державної підтримки\nсуб'єктів малого підприємництва;\nнадання інформації щодо наявності в регіоні необхідності\nвикористання товарів (послуг), що виготовляються суб'єктами малого\nпідприємництва, які розташовані на території регіону;\nпідвищення рівня кваліфікації управлінського персоналу\nсуб'єктів малого підприємництва.\nСтаття 11. Спрощена система оподаткування, обліку та\nзвітності\nДля суб'єктів малого підприємництва в порядку, встановленому\nзаконодавством України, може застосовуватися:\nспрощена система оподаткування, обліку та звітності;\nспрощена форма бухгалтерського обліку та звітності.\nСпрощена система оподаткування, обліку та звітності\nвстановлюється Податковим кодексом України ( 2755-17 ).\nПорядок ведення бухгалтерського обліку та звітності\nсуб'єктами малого підприємництва визначається Міністерством\nфінансів України.\nСтаття 12. Участь суб'єктів малого підприємництва\nу виконанні науково-технічних і\nсоціально-економічних програм, здійсненні поставок\nпродукції (робіт, послуг) для державних і\nрегіональних потреб\nЗ метою забезпечення гарантованого ринку збуту для суб'єктів\nмалого підприємництва, розширення виробничих потужностей\nпередбачаються такі форми підтримки малого підприємництва:\nзабезпечення участі суб'єктів малого підприємництва в\nдержавних та регіональних соціально-економічних, інвестиційних,\nекологічних та інших програмах;\nзалучення суб'єктів малого підприємництва до формування,\nрозміщення і виконання на договірній основі державних та\nрегіональних замовлень на виконання робіт, надання послуг для\nзадоволення державних та регіональних потреб.\nУчасть суб'єктів малого підприємництва в державних та\nрегіональних програмах, залучення їх до виконання державних та\nрегіональних замовлень здійснюються на конкурсних засадах.\nСтаття 13. Фінансово-кредитна підтримка суб'єктів малого\nпідприємництва\nФінансове забезпечення реалізації державної політики у сфері\nпідтримки малого підприємництва здійснюють відповідно до своєї\nкомпетенції на загальнодержавному рівні Український фонд підтримки\nпідприємництва, на регіональному рівні - регіональні фонди\nпідтримки підприємництва, на місцевому рівні - місцеві фонди\nпідтримки підприємництва.\nРегіональні та місцеві фонди підтримки підприємництва є\nюридичними особами, засновниками яких можуть бути місцеві органи\nвиконавчої влади, органи місцевого самоврядування, Український\nфонд підтримки підприємництва, юридичні та фізичні особи.\nКошти Українського фонду, регіональних та місцевих фондів\nпідтримки підприємництва формуються за рахунок бюджетних коштів,\nкоштів, одержаних від приватизації державного та відчуження\nкомунального майна, добровільних внесків фізичних і юридичних\nосіб, у тому числі іноземних, та інших коштів.\nЗазначені фонди є неприбутковими організаціями.\nФінансова підтримка малого підприємництва здійснюється\nзазначеними фондами за передбаченими відповідними програмами\nнапрямами через уповноважені банки, які визначаються за\nрезультатами тендеру.\nПорядок створення та функціонування Українського фонду\nпідтримки підприємництва визначається Кабінетом Міністрів України."
    },
    {
      "provision_ref": "art14",
      "section": "14",
      "title": "Стаття 14. Прикінцеві положення",
      "content": "1. Цей Закон набирає чинності з дня його опублікування.\n2. Закони та інші нормативно-правові акти, введені в дію до\nнабрання чинності цим Законом, діють у частині, що не суперечить\nцьому Закону.\n3. Кабінету Міністрів України у тримісячний строк з дня\nнабрання чинності цим Законом:\nпідготувати та внести на розгляд Верховної Ради України\nзаконопроекти щодо приведення законів України у відповідність із\nцим Законом;\nприйняти нормативно-правові акти, що випливають з цього\nЗакону;\nпривести свої нормативно-правові акти у відповідність з цим\nЗаконом;\nзабезпечити приведення міністерствами, іншими центральними\nорганами виконавчої влади їх нормативно-правових актів у\nвідповідність з цим Законом."
    }
  ],
  "definitions": []
}