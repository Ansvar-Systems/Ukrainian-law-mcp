{
  "id": "ua-law-2181-19",
  "type": "statute",
  "title": "Закон України (2181-19)",
  "title_en": "",
  "short_name": "2181-19",
  "status": "in_force",
  "issued_date": "2017-11-07",
  "url": "https://zakon.rada.gov.ua/laws/show/2181-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України з питань забезпечення жилими приміщеннями військовослужбовців та членів сімей військовослужбовців, які загинули під час виконання обов’язків військової служби\n\n(Відомості Верховної Ради (ВВР), 2017, № 51-52, ст.446)\n\nВерховна Рада України постановляє:\n\nI. Внести зміни до таких законодавчих актів України:\n\n1. У пункті 1 частини третьої статті 71 Житлового кодексу Української РСР (Відомості Верховної Ради УРСР, 1983 р., додаток до № 28, ст. 573) слова \"перебування на військовій службі прапорщиків, мічманів і військовослужбовців надстрокової служби - протягом перших п’яти років перебування на дійсній військовій службі\" замінити словами \"призову на військову службу під час мобілізації, на особливий період - протягом усього періоду проходження військової служби, а якщо під час її проходження вони отримали поранення, інше ушкодження здоров’я та перебувають на лікуванні в медичних закладах або потрапили в полон чи визнані безвісно відсутніми - на строк до дня, наступного за днем їх взяття на військовий облік у районних (міських) військових комісаріатах після звільнення з військової служби після закінчення ними лікування в медичних закладах, незалежно від строку лікування, повернення з полону, скасування рішення суду про визнання особи безвісно відсутньою чи ухвалення судом рішення про оголошення особи померлою\".\n\n2. У статті 12 Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190; 2004 р., № 45, ст. 503; 2009 р., № 46, ст. 701; 2015 р., № 46, ст. 416):\n\n1) у пункті 1 :\n\nабзац перший викласти в такій редакції:\n\n\"1. Держава забезпечує військовослужбовців жилими приміщеннями або за їх бажанням грошовою компенсацією за належне їм для отримання жиле приміщення на підставах, у межах норм і відповідно до вимог, встановлених Житловим кодексом Української РСР , іншими законами, в порядку, визначеному Кабінетом Міністрів України\";\n\nв абзаці другому перше речення після слів \"строкової військової служби\" доповнити словами \"та військовослужбовці, призвані на військову службу під час мобілізації, на особливий період\", а друге речення доповнити словами \"та військову службу під час мобілізації, на особливий період\";\n\nабзац п’ятий доповнити реченням такого змісту: \"Розмір і порядок виплати військовослужбовцям грошової компенсації за піднайом (найом) ними жилих приміщень визначаються Кабінетом Міністрів України\";\n\nабзац сьомий виключити;\n\n2) пункт 3 доповнити абзацом третім такого змісту:\n\n\"Забезпечення жилими приміщеннями в разі потреби поліпшення житлових умов сімей військовослужбовців, які брали безпосередню участь в антитерористичній операції або забезпеченні її проведення та загинули (померли) або пропали безвісти, здійснюється за рахунок коштів державного бюджету в порядку, визначеному Кабінетом Міністрів України\".\n\n3. Частину першу статті 131 Статуту внутрішньої служби Збройних Сил України, затвердженого Законом України \"Про Статут внутрішньої служби Збройних Сил України\" (Відомості Верховної Ради України, 1999 р., № 22-23, ст. 194; 2004 р., № 45, ст. 503), після слів \"строкову військову службу\" доповнити словами \"та військовослужбовці, призвані на військову службу під час мобілізації, на особливий період\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n7 листопада 2017 року\n\n№ 2181-VIII\n\nПро внесення змін до деяких законодавчих актів України з питань забезпечення жилими приміщеннями військовослужбовців та членів сімей військовослужбовців, які загинули під час виконання обов'язків військової служби\nЗакон України від 07.11.2017 № 2181-VIII\n\nПрийняття від 07.11.2017\nПостійна адреса:\nhttps://zakon.rada.gov.ua/go/2181-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}