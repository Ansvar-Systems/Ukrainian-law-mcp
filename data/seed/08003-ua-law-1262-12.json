{
  "id": "ua-law-1262-12",
  "type": "statute",
  "title": "Про митну справу в Україні",
  "title_en": "",
  "short_name": "1262-12",
  "status": "in_force",
  "issued_date": "1991-06-25",
  "url": "https://zakon.rada.gov.ua/laws/show/1262-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Митна справа",
      "content": "Україна як суверенна держава самостійно створює власну\nмитну систему і здійснює митну справу. Митна справа є складовою\nчастиною зовнішньополітичної і зовнішньоекономічної діяльності\nУкраїни.\nМитна справа в Україні включає в себе встановлення порядку\nта організацію переміщення через митний кордон України товарів і\nпредметів, обкладення митом, оформлення, здійснення контролю та\nінших заходів щодо реалізації митної політики в Україні.\nПри здійсненні митної справи Україна дотримує\nвизнаних у міжнародних відносинах систем класифікації та кодування\nтоварів, єдиної форми декларування експорту та імпорту товарів,\nмитної інформації, інших загальноприйнятих міжнародною практикою\nнорм та стандартів.\nУкраїна бере участь у міжнародному співробітництві з\nпитань митної справи."
    },
    {
      "provision_ref": "art2",
      "section": "2",
      "title": "Стаття 2. Митна територія і митний кордон",
      "content": "Територія України становить єдину митну територію, в\nмежах якої Україна має виключну юрисдикцію щодо митної\nсправи.\nМежі митної території України вважаються митним\nкордоном України. Митний кордон України співпадає\nз державним кордоном України, за винятком випадків,\nпередбачених частинами третьою і четвертою цієї статті.\nМитна територія України включає також території\nштучних островів та споруд, що створюються в економічній зоні\nУкраїни, над якими Україна має виключну юрисдикцію\nстосовно митної справи.\nВідповідно до законів України на території\nУкраїни можуть створюватися вільні митні зони, стосовно\nяких закони України, що регулюють митну справу,\nзастосовуються з винятками, визначеними законодавчими актами\nУкраїни. Межі таких територій становлять складову митного\nкордону України."
    },
    {
      "provision_ref": "art3",
      "section": "3",
      "title": "Стаття 3. Спільні митні зони і митні союзи",
      "content": "Спільні митні зони і митні союзи з іншими державами\nстворюються Україною на підставі договорів.\n( Стаття 3 із змінами, внесеними згідно із Законом N 3892-XII\n( 3892-12 ) від 28.01.94 )"
    },
    {
      "provision_ref": "art4",
      "section": "4",
      "title": "Стаття 4. Керівництво митною справою",
      "content": "Засади митної справи визначаються виключно законом. Кабінет\nМіністрів України організовує і забезпечує здійснення митної\nсправи. Безпосереднє керівництво митною справою покладається на\nДержавну митну службу України, яка є центральним органом\nвиконавчої влади зі спеціальним статусом. Положення про Державну\nмитну службу України затверджується Президентом України.\n( Стаття 4 в редакції Закону N 1480-III ( 1480-14 ) від\n22.02.2000 )"
    },
    {
      "provision_ref": "art5",
      "section": "5",
      "title": "Стаття 5. Митні органи",
      "content": "Митні органи України безпосередньо здійснюють митну справу.\nСистему митних органів України складають:\nДержавна митна служба України;\nрегіональні митниці;\nмитниці;\nспеціалізовані митні управління та організації;\nустанови і навчальні заклади.\nМитні органи України, їх автомобільний транспорт, морські,\nрічкові та повітряні судна мають розпізнавальний знак і прапор.\nОпис прапора і розпізнавального знака затверджується Верховною\nРадою України.\nСтворення, реорганізація та ліквідація митниць,\nспеціалізованих митних управлінь та організацій, установ і\nнавчальних закладів здійснюється Державною митною службою України\nза погодженням з Міністерством фінансів України.\nМитні органи України у своїй діяльності взаємодіють з\nорганами державної влади, органами місцевого самоврядування,\nпідприємствами, установами, організаціями та громадянами.\nОргани державної влади, органи місцевого самоврядування,\nустанови, організації та громадяни не мають права втручатися в\nслужбову діяльність митних органів України, крім випадків,\nпередбачених законами України.\n( Стаття 5 із змінами, внесеними згідно із Законом N 3892-XII\n( 3892-12 ) від 28.01.94, в редакції Закону N 1480-III ( 1480-14 )\nвід 22.02.2000 )"
    },
    {
      "provision_ref": "art6",
      "section": "6",
      "title": "Стаття 6. Компетенція митних органів України",
      "content": "Законодавством України встановлюється компетенція\nмитних органів України щодо виконання таких функцій:\nа) захисту економічних інтересів України;\nб) контролю за додержанням законодавства України про\nмитну справу;\nв) забезпечення виконання зобов'язань, які випливають з\nміжнародних договорів України стосовно митної справи;\nг) використання засобів митно-тарифного та позатарифного\nрегулювання при переміщенні через митний кордон України\nтоварів та інших предметів;\nд) митного оформлення та оподаткування товарів та інших\nпредметів, що переміщуються через митний кордон України;\nе) комплексного контролю разом з Національним банком України\nза валютними операціями;\nє) здійснення заходів щодо захисту інтересів споживачів\nтоварів і додержання учасниками зовнішньоекономічних зв'язків\nдержавних інтересів на зовнішньому ринку з участю Міністерства\nзовнішньоекономічних зв'язків України;\nж) створення сприятливих умов для прискорення товарообігу та\nтоваро- і пасажиропотоку через митний кордон України;\nз) боротьби з контрабандою та іншими порушеннями митних\nправил;\nи) співробітництва з митними та іншими органами зарубіжних\nкраїн, а також з міжнародними організаціями з питань митної\nсправи; ( Пункт \"и\" статті 6 із змінами, внесеними згідно із\nЗаконом N 3892-XII ( 3892-12 ) від 28.01.94 )\nі) ведення митної статистики."
    },
    {
      "provision_ref": "art7",
      "section": "7",
      "title": "Стаття 7. Посадові особи митних органів України",
      "content": "Посадовими особами митних органів України можуть бути\nтільки громадяни України.\nПосадовим особам митних органів України присвоюються\nспеціальні звання, які встановлюються законами України.\nПосадові особи митних органів України, які вчинили\nнеправомірні дії при виконанні службових обов'язків, несуть\nвідповідальність згідно із законами України.\nШкода, заподіяна фізичним і юридичним особам неправомірними\nдіями посадових осіб митних органів при виконанні такими особами\nслужбових обов'язків, відшкодовується на загальних підставах.\nСтаття 8. Переміщення через митний кордон\nУкраїни товарів та інших предметів\nТовари та інші предмети переміщуються через митний кордон\nУкраїни під митним контролем. Переміщення через митний\nкордон України товарів та інших предметів підлягає митному\nоформленню."
    },
    {
      "provision_ref": "art9",
      "section": "9",
      "title": "Стаття 9. Мита і митні збори",
      "content": "Обкладення митом товарів та інших предметів, які\nпереміщуються через митний кордон України, здійснюється відповідно\nдо Закону України \"Про митний тариф\".\nСтавки митних зборів визначаються Кабінетом Міністрів\nУкраїни на підставі Митного кодексу України ( 1970-12 ).\nМита і митні збори належать Україні, якщо інше не\nвипливає з її договорів."
    },
    {
      "provision_ref": "art10",
      "section": "10",
      "title": "Стаття 10. Митне законодавство",
      "content": "Митна справа в Україні регулюється цим Законом, Законом\nУкраїни про зовнішньоекономічну діяльність України ( 959-12 ),\nМитним кодексом України ( 1970-12 ), Законом України \"Про митний\nтариф\", іншими законодавчими актами України, прийнятими відповідно\nдо цього Закону."
    },
    {
      "provision_ref": "art11",
      "section": "11",
      "title": "Стаття 11. Міжнародні договори України",
      "content": "Україна дотримує зобов'язань, що випливають з її\nміжнародних договорів. Якщо міжнародним договором України\nвстановлено інші правила, ніж ті, які містяться в цьому Законі та\nінших законодавчих актах України про митну справу, то\nзастосовуються правила міжнародного договору.\nГолова Верховної Ради Української РСР Л.КРАВЧУК\n\nм. Київ, 25 червня 1991 року\nN 1262-XII"
    }
  ],
  "definitions": []
}