{
  "id": "ua-law-2257-20",
  "type": "statute",
  "title": "Закон України (2257-20)",
  "title_en": "",
  "short_name": "2257-20",
  "status": "in_force",
  "issued_date": "2022-05-12",
  "url": "https://zakon.rada.gov.ua/laws/show/2257-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art5-2",
      "section": "5-2",
      "title": "Стаття 5-2. Захист та гарантії безпеки осіб, які повідомили про активи",
      "content": "1. Фізичні особи, які повідомили центральний орган виконавчої влади, що забезпечує реалізацію державної політики у сфері стягнення в дохід держави активів осіб, щодо яких застосовано санкції, про активи, зазначені у пунктах 1, 1 -1 частини першої статті 4 цього Закону, а також їхні близькі особи перебувають під захистом держави.\n2. Заборонено розкривати будь-яку інформацію про осіб, зазначених у частині першій цієї статті, третім особам, які не залучаються до реалізації заходів, спрямованих на застосування санкцій, передбачених пунктами 1, 1 -1 частини першої статті 4 цього Закону, крім випадків, установлених законом.\n3. За наявності загрози життю, житлу, здоров’ю та майну осіб, зазначених у частині першій цієї статті, у зв’язку із здійсненим повідомленням про активи (далі - повідомлення), правоохоронними органами до них можуть бути застосовані правові, організаційно-технічні та інші спрямовані на захист від протиправних посягань заходи, передбачені Законом України \"Про забезпечення безпеки осіб, які беруть участь у кримінальному судочинстві\".\n4. Особи, зазначені у частині першій цієї статті, не несуть юридичної відповідальності за повідомлення, поширення зазначеної у повідомленні інформації, незважаючи на можливе порушення таким повідомленням своїх службових, цивільних, трудових чи інших обов’язків або зобов’язань. Таке повідомлення не може розглядатися як порушення умов конфіденційності, передбачених цивільним, трудовим або іншим договором (контрактом).\n5. Фізична особа, яка повідомила про активи, зазначені у пунктах 1, 1 -1 частини першої статті 4 цього Закону, звільняється від цивільно-правової відповідальності за майнову та/або моральну шкоду, завдану внаслідок здійснення повідомлення, крім випадку здійснення завідомо неправдивого повідомлення.\n6. Для захисту прав та представництва своїх інтересів фізична особа, яка повідомила про активи, зазначені у пунктах 1, 1 -1 частини першої статті 4 цього Закону, може користуватися всіма видами правової допомоги, передбаченої Законом України \"Про безоплатну правову допомогу\", або залучити адвоката самостійно.\nПримітка. У цій статті під близькими особами розуміються особи, зазначені в абзаці четвертому частини першої статті 1 Закону України \"Про запобігання корупції\";\nстаттю 6 доповнити пунктом 3 такого змісту:\n\"3. Застосування санкції, передбаченої пунктом 1 -1 частини першої статті 4 Закону України \"Про санкції\", є винятковим заходом, обумовленим гостротою становища та необхідністю досягнення цілей, визначених частиною першою статті 1 цього Закону, в умовах правового режиму воєнного стану.\nЦя санкція може бути застосована лише щодо осіб, на яких накладено санкцію у виді блокування активів за рішеннями Ради національної безпеки і оборони України, прийнятими після набрання чинності Законом України \"Про внесення змін до деяких законодавчих актів України щодо підвищення ефективності санкцій, пов’язаних з активами окремих осіб\".\nСправи, розпочаті в період дії правового режиму воєнного стану, в яких на момент припинення або скасування такого режиму не було ухвалене остаточне рішення, розглядаються в порядку, визначеному цим Законом;\n4) частину першу статті 23 Закону України \"Про правовий режим воєнного стану\" (Відомості Верховної Ради України, 2015 р., № 28, ст. 250) доповнити абзацом другим такого змісту:\n\"У разі стягнення такого майна (активів) в дохід держави як санкції, передбаченої пунктом 1 -1 частини першої статті 4 Закону України \"Про санкції\", відшкодування його вартості не здійснюється\";\n5) у Законі України \"Про Вищий антикорупційний суд\" (Відомості Верховної Ради України, 2018 р., № 24, ст. 212; 2020 р., № 2, ст. 5, № 48, ст. 434):\nчастину першу статті 3 доповнити словами і цифрами \"а також здійснення правосуддя у справах про застосування санкції, передбаченої пунктом 1 -1 частини першої статті 4 Закону України \"Про санкції\", у порядку адміністративного судочинства\";\nабзац другий частини першої статті 4 доповнити словами і цифрами \"здійснює правосуддя як суд першої та апеляційної інстанції у справах про застосування санкції, передбаченої пунктом 1 -1 частини першої статті 4 Закону України \"Про санкції\", у порядку адміністративного судочинства\";\n6) частину шосту статті 7 Закону України \"Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення\" (Відомості Верховної Ради України, 2020 р., № 25, ст. 171) доповнити абзацом четвертим такого змісту:\n\"застосування до них спеціальних економічних або інших обмежувальних заходів (санкцій) відповідно до Закону України \"Про санкції\".\n2. Цей Закон набирає чинності з дня, наступного за днем його опублікування.\nВ. ЗЕЛЕНСЬКИЙ"
    }
  ],
  "definitions": []
}