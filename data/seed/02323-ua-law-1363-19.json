{
  "id": "ua-law-1363-19",
  "type": "statute",
  "title": "Закон України (1363-19)",
  "title_en": "",
  "short_name": "1363-19",
  "status": "in_force",
  "issued_date": "2016-05-17",
  "url": "https://zakon.rada.gov.ua/laws/show/1363-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про Суспільне телебачення і радіомовлення України\" щодо порядку приєднання державного підприємства \"Українська студія телевізійних фільмів \"Укртелефільм\"\n\n(Відомості Верховної Ради (ВВР), 2016, № 25, ст.499)\n\nВерховна Рада України постановляє:\n\nI. Внести до Закону України \"Про Суспільне телебачення і радіомовлення України\" (Відомості Верховної Ради України, 2014 р., № 27, ст. 904; 2015 р., № 23, ст. 159) такі зміни:\n\n1. У частині другій статті 1:\n\nв абзаці другому слова \"державного підприємства \"Українська студія телевізійних фільмів \"Укртелефільм\" виключити;\n\nпісля абзацу третього доповнити новим абзацом такого змісту:\n\n\"До НСТУ приєднується публічне акціонерне товариство \"Укртелефільм\", 100 відсотків акцій якого належать державі, що утворюється шляхом перетворення державного підприємства \"Українська студія телевізійних фільмів \"Укртелефільм\".\n\nУ зв’язку з цим абзац четвертий вважати абзацом п’ятим.\n\n2. Пункт 2 -1 розділу IV \"Прикінцеві та перехідні положення\" доповнити абзацом такого змісту:\n\n\"Порядок перетворення державного підприємства \"Українська студія телевізійних фільмів \"Укртелефільм\" (код ЄДРПОУ 02841347) у публічне акціонерне товариство \"Укртелефільм\" встановлюється Кабінетом Міністрів України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nрозробити та затвердити нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n17 травня 2016 року\n\n№ 1363-VIII\n\nПро внесення змін до Закону України \"Про Суспільне телебачення і радіомовлення України\" щодо порядку приєднання державного підприємства \"Українська студія телевізійних фільмів \"Укртелефільм\"\nЗакон України від 17.05.2016 № 1363-VIII\n\nПрийняття від 17.05.2016\nПостійна адреса:\nhttps://zakon.rada.gov.ua/go/1363-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}