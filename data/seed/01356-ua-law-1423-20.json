{
  "id": "ua-law-1423-20",
  "type": "statute",
  "title": "Закон України (1423-20)",
  "title_en": "",
  "short_name": "1423-20",
  "status": "in_force",
  "issued_date": "2021-04-28",
  "url": "https://zakon.rada.gov.ua/laws/show/1423-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art5-2",
      "section": "5-2",
      "title": "Стаття 5-2. Державний реєстр сертифікованих інженерів-геодезистів",
      "content": "Центральний орган виконавчої влади, що реалізує державну політику у сфері земельних відносин, веде Державний реєстр сертифікованих інженерів-геодезистів, які отримали кваліфікаційний сертифікат.\nУ Державному реєстрі сертифікованих інженерів-геодезистів зазначається така інформація про інженера-геодезиста:\n1) прізвище, ім’я та по батькові;\n2) реєстраційний номер облікової картки платника податків або серія та номер паспорта громадянина України (для фізичних осіб, які через свої релігійні переконання відмовилися від прийняття реєстраційного номера облікової картки платника податків);\n3) дата видачі та номер кваліфікаційного сертифіката;\n4) напрям (напрями) виконання топографо-геодезичних і картографічних робіт;\n5) назва закладу вищої освіти, на базі якого складався кваліфікаційний іспит та який здійснював підвищення кваліфікації;\n6) дата та номер протоколу рішення Кваліфікаційної комісії про видачу кваліфікаційного сертифіката;\n7) інформація про підвищення кваліфікації;\n8) інформація щодо зупинення дії чи позбавлення кваліфікаційного сертифіката;\n9) місце роботи особи.\nІнформація з Державного реєстру сертифікованих інженерів-геодезистів у формі витягу надається фізичним і юридичним особам за їхнім письмовим зверненням на безоплатній основі.\nДержавний реєстр сертифікованих інженерів-геодезистів оприлюднюється на офіційному веб-сайті центрального органу виконавчої влади, що реалізує державну політику у сфері земельних відносин, крім відомостей про реєстраційний номер облікової картки платника податків, серії та номера паспорта громадянина України.\nТехнологічні та програмні засоби, необхідні для оприлюднення відомостей Державного реєстру сертифікованих інженерів-геодезистів, повинні забезпечувати юридичним та фізичним особам можливість безоплатного анонімного перегляду, копіювання та роздрукування даних реєстру на основі поширених веб-оглядачів та редакторів, без необхідності застосування спеціально створених для цього технологічних чи програмних засобів, цілодобово, без обмежень\";\n3) розділ I доповнити статтею 5 -3 такого змісту:\n\" Стаття 5 -3 . Саморегулювання у сфері топографо-геодезичної і картографічної діяльності\nСаморегулівними організаціями у сфері топографо-геодезичної і картографічної діяльності є громадські організації, що об’єднують фізичних осіб, визнаних сертифікованими інженерами-геодезистами у порядку, встановленому цим Законом, отримали свій статус відповідно до вимог цього Закону та здійснюють повноваження з громадського регулювання топографо-геодезичної і картографічної діяльності.\nУтворення та порядок діяльності саморегулівних організацій у сфері топографо-геодезичної і картографічної діяльності регулюються відповідно до закону.\nСаморегулівні організації у сфері топографо-геодезичної і картографічної діяльності є юридичними особами, які діють на засадах самоврядування і діяльність яких не має на меті отримання прибутку.\nГромадська організація, що об’єднує фізичних осіб, визнаних сертифікованими інженерами-геодезистами у порядку, встановленому цим Законом, для надання їй статусу саморегулівної організації у сфері топографо-геодезичної і картографічної діяльності повинна відповідати таким критеріям:\nкількісний склад налічує не менше 100 інженерів-геодезистів;\nне менше 90 відсотків її загального складу є сертифікованими інженерами-геодезистами;\nвнутрішніми документами громадської організації встановлено процедури внутрішньої сертифікації своїх членів з метою контролю якості проведених ними топографо-геодезичних і картографічних робіт.\nСтатус саморегулівної організації у сфері топографо-геодезичної і картографічної діяльності надається громадським організаціям центральним органом виконавчої влади, що реалізує державну політику у сфері земельних відносин, у порядку, встановленому Кабінетом Міністрів України.\nСаморегулівні організації у сфері топографо-геодезичної і картографічної діяльності здійснюють такі повноваження щодо громадського регулювання топографо-геодезичної і картографічної діяльності:\nвизначення правил і стандартів підприємницької та професійної діяльності, обов’язкових для виконання всіма членами таких організацій, а також механізму відшкодування збитків, завданих споживачам внаслідок надання членами саморегулівної організації товарів, виконання робіт (послуг) неналежної якості;\nконтроль за виконанням положень нормативно-технічних документів, норм і правил у сфері топографо-геодезичної і картографічної діяльності, за забезпеченням належної якості топографо-геодезичної і картографічної продукції, що складається сертифікованими інженерами-геодезистами - її членами;\nучасть у розробленні нормативно-правових актів з питань топографо-геодезичної і картографічної діяльності;\nучасть у професійній підготовці та сертифікації інженерів-геодезистів;\nучасть у складі Кваліфікаційної комісії;\nзахист своїх членів у питаннях судового та досудового вирішення спорів, пов’язаних із топографо-геодезичною і картографічною діяльністю, відповідно до закону;\nсприяння розвитку конкуренції у сфері топографо-геодезичної і картографічної діяльності;\nпідвищення професійного рівня членів саморегулівної організації шляхом внутрішньої сертифікації за процедурою, встановленою саморегулівною організацією;\nсприяння розвитку інформаційних технологій у сфері топографо-геодезичної і картографічної діяльності;\nвстановлення інших вимог щодо сумлінного виконання своїми членами топографо-геодезичних і картографічних робіт, забезпечення виконання ними вимог цього Закону, нормативно-технічних документів у сфері топографо-геодезичної і картографічної діяльності.\nІнженер-геодезист може бути членом лише однієї саморегулівної організації у сфері топографо-геодезичної і картографічної діяльності\";\n4) текст статті 6 викласти в такій редакції:\n\"Державне управління у сфері топографо-геодезичної і картографічної діяльності здійснюють Кабінет Міністрів України, центральний орган виконавчої влади, що забезпечує формування державної політики у сфері земельних відносин, центральний орган виконавчої влади, що реалізує державну політику у сфері земельних відносин, Міністерство оборони України, інші органи виконавчої влади\";\n5) у назві та абзаці першому частини другої статті 8 слова \"центрального органу виконавчої влади, що реалізує державну політику у галузі топографо-геодезичної і картографічної діяльності\" замінити словами \"центрального органу виконавчої влади, що реалізує державну політику у сфері земельних відносин\";\n6) абзац четвертий частини другої статті 12 виключити;\n7) частину другу статті 16 викласти в такій редакції:\n\"Нормативно-технічна документація затверджується центральним органом виконавчої влади, що забезпечує формування державної політики у сфері земельних відносин\";\n8) частину другу статті 18 викласти в такій редакції:\n\"Державний облік топографо-геодезичних і картографічних робіт здійснює центральний орган виконавчої влади, що реалізує державну політику у сфері земельних відносин, у порядку, встановленому Кабінетом Міністрів України\";\n9) у частині шостій статті 20 слова \"центральним органом виконавчої влади, що реалізує державну політику у сфері топографо-геодезичної і картографічної діяльності\" замінити словами \"центральним органом виконавчої влади, що реалізує державну політику у сфері земельних відносин\";\n10) статтю 24 викласти в такій редакції:\n\" Стаття 24. Гарантії захисту прав замовників топографо-геодезичних і картографічних робіт та третіх осіб\nВідповідальність виконавців топографо-геодезичних і картографічних робіт загальнодержавного призначення перед замовниками таких робіт та третіми особами за шкоду, яку може бути заподіяно внаслідок необережності, недогляду чи професійних помилок, допущених під час виконання топографо-геодезичних і картографічних робіт, підлягає обов’язковому страхуванню згідно із Законом України \"Про страхування\".\nСтраховим випадком є заподіяння замовнику або третій особі шкоди внаслідок виконання топографо-геодезичних і картографічних робіт загальнодержавного призначення.\nСтрахова сума встановлюється за згодою сторін, але не може бути меншою за 1 тисячу мінімальних розмірів заробітної плати.\nМаксимальний розмір страхового тарифу з розрахунку на один рік страхування становить:\n0,3 відсотка страхової суми, якщо договором обов’язкового страхування не передбачено встановлення франшизи;\n0,1 відсотка страхової суми, якщо договором обов’язкового страхування передбачено встановлення франшизи.\nРозмір франшизи (частини збитків, що не відшкодовується страховиком) визначається за згодою сторін у договорі обов’язкового страхування, але не може перевищувати 5 відсотків розміру страхової суми.\nУ разі настання страхового випадку страховик здійснює виплату страхового відшкодування в розмірі заподіяної замовнику та/або третій особі майнової шкоди, визначеному судовим рішенням, що набрало законної сили, або письмовою вимогою (претензією) замовника та/або третьої особи, визнаною страхувальником та погодженою страховиком.\nСтрахове відшкодування здійснюється страховиком відповідно до договору обов’язкового страхування на підставі судового рішення, що набрало законної сили, або визнаної страхувальником та погодженої страховиком письмової вимоги (претензії) замовника та/або третьої особи\";\n11) у тексті Закону слова \"галузь\" та \"центральний орган виконавчої влади, що забезпечує формування державної політики у галузі топографо-геодезичної і картографічної діяльності\" в усіх відмінках замінити відповідно словами \"сфера\" та \"центральний орган виконавчої влади, що забезпечує формування державної політики у сфері земельних відносин\" у відповідному відмінку.\n13. У пункті 3 статті 16 Закону України \"Про місцеві державні адміністрації\" (Відомості Верховної Ради України, 1999 р., № 20-21, ст. 190 із наступними змінами) слово \"земель\" виключити.\n14. У статті 14 Закону України \"Про меліорацію земель\" (Відомості Верховної Ради України, 2000 р., № 11, ст. 90):\nабзац другий частини другої викласти в такій редакції:\n\"погодження проектів державних цільових, міждержавних та місцевих програм меліорації земель\";\nчастину третю виключити;\nв абзаці сьомому частини четвертої слова \"та покладених на нього Президентом України\" виключити.\n15. Частину першу статті 10 Закону України \"Про державні нагороди України\" (Відомості Верховної Ради України, 2000 р., № 21, ст. 162 із наступними змінами) після абзацу сімнадцятого доповнити новим абзацом такого змісту:\n\"Заслужений землевпорядник України\".\nУ зв’язку з цим абзаци вісімнадцятий - сорок другий вважати відповідно абзацами дев’ятнадцятим - сорок третім.\n16. У Законі України \"Про охорону культурної спадщини\" (Відомості Верховної Ради України, 2000 р., № 39, ст. 333 із наступними змінами):\n1) у частині першій статті 1:\nабзац дев’ятий викласти в такій редакції:\n\"зони охорони пам’ятки, історико-культурного заповідника, історико-культурної заповідної території (далі - зони охорони) - встановлювані навколо території пам’ятки, історико-культурного заповідника, історико-культурної заповідної території охоронна зона, зона регулювання забудови, зона охоронюваного ландшафту, зона охорони археологічного культурного шару, в межах яких діє спеціальний режим їх використання\";\nдоповнити абзацами двадцять восьмим і двадцять дев’ятим такого змісту:\n\"облікова документація - документація, що формується в порядку обліку об’єктів культурної спадщини та містить дані щодо цінності об’єкта культурної спадщини, характерних властивостей, що становлять його історико-культурну цінність (предмет охорони об’єкта культурної спадщини), етапів розвитку, просторових, функціональних характеристик, стану збереження, а також дані проведених досліджень;\nцінна історична забудова - сукупність щойно виявлених об’єктів культурної спадщини, пам’яток культурної спадщини, які є містоформуючим об’єктом історичного ареалу населеного місця\";\n2) у статті 5 :\nу частині першій:\nпункт 5 виключити;\nпункт 5 -1 викласти в такій редакції:\n\"5 -1 ) затвердження науково-проектної (науково-дослідної) документації з визначення режиму використання об’єкта всесвітньої спадщини, затвердження науково-проектної документації з визначення меж та режимів використання території об’єкта всесвітньої спадщини та проектів землеустрою, що розробляються у її складі, технічної документації із землеустрою щодо встановлення меж режимоутворюючих об’єктів всесвітньої спадщини (у разі встановлення такою документацією меж території об’єкта всесвітньої спадщини)\";\nу частині другій:\nпункти 12 і 12 -1 викласти в такій редакції:\n\"12) затвердження науково-проектної (науково-дослідної) документації з визначення режиму використання пам’ятки національного значення, меж і режимів використання її території та зон охорони, історико-культурного заповідника державного значення, історико-культурної заповідної території, їхніх зон охорони, охоронюваних археологічних територій, історичних ареалів населених місць;\n12 -1 ) затвердження науково-проектної документації з визначення меж та режимів використання буферних зон об’єкта всесвітньої спадщини\";\nдоповнити пунктом 12 -2 такого змісту:\n\"12 -2 ) затвердження технічної документації із землеустрою щодо встановлення меж режимоутворюючих об’єктів культурної спадщини (у разі встановлення такою документацією меж території пам’ятки національного значення, історико-культурного заповідника державного значення, історико-культурної заповідної території, їхніх зон охорони, історичних ареалів населених місць)\";\nу пункті 17 слова \"об’єктах всесвітньої спадщини, їх територіях, в зонах охорони, буферних зонах, на охоронюваних археологічних територіях, в історичних ареалах населених місць\" виключити;\n3) у статті 6 :\nу частині першій:\nпункт 4 викласти в такій редакції:\n\"4) затвердження науково-проектної документації з визначення меж і режимів використання пам’ятки місцевого значення та її зон охорони, технічної документації із землеустрою щодо встановлення меж режимоутворюючих об’єктів культурної спадщини (у разі встановлення такою документацією меж території пам’ятки місцевого значення та її зон охорони)\";\nдоповнити пунктом 4 -1 такого змісту:\n\"4 -1 ) затвердження науково-проектної документації з визначення меж і режимів використання історико-культурного заповідника місцевого значення, його зон охорони, технічної документації із землеустрою щодо встановлення меж режимоутворюючих об’єктів культурної спадщини (у разі встановлення такою документацією меж історико-культурного заповідника місцевого значення, його зон охорони)\";\nпункт 5 викласти в такій редакції:\n\"5) затвердження науково-проектної (науково-дослідної) документації з визначення режиму використання пам’яток місцевого значення\";\nпункт 10 виключити;\nу пункті 13 слова \"їхніх територіях та в зонах охорони, на щойно виявлених об’єктах культурної спадщини, реєстрація дозволів на проведення археологічних розвідок, розкопок\" виключити;\nпункт 17 частини другої виключити;\n4) абзац перший частини другої статті 14 доповнити реченнями такого змісту: \"Перелік щойно виявлених об’єктів культурної спадщини ведеться органами охорони культурної спадщини та публікується такими органами на своїх офіційних веб-сайтах. Включення об’єкта до такого переліку здійснюється одночасно з набуттям ним статусу щойно виявленого об’єкта культурної спадщини\";\n5) доповнити статтею 14 -1 такого змісту:\n\" Стаття 14 -1 . Територія пам’ятки\n1. Територія пам’ятки - це територія, історично і топографічно пов’язана з розпланувально-просторовою еволюцією пам’ятки, для якої визначається спеціальний охоронний режим її використання з метою збереження цілісності пам’ятки.\nМежі та режими використання території пам’ятки визначаються науково-проектною документацією, що складається за результатами проведених досліджень.\nРішення про затвердження науково-проектної документації з визначення меж і режимів використання території пам’ятки приймається:\nцентральним органом виконавчої влади, що реалізує державну політику у сфері охорони культурної спадщини, - щодо територій пам’яток національного значення;\nорганом охорони культурної спадщини Автономної Республіки Крим, обласними, Київською та Севастопольською міськими державними адміністраціями - щодо територій пам’яток місцевого значення.\nПорядок визначення меж та режимів використання території пам’ятки та затвердження науково-проектної документації встановлюється Кабінетом Міністрів України.\n2. Режим використання території пам’ятки встановлює обмеження діяльності у використанні відповідної території (земель). Будь-яка діяльність у межах території пам’ятки має здійснюватися з дотриманням режиму використання пам’ятки, у тому числі всіх обмежень у використанні земель, зокрема у сфері забудови.\n3. До затвердження науково-проектної (науково-дослідної) документації з визначення меж та режимів використання території пам’ятки відповідно до частини першої цієї статті межа території пам’ятки встановлюється:\n1) для пам’яток археології:\nдля поселень:\nу межах населених пунктів - 100 метрів навколо орієнтовного географічного центру (центроїда) знахідки фрагмента ділянки археологічного культурного шару, визначеного в обліковій документації;\nза межами населених пунктів - 300 метрів навколо орієнтовного географічного центру (центроїда) знахідки фрагмента ділянки археологічного культурного шару, визначеного в обліковій документації;\nдля городищ:\nу межах населених пунктів - 100 метрів навколо залишків оборонних споруд (вал, рів), визначених в обліковій документації;\nза межами населених пунктів - 300 метрів навколо залишків оборонних споруд (вал, рів), визначених в обліковій документації;\nдля безкурганних могильників:\nу межах населених пунктів - 100 метрів навколо орієнтовного географічного центру (центроїда) знахідки фрагмента ділянки археологічного культурного шару поховання, визначеного в обліковій документації;\nза межами населених пунктів - 300 метрів навколо орієнтовного географічного центру (центроїда) знахідки фрагмента ділянки археологічного культурного шару поховання, визначеного в обліковій документації;\nдля курганів тощо:\nу межах населених пунктів - 100 метрів навколо пам’ятки або орієнтовного географічного центру (центроїда) знахідки фрагмента ділянки археологічного культурного шару, визначеного в обліковій документації;\nза межами населених пунктів - 300 метрів навколо пам’ятки або орієнтовного географічного центру (центроїда) знахідки фрагмента ділянки археологічного культурного шару, визначеного в обліковій документації;\n2) для пам’яток архітектури - 20 метрів навколо периметра забудови;\n3) для пам’яток садово-паркового мистецтва, історії, монументального мистецтва, ландшафтних, містобудування - територією, зайнятою пам’яткою.\nКонтур пам’ятки або орієнтовні координати географічного центру (центроїда) знахідки фрагмента ділянки археологічного культурного шару фіксуються в обліковій документації, складовою якої є технічна документація із землеустрою щодо встановлення меж території пам’ятки, що затверджується:\nцентральним органом виконавчої влади, що реалізує державну політику у сфері охорони культурної спадщини, - щодо пам’яток національного значення;\nорганом виконавчої влади Автономної Республіки Крим, обласними, Київською та Севастопольською міськими державними адміністраціями - щодо пам’яток місцевого значення.\nПротягом трьох робочих днів з дня затвердження технічної документації орган, що її затвердив, має забезпечити подання заяви про внесення встановлених документацією обмежень у використанні земель до Державного земельного кадастру.\nУ межах встановленої відповідно до цієї частини території пам’ятки (крім територій пам’яток археології) забороняється:\nпроведення робіт з нового будівництва, а також будівельних робіт на існуючих об’єктах, якщо наслідком виконання таких робіт стане збільшення висотності такого об’єкта або збільшення більш як на 15 відсотків зовнішніх геометричних розмірів його фундаменту, або зменшення відстані від такого об’єкта до пам’ятки, що охороняється;\nрозміщення нових елементів благоустрою, пов’язаних фундаментом із землею (ґрунтом), тимчасових споруд для провадження підприємницької діяльності, стаціонарних конструкцій для розміщення зовнішньої реклами.\nДля цілей цієї частини не вважається порушенням режиму території пам’ятки, навіть якщо це призведе до зменшення відстані від будівлі або споруди до пам’ятки, що охороняється, виконання відповідно до законодавства робіт з:\nоблаштування засобів безперешкодного доступу до будівель та споруд для забезпечення доступності і безпеки об’єктів для осіб з інвалідністю та інших маломобільних груп населення;\nтермомодернізації будівель та споруд.\nЗемляні роботи на території пам’ятки проводяться виключно за умови проведення попередніх археологічних розвідок.\nНе потребують обов’язкового проведення попередніх археологічних розвідок роботи з:\nсінокосіння;\nгородництва;\nнеглибокої оранки;\nвипасання худоби;\nдорожніх робіт;\nобстеження, ремонту, переукладання інженерних мереж;\nблагоустрою (крім розміщення нових елементів благоустрою, пов’язаних фундаментом із землею (ґрунтом), тимчасових споруд для провадження підприємницької діяльності, стаціонарних конструкцій для розміщення зовнішньої реклами);\nліквідації стихійного лиха, надзвичайних ситуацій, аварій та усунення їх наслідків, усунення негативних наслідків, зумовлених воєнними діями, або що виникли в ході проведення антитерористичної операції та/або здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, що здійснюються шляхом проведення операції Об’єднаних сил.\n4. Відомості про межі і режими використання території пам’ятки підлягають внесенню до Державного земельного кадастру, містобудівного кадастру як відомості про обмеження у використанні земель (у тому числі у сфері забудови).\nТехнічна документація із землеустрою щодо встановлення меж режимоутворюючих об’єктів культурної спадщини (щодо встановлення меж території пам’ятки, що є складовою облікової документації) затверджується:\nцентральним органом виконавчої влади, що реалізує державну політику у сфері охорони культурної спадщини, - щодо пам’яток національного значення;\nорганом охорони культурної спадщини Автономної Республіки Крим, обласними, Київською та Севастопольською міськими державними адміністраціями - щодо пам’яток місцевого значення.\nТехнічна документація не пізніше ніж за 30 календарних днів до її затвердження оприлюднюється на офіційному веб-сайті органу, уповноваженого на її затвердження.\nПротягом трьох робочих днів з дня затвердження технічної документації орган, що її затвердив, має забезпечити подання заяви про внесення встановлених документацією обмежень у використанні земель до Державного земельного кадастру.\n5. Зміна визначених меж і режимів використання пам’ятки здійснюється в порядку, встановленому частиною першою цієї статті\";\n6) у статті 24 :\nчастину другу викласти в такій редакції:\n\"2. Використання пам’ятки має здійснюватися відповідно до визначених або встановлених режимів використання, у спосіб, що потребує якнайменших змін і доповнень пам’ятки та забезпечує збереження її матеріальної автентичності, просторової композиції, а також елементів обладнання, упорядження, оздоби тощо.\nРежими використання пам’ятки визначаються науково-проектною (науково-дослідною) документацією, що складається за результатами проведених досліджень.\nРішення про затвердження науково-проектної (науково-дослідної) документації з визначення режимів використання пам’ятки приймається:\nцентральним органом виконавчої влади, що реалізує державну політику у сфері охорони культурної спадщини, - щодо пам’яток національного значення;\nорганом охорони культурної спадщини Автономної Республіки Крим, обласними, Київською та Севастопольською міськими державними адміністраціями - щодо пам’яток місцевого значення.\nПорядок визначення режимів використання пам’яток та затвердження науково-проектної (науково-дослідної) документації встановлюється Кабінетом Міністрів України\";\nпісля частини другої доповнити новою частиною такого змісту:\n\"3. До визначення у встановленому порядку режиму використання пам’ятки відповідно до частини другої цієї статті режим використання пам’ятки встановлюється відповідно до режимів використання, рекомендованих в обліковій документації або в охоронному договорі.\nУ разі невизначення режиму використання пам’ятки в обліковій документації, охоронному договорі на пам’ятці допускаються лише консервація, реставрація, музеєфікація, ремонт, пристосування.\nВідомості про режими використання пам’ятки (у тому числі режими, встановлені відповідно до абзаців першого і другого цієї частини) вносяться до Державного земельного кадастру, містобудівного кадастру як обмеження у використанні земель\".\nУ зв’язку з цим частини третю - шосту вважати відповідно частинами четвертою - сьомою;\n7) абзац другий частини першої статті 31 викласти в такій редакції:\n\"Правовий режим охоронюваної археологічної території визначається науково-проектною документацією з визначення меж і режимів використання охоронюваної археологічної території, що складається за результатами проведених досліджень. Рішення про затвердження науково-проектної документації приймає центральний орган виконавчої влади, що реалізує державну політику у сфері охорони культурної спадщини\";\n8) частини першу - третю статті 32 замінити шістьма новими частинами такого змісту:\n\"1. З метою захисту традиційного характеру середовища окремих пам’яток, історико-культурних заповідників, історико-культурних заповідних територій та об’єктів всесвітньої спадщини визначаються зони охорони (охоронні зони, зони регулювання забудови, зони охоронюваного ландшафту, зони охорони археологічного культурного шару) і буферні зони.\nМежі та режими використання зон охорони визначаються науково-проектною документацією, що складається за результатами проведених досліджень.\nРішення про затвердження науково-проектної документації з визначення меж і режимів використання зони охорони приймається:\nцентральним органом виконавчої влади, що реалізує державну політику у сфері охорони культурної спадщини, - щодо зон охорони пам’яток національного значення, історико-культурних заповідників державного значення, історико-культурних заповідних територій;\nорганом охорони культурної спадщини Автономної Республіки Крим, обласними, Київською та Севастопольською міськими державними адміністраціями - щодо пам’яток місцевого значення; історико-культурних заповідників місцевого значення.\nРежим використання зон охорони встановлює обмеження діяльності у використанні відповідної території (земель).\nПорядок визначення меж і режимів використання зон охорони, затвердження науково-проектної документації та внесення змін до неї встановлюється Кабінетом Міністрів України.\nЗміна визначених меж і режимів використання зон охорони здійснюється відповідно до цієї статті.\n2. До визначення у встановленому порядку відповідно до частини першої цієї статті зон охорони межі зони охорони становлять:\nу межах населених пунктів - 100 метрів від межі території пам’ятки, історико-культурного заповідника, історико-культурної заповідної території;\nза межами населених пунктів - 300 метрів від межі території пам’ятки, історико-культурного заповідника, історико-культурної заповідної території.\nУ межах зон охорони забороняється проведення:\nробіт з нового будівництва на відстані, меншій за суму подвійної висоти пам’ятки, що охороняється, та висоти запланованої новобудови;\nбудівельних робіт на існуючих об’єктах, якщо наслідком виконання таких робіт стане збільшення висотності такого об’єкта або збільшення більш як на 15 відсотків зовнішніх геометричних розмірів його фундаменту (крім територій пам’яток археології), або зменшення відстані від такого об’єкта до пам’ятки, що охороняється, понад граничний рівень, який визначається як подвійна сума висоти пам’ятки та висоти такого об’єкта.\nДля цілей цієї частини не вважається порушенням режиму використання території в межах зони охорони, навіть якщо це призведе до зменшення відстані від будівлі або споруди до пам’ятки, що охороняється, виконання відповідно до законодавства робіт з:\nоблаштування засобів безперешкодного доступу до будівель та споруд для забезпечення доступності і безпеки об’єктів для осіб з інвалідністю та інших маломобільних груп населення;\nтермомодернізації будівель та споруд.\nУ межах зон охорони історико-культурного заповідника, історико-культурної заповідної території забороняється:\nпроведення робіт з нового будівництва, а також будівельних робіт на існуючих об’єктах, якщо наслідком виконання таких робіт стане збільшення висотності такого об’єкта або збільшення більш як на 15 відсотків зовнішніх геометричних розмірів його фундаменту (крім територій пам’яток археології), або зменшення відстані від пам’ятки, що охороняється, понад граничний рівень, визначений, як подвійна сума висоти пам’ятки та висоти такого об’єкта;\nрозміщення нових елементів благоустрою, пов’язаних фундаментом із землею (ґрунтом), тимчасових споруд для провадження підприємницької діяльності, стаціонарних конструкцій для розміщення зовнішньої реклами.\nДля цілей цієї частини не вважається порушенням режиму зони охорони, навіть якщо це призведе до зменшення відстані від будівлі або споруди до пам’ятки, що охороняється, виконання відповідно до законодавства робіт з:\nоблаштування засобів безперешкодного доступу до будівель та споруд для забезпечення доступності і безпеки об’єктів для осіб з інвалідністю та інших маломобільних груп населення;\nтермомодернізації будівель та споруд.\nЗемляні роботи в межах зони охорони проводяться виключно за умови проведення попередніх археологічних розвідок.\nНе потребують обов’язкового проведення попередніх археологічних розвідок роботи з:\nсінокосіння;\nгородництва;\nнеглибокої оранки;\nвипасання худоби;\nдорожніх робіт;\nобстеження, ремонту, переукладання інженерних мереж;\nблагоустрою (крім розміщення нових елементів благоустрою, пов’язаних фундаментом із землею (ґрунтом), тимчасових споруд для провадження підприємницької діяльності, стаціонарних конструкцій для розміщення зовнішньої реклами);\nліквідації стихійного лиха, надзвичайних ситуацій, аварій та усунення їх наслідків, усунення негативних наслідків, зумовлених воєнними діями, або що виникли в ході проведення антитерористичної операції та/або здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, що здійснюються шляхом проведення операції Об’єднаних сил.\n3. З метою забезпечення збереження видатної універсальної цінності об’єктів всесвітньої спадщини навколо них встановлюються буферні зони.\nМежі і режими використання буферної зони об’єкта всесвітньої спадщини визначаються науково-проектною документацією з визначення меж і режимів використання буферної зони, яка складається за результатами проведених досліджень.\nРішення про затвердження науково-проектної документації із визначення меж і режимів використання буферної зони приймає центральний орган виконавчої влади, що реалізує державну політику у сфері охорони культурної спадщини.\nПро визначення меж і режимів використання буферної зони об’єкта всесвітньої спадщини центральний орган виконавчої влади, що реалізує державну політику у сфері охорони культурної спадщини, у встановленому порядку інформує Комітет всесвітньої спадщини ЮНЕСКО.\nПорядок визначення меж і режимів використання буферної зони та внесення змін до них, затвердження науково-проектної документації встановлюється Кабінетом Міністрів України.\nДо визначення меж буферної зони об’єкта всесвітньої спадщини у встановленому порядку межі буферної зони об’єкта всесвітньої спадщини встановлюються відповідно до меж, зазначених у номінаційному досьє.\nЦентральний орган виконавчої влади, що реалізує державну політику у сфері охорони культурної спадщини, протягом місяця з дня включення об’єкта культурної спадщини до Списку всесвітньої спадщини ЮНЕСКО забезпечує передачу відомостей про встановлені межі буферної зони для внесення до Державного земельного кадастру та до органу, відповідального за ведення містобудівного кадастру, як відомостей про обмеження у використанні земель.\n4. З метою захисту традиційного характеру середовища населених місць вони заносяться до Списку історичних населених місць України.\nСписок історичних населених місць України за поданням центрального органу виконавчої влади, що реалізує державну політику у сфері охорони культурної спадщини, затверджується Кабінетом Міністрів України.\nУ кожному історичному населеному місці визначається один або більше історичний ареал.\nМежі та режими використання історичних ареалів населених місць, обмеження господарської діяльності на територіях історичних ареалів населених місць визначаються у порядку, встановленому Кабінетом Міністрів України, відповідною науково-проектною документацією, що затверджується центральним органом виконавчої влади, що реалізує державну політику у сфері охорони культурної спадщини.\n5. До затвердження у встановленому порядку науково-проектної документації з визначення меж і режимів використання історичних ареалів населених місць межі історичного ареалу населеного місця визначаються науково-проектною документацією, що розробляється на замовлення центрального органу виконавчої влади, що реалізує державну політику у сфері охорони культурної спадщини.\nУ межах історичних ареалів населених місць, визначених відповідно до абзацу першого цієї частини, встановлюються такі режими використання:\nзабезпечується збереження характерних архітектурних прийомів/елементів і типів, габаритів і матеріалу даху;\nзабороняється прокладання нових залізничних чи трамвайних колій, автомагістралей, магістральних трубопроводів, улаштування нових повітряних ліній електропередачі, розміщення тимчасових споруд для провадження підприємницької діяльності, стаціонарних конструкцій для розміщення зовнішньої реклами;\nвисотні параметри нових будівель та споруд чи реконструкції існуючих об’єктів обмежуються висотними параметрами прилеглої цінної історичної забудови, розміщеної в межах історичного ареалу населеного місця;\nбудь-які земляні роботи проводяться виключно за умови попередніх археологічних розвідок, що проводяться у порядку, визначеному цим Законом та прийнятими відповідно до нього нормативно-правовими актами.\nНе потребують обов’язкового проведення попередніх археологічних розвідок роботи з:\nсінокосіння;\nгородництва;\nнеглибокої оранки;\nвипасання худоби;\nдорожніх робіт;\nобстеження, ремонту, переукладання інженерних мереж;\nблагоустрою (крім розміщення нових елементів благоустрою, пов’язаних фундаментом із землею (ґрунтом), тимчасових споруд для провадження підприємницької діяльності, стаціонарних конструкцій для розміщення зовнішньої реклами);\nліквідації стихійного лиха, надзвичайних ситуацій, аварій та усунення їх наслідків, усунення негативних наслідків, зумовлених воєнними діями, або що виникли в ході проведення антитерористичної операції та/або здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, що здійснюються шляхом проведення операції Об’єднаних сил.\n6. Відомості про визначені межі і режими використання зон охорони, буферних зон, історичних ареалів населених місць (у тому числі встановлені відповідно до частин другої і п’ятої цієї статті) вносяться до Державного земельного кадастру, містобудівного кадастру як обмеження у використанні земель.\nЗабудова територій зон охорони, буферних зон, історичних ареалів населених місць здійснюється відповідно до визначених або встановлених цим Законом режимів використання\".\nУ зв’язку з цим частину четверту вважати частиною сьомою;\n9) частини п’яту і шосту статті 33 викласти в такій редакції:\n\"5. Положення про історико-культурний заповідник затверджується органом охорони культурної спадщини, до сфери управління якого він віднесений.\nПоложення про історико-культурну заповідну територію затверджується центральним органом виконавчої влади, що реалізує державну політику у сфері охорони культурної спадщини.\n6. Межі, обсяги і строки проведення робіт з консервації, реставрації, реабілітації, музеєфікації, ремонту і пристосування об’єктів культурної спадщини, благоустрою історико-культурного заповідника та упорядження історико-культурної заповідної території, а також заходи з охорони і використання об’єктів культурної спадщини, збереження і відтворення традиційного характеру середовища визначаються відповідно у плані організації території історико-культурного заповідника або плані організації історико-культурної заповідної території.\nПлан організації території історико-культурного заповідника державного значення та план організації історико-культурної заповідної території затверджуються центральним органом виконавчої влади, що реалізує державну політику у сфері охорони культурної спадщини.\nПлан організації території історико-культурного заповідника місцевого значення затверджується органом охорони культурної спадщини Автономної Республіки Крим, обласними, Київською та Севастопольською міськими державними адміністраціями.\nВідомості про визначені межі і режими використання території історико-культурного заповідника та історико-культурної заповідної території вносяться до Державного земельного кадастру, містобудівного кадастру як обмеження у використанні земель.\nПорядок розроблення та затвердження плану організації території історико-культурного заповідника, історико-культурної заповідної території встановлюється Кабінетом Міністрів України\";\n10) доповнити статтею 33 -4 такого змісту:\n\" Стаття 33 -4 . Науково-проектна документація у сфері охорони культурної спадщини\n1. Науково-проектною документацією у сфері охорони культурної спадщини є:\n1) науково-проектна (науково-дослідна) документація з визначення:\nмеж і режимів використання території пам’ятки;\nрежимів використання пам’ятки;\nмеж і режимів використання охоронюваної археологічної території;\nмеж і режимів використання зон охорони;\nмеж і режимів використання території об’єкта всесвітньої спадщини;\nмеж і режимів використання буферної зони;\nмеж і режимів використання історичного ареалу населеного місця;\nмеж історичного ареалу населеного місця;\n2) план організації території історико-культурного заповідника;\n3) план організації історико-культурної заповідної території.\nНауково-проектна документація у сфері охорони культурної спадщини визначає спеціальний режим використання території або об’єктів, у тому числі планувальні обмеження у використанні земель у сфері забудови, гранично допустиму висотність будівель та споруд.\nВідомості про межі територій та обмеження у використанні земель (територій), визначені науково-проектною документацією у сфері охорони культурної спадщини, затвердженою в установленому порядку, публікуються на офіційному веб-сайті органу охорони культурної спадщини, що їх затвердив, та підлягають внесенню до містобудівного кадастру, а також до Державного земельного кадастру.\n2. Склад та зміст науково-проектної документації у сфері охорони культурної спадщини встановлюються Кабінетом Міністрів України.\nСклад зазначених у науково-проектній документації відомостей про об’єкти Державного земельного кадастру має відповідати вимогам Закону України \"Про Державний земельний кадастр\".\nНауково-проектна документація у сфері охорони культурної спадщини містить просторові дані, метадані та інші елементи, що складають його проектні рішення, і розробляється у формі електронного документа, формат якого встановлюється Кабінетом Міністрів України при визначенні складу та змісту науково-проектної документації у сфері охорони культурної спадщини. Науково-проектну документацію у сфері охорони культурної спадщини підписує кваліфікованим електронним підписом відповідальна посадова особа розробника документації. У разі якщо у процесі розроблення науково-проектної документації у сфері охорони культурної спадщини проект зазнав змін, такі зміни також засвідчуються кваліфікованими електронними підписами відповідальних осіб, які його розробили. Проект землеустрою, що розроблявся у складі науково-проектної документації у сфері охорони культурної спадщини, підписує сертифікований інженер-землевпорядник, який відповідає за якість робіт із землеустрою.\nДоступ до матеріалів науково-проектної документації у сфері охорони культурної спадщини (крім інформації, яка відповідно до закону становить державну таємницю або належить до інформації з обмеженим доступом) не може обмежуватися. Загальна доступність матеріалів науково-проектної документації у сфері охорони культурної спадщини забезпечується відповідно до вимог Закону України \"Про доступ до публічної інформації\" шляхом надання їх за запитом на інформацію, оприлюднення, у тому числі у формі відкритих даних, на єдиному державному веб-порталі відкритих даних, офіційному веб-сайті органу охорони культурної спадщини, що затвердив науково-проектну документацію у сфері охорони культурної спадщини, внесення відповідних даних до Державного земельного кадастру та містобудівного кадастру.\nУ разі наявності в науково-проектній документації у сфері охорони культурної спадщини інформації, що відповідно до закону становить державну таємницю або належить до інформації з обмеженим доступом, така інформація подається до органу охорони культурної спадщини, що її затверджує, у вигляді окремого електронного документа, формат якого визначається Кабінетом Міністрів України, який підписують кваліфікованими електронними підписами відповідальні особи, які розробили документацію.\n3. Рішення про затвердження науково-проектної документації у сфері охорони культурної спадщини має містити:\nназву об’єкта дослідження;\nмісцезнаходження (місце розташування);\nопис меж територій (якщо науково-проектна документація у сфері охорони культурної спадщини їх визначає);\nопис обмежень у використанні земель.\nНевід’ємною складовою науково-проектної документації, якою встановлюються обмеження у використанні земель, є проекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів. За відсутності зазначеного проекту землеустрою науково-проектна документація, що встановлює обмеження у використанні земель, не може бути затверджена. Протягом 10 робочих днів з дня затвердження науково-проектної документації орган, що її затвердив, має забезпечити подання заяви про внесення встановлених науково-проектною документацією обмежень у використанні земель до Державного земельного кадастру. Вимоги цього абзацу поширюються на облікову документацію.\n4. Замовником науково-проектної документації у сфері охорони культурної спадщини є:\nвиконавчий орган сільської, селищної, міської ради, на території якої розташована пам’ятка, власник пам’ятки чи уповноважені ним особи - щодо науково-проектної документації з визначення режиму використання пам’ятки (частини пам’ятки), меж і режимів використання території пам’ятки, зон охорони пам’ятки;\nорган охорони культурної спадщини, за поданням якого територію оголошено охоронюваною археологічною територією, - щодо науково-проектної документації з визначення меж і режимів використання охоронюваної археологічної території;\nфізичні та/або юридичні особи, які здійснили підготовку і подання клопотання про оголошення комплексу (ансамблю) пам’яток історико-культурним заповідником, про оголошення території історико-культурною заповідною територією або орган охорони культурної спадщини, до сфери управління якого віднесений історико-культурний заповідник, - щодо плану організації території історико-культурного заповідника, плану організації історико-культурної заповідної території;\nадміністрація історико-культурного заповідника або орган охорони культурної спадщини, до сфери управління якого віднесений історико-культурний заповідник, - щодо науково-проектної документації з визначення меж і режимів використання зон охорони історико-культурного заповідника;\nорган, що забезпечує дотримання режиму історико-культурної заповідної території, - щодо науково-проектної документації з визначення меж і режимів використання зон охорони історико-культурної заповідної території;\nвиконавчий орган сільської, селищної, міської ради - щодо науково-проектної документації з визначення меж і режимів використання історичних ареалів населених місць;\nцентральний орган виконавчої влади, що реалізує державну політику у сфері охорони культурної спадщини, - щодо науково-проектної документації з визначення меж історичних ареалів населених місць;\nоргани охорони культурної спадщини, фізичні та/або юридичні особи, які ініціювали номінування об’єкта всесвітньої спадщини, - щодо науково-проектної документації з визначення меж об’єкта всесвітньої спадщини;\nцентральний орган виконавчої влади, що реалізує державну політику у сфері охорони культурної спадщини, орган управління об’єктом всесвітньої спадщини, орган охорони культурної спадщини, на території якого розташований об’єкт всесвітньої спадщини, фізичні та/або юридичні особи, які ініціювали номінування об’єкта всесвітньої спадщини, - щодо науково-проектної документації з визначення меж і режимів використання буферної зони об’єкта всесвітньої спадщини;\nцентральний орган виконавчої влади, що реалізує державну політику у сфері охорони культурної спадщини, орган управління об’єктом всесвітньої спадщини - щодо науково-проектної документації з визначення режимів використання об’єкта всесвітньої спадщини;\nземлевласник, землекористувач або власник будівлі, споруди, що розташована на території, щодо якої відповідно до цього Закону визначаються обмеження у використанні земель.\n5. Розробниками науково-проектної документації у сфері охорони культурної спадщини є науково-проектні чи науково-дослідні організації, які відповідають кваліфікаційним вимогам, визначеним Кабінетом Міністрів України. Розробниками проектів землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів, що розробляються у складі науково-проектної документації у сфері охорони культурної спадщини, є суб’єкти господарювання, які відповідно до закону є розробниками документації із землеустрою\";\n11) абзаци перший і другий частини першої статті 35 викласти в такій редакції:\n\"1. Проведення археологічних розвідок, розкопок, а також дослідження решток життєдіяльності людини, що містяться під земною поверхнею, під водою, здійснюються за дозволом центрального органу виконавчої влади, що реалізує державну політику у сфері охорони культурної спадщини. Дозволи на проведення археологічних розвідок, розкопок надаються за умови дотримання виконавцем робіт вимог охорони культурної спадщини та наявності у нього необхідного кваліфікаційного документа, виданого кваліфікаційною радою.\nПорядок проведення археологічних досліджень визначається Кабінетом Міністрів України\";\n12) частину другу статті 37 -2 викласти в такій редакції:\n\"2. Межі території об’єкта всесвітньої спадщини і його буферної зони позначаються відповідними знаками, форма та порядок встановлення яких визначаються центральним органом виконавчої влади, що забезпечує формування державної політики у сфері охорони культурної спадщини. Межі території об’єкта всесвітньої спадщини визначаються в номінаційному досьє. Центральний орган виконавчої влади, що реалізує державну політику у сфері охорони культурної спадщини, протягом місяця з дня включення об’єкта культурної спадщини до Списку всесвітньої спадщини ЮНЕСКО забезпечує передачу відомостей про встановлені межі об’єкта всесвітньої спадщини для внесення до Державного земельного кадастру та до органу, відповідального за ведення містобудівного кадастру, як відомості про обмеження у використанні земель.\nРежими використання об’єкта всесвітньої спадщини визначаються науково-проектною (науково-дослідною) документацією з визначення режимів використання об’єкта всесвітньої спадщини, що складається за результатами проведених досліджень та затверджується центральним органом виконавчої влади, що забезпечує формування державної політики у сфері охорони культурної спадщини\";\n13) пункт 1 розділу X \"Прикінцеві положення\" доповнити абзацом другим такого змісту:\n\"Частина сьома статті 32 цього Закону втрачає чинність з 1 січня 2023 року\".\n17. У Законі України \"Про нафту і газ\" (Відомості Верховної Ради України, 2001 р., № 50, ст. 262; 2018 р., № 15, ст. 121):\n1) статтю 18 доповнити частинами четвертою - восьмою такого змісту:\n\"Фінансування робіт із землеустрою та державна реєстрація сервітуту здійснюються за рахунок коштів осіб, на користь яких встановлюється сервітут. Власник спеціального дозволу на користування нафтогазоносними надрами може виступати замовником робіт із землеустрою для встановлення сервітутів у межах визначеної спеціальним дозволом ділянки надр.\nДля встановлення земельного сервітуту власник спеціального дозволу на користування нафтогазоносними надрами письмово звертається до власника (користувача) земельної ділянки з пропозицією укласти договір про встановлення земельного сервітуту та додає до звернення проект такого договору із зазначенням, серед іншого, запропонованого розміру плати за встановлення земельного сервітуту та її індексації. Друга сторона розглядає звернення, підписує договір або надає письмову мотивовану відмову у його укладенні протягом 15 днів з дня отримання відповідного звернення.\nУ разі недосягнення згоди щодо укладення договору про встановлення земельного сервітуту для потреб нафтогазової галузі спір про встановлення земельного сервітуту вирішується у судовому порядку з урахуванням вимог цієї статті.\nРішення суду про встановлення земельного сервітуту є підставою для державної реєстрації права земельного сервітуту. У такому разі оплата за встановлення земельного сервітуту здійснюється шляхом перерахування грошових коштів на банківський рахунок власника (користувача) земельної ділянки або внесення грошових коштів на депозит нотаріуса в порядку, встановленому законом, за місцем розташування земельної ділянки.\nДія сервітуту, встановленого відповідно до цієї статті, зберігається у разі переходу прав на земельну ділянку, щодо якої встановлено сервітут, до іншої особи, а також у разі зміни осіб, на користь яких встановлено сервітут. У таких випадках до раніше укладених договорів про встановлення сервітутів можуть вноситися відповідні зміни, якщо інше не передбачено договором\";\n2) статтю 46 доповнити частиною третьою такого змісту:\n\"Для негайної локалізації, ліквідації можливих наслідків або відвернення загрози настання надзвичайної ситуації, аварій (аварійних ситуацій), проведення капітального ремонту нафтових і газових свердловин та об’єктів їх облаштування власники спеціальних дозволів на користування нафтогазоносними надрами мають право безперешкодного проїзду до місця надзвичайної ситуації, аварії (аварійної ситуації) та виконання відповідних ремонтних і аварійно-відновлювальних робіт без погодження з власниками або користувачами земельних ділянок, з повідомленням їх у дводенний строк після початку виконання таких робіт та наступним відшкодуванням збитків після завершення робіт у порядку, визначеному відповідно до закону\".\n19. У Законі України \"Про землеустрій\" (Відомості Верховної Ради України, 2003 р., № 36, ст. 282 із наступними змінами):\n1) у частині першій статті 1:\nв абзаці четвертому слова \"авторського нагляду за виконанням проектів\" виключити;\nабзац дев’ятий викласти в такій редакції:\n\"межа території територіальної громади - умовна лінія на поверхні землі (у тому числі на водному просторі), що відокремлює територію однієї територіальної громади від інших територій\";\n2) частину першу статті 6 доповнити пунктом \"е\" такого змісту:\n\"е) відкритості та доступності документації із землеустрою, публічності її погодження та затвердження\";\n3) у частині першій статті 8 слова \"та у сфері нагляду (контролю) в агропромисловому комплексі\" виключити;\n4) пункт \"ґ\" частини першої статті 11 виключити;\n5) у пункті \"г\" частини першої статті 12 та у пункті \"г\" частини першої статті 13 слова \"і державного контролю за використанням та охороною земель\" виключити;\n6) у частині першій статті 14:\nпункт \"в\" доповнити словами \"та земельних ділянок усіх форм власності\";\nпункт \"е\" виключити;\n7) статтю 14 -1 виключити;\n8) пункт \"б\" частини першої статті 15 виключити;\n9) у частині першій статті 16:\nпункти \"б\" і \"в\" викласти в такій редакції:\n\"б) організація здійснення землеустрою, проведення інвентаризації земель та земельних ділянок усіх форм власності;\nв) організація та здійснення державного контролю за використанням та охороною земель у межах та порядку, встановлених законом\";\nпункт \"г\" виключити;\n10) пункт \"б\" частини першої статті 17 виключити;\n11) у частині першій статті 19:\nпункти \"а\" і \"б\" викласти в такій редакції:\n\"а) організація та здійснення землеустрою, проведення інвентаризації земель та земельних ділянок усіх форм власності;\nб) організація та здійснення державного контролю за використанням та охороною земель у межах та порядку, встановлених законом\";\n12) у статті 25 :\nчастину першу викласти в такій редакції:\n\"Документація із землеустрою розробляється в електронній та паперовій формах у вигляді схеми, проекту, робочого проекту або технічної документації. Затверджена документація із землеустрою є публічною та загальнодоступною\";\nу частині другій:\nдоповнити пунктом \"а -1 \" такого змісту:\n\"а -1 ) проекти землеустрою щодо встановлення меж територій територіальних громад\";\nдоповнити пунктом \"л\" такого змісту:\n\"л) технічна документація із землеустрою щодо резервування цінних для заповідання територій та об’єктів\";\nдоповнити пунктом \"м\" такого змісту:\n\"м) технічна документація із землеустрою щодо встановлення меж режимоутворюючих об’єктів культурної спадщини\";\nчастину четверту викласти в такій редакції:\n\"Відповідність документації із землеустрою в електронному вигляді положенням нормативно-технічних документів, норм і правил у сфері землеустрою засвідчується кваліфікованим електронним підписом сертифікованого інженера-землевпорядника, який відповідає за якість робіт із землеустрою, з використанням кваліфікованої електронної позначки часу, а в паперовій формі - підписом та особистою печаткою сертифікованого інженера-землевпорядника, який відповідає за якість робіт із землеустрою\";\n13) частину першу статті 26 доповнити словами \"а також інші юридичні та фізичні особи\";\n14) у статті 28 :\nу частині першій:\nпункт \"в\" викласти в такій редакції:\n\"в) безперешкодного доступу до об’єктів землеустрою\";\nпункти \"г\" і \"ґ\" виключити;\nчастину другу доповнити пунктом \"ґ\" такого змісту:\n\"ґ) страхувати свою професійну відповідальність перед замовниками документації із землеустрою та третіми особами\";\nдоповнити частинами п’ятою і шостою такого змісту:\n\"Виконавці робіт із землеустрою не мають права складати документацію із землеустрою у разі, якщо:\nоб’єктом землеустрою є земельні ділянки, що належать виконавцю робіт із землеустрою або особам, які працюють у його складі;\nособи, які працюють у складі виконавця робіт із землеустрою, мають родинні зв’язки із замовником робіт із землеустрою, або у юридичній особі, керівництво якої має родинні зв’язки із замовником;\nоб’єктом землеустрою є земельні ділянки, що належать засновникам або учасникам виконавця робіт із землеустрою;\nзамовником робіт із землеустрою є засновник або учасник виконавця робіт із землеустрою.\nДокументація із землеустрою, складена з порушенням вимог цієї статті, не може бути затверджена\";\n15) частину третю статті 29 замінити трьома новими частинами такого змісту:\n\"Документація із землеустрою у складі текстових матеріалів обов’язково містить пояснювальну записку, в якій зазначаються:\nпідстава проведення землеустрою (у тому числі рішення органу державної влади, органу місцевого самоврядування, на підставі якого здійснюється розроблення документації із землеустрою);\nосновні відомості про об’єкт (об’єкти) землеустрою;\nвикористані розробником нормативно-правові акти з питань здійснення землеустрою;\nвикористані розробником норми і правила у сфері землеустрою;\nвикористані розробником документи Державного фонду документації із землеустрою та оцінки земель;\nвикористані розробником відомості Державного земельного кадастру, а також Державного реєстру земель у разі внесення до Державного земельного кадастру відомостей про земельні ділянки, сформовані до 2013 року;\nвикористані розробником відомості Державного картографо-геодезичного фонду;\nвикористана розробником затверджена містобудівна документація, а також викопіювання із такої документації;\nопис процедури виконання топографо-геодезичних робіт (у разі їх виконання);\nопис та обґрунтування проектного рішення;\nінформація про проведення ґрунтових, геоботанічних та інших обстежень земель при здійсненні землеустрою (у разі їх проведення);\nінформація про наявні в межах об’єкта землеустрою будівлі, споруди та речові права на них (у разі формування земельних ділянок, внесення відомостей про земельну ділянку до Державного земельного кадастру);\nінформація про наявні в межах об’єкта землеустрою обмеження у використанні земель (у разі формування земельних ділянок, внесення до Державного земельного кадастру відомостей про сформовану земельну ділянку, обмеження у використанні земель) із зазначенням підстави встановлення таких обмежень;\nвиконавець робіт із землеустрою, його технічне і технологічне забезпечення;\nумови щодо зняття та перенесення ґрунтового покриву земельних ділянок (у разі порушення ґрунтового покриву земельних ділянок у результаті реалізації проектного рішення);\nінформація про виконання передбачених законом вимог щодо погодження документації із землеустрою;\nінформація про дотримання вимог закону щодо погодження поділу, об’єднання, вилучення земельних ділянок;\nзаява виконавця робіт із землеустрою про дотримання ним обмежень, встановлених статтею 28 цього Закону.\nДо пояснювальної записки за рішенням розробника можуть бути додані документи, що підтверджують відомості (інформацію), наведені в ній.\nУ графічній частині документації із землеустрою відображаються існуючі (за наявності) та проектні межі об’єктів землеустрою, відомості про які підлягають внесенню до Державного земельного кадастру відповідно до Закону України \"Про Державний земельний кадастр\", креслення технічних рішень (для робочих проектів землеустрою)\";\n16) у статті 35 :\nу частині першій слова \"ведення державного земельного кадастру\" замінити словами \"ведення Державного земельного кадастру, виявлення та виправлення помилок у відомостях Державного земельного кадастру\";\nпункт \"б\" частини четвертої доповнити абзацом шостим такого змісту:\n\"виправлення помилок, допущених у відомостях Державного земельного кадастру щодо меж земельних ділянок та інших відомостей про земельні ділянки\";\nпісля частини четвертої доповнити новою частиною такого змісту:\n\"Інвентаризація масиву земель сільськогосподарського призначення, не менш як 75 відсотків земель якого належить одній або декільком особам на праві власності або користування, може проводитися за відсутності рішення органів, зазначених у пункті \"а\" частини четвертої цієї статті\".\nУ зв’язку з цим частину п’яту вважати частиною шостою;\n17) частину третю статті 38 викласти в такій редакції:\n\"Оцінка земель проводиться відповідно до Закону України \"Про оцінку земель\" за методиками, затвердженими Кабінетом Міністрів України\";\n18) у статті 45 :\nу назві, частинах першій, другій і п’ятій слова \"адміністративно-територіальна одиниця\" в усіх відмінках та числах замінити словами \"адміністративно-територіальна одиниця, територій територіальних громад\" у відповідному відмінку і числі;\nчастину другу після слова \"району\" доповнити словами \"територіальної громади\";\nчастину четверту після слова \"міста\" доповнити словами \"територіальної громади\";\nпункти \"в\" і \"ї\" частини п’ятої виключити;\n19) у статті 46 :\nчастину третю викласти в такій редакції:\n\"Проект землеустрою щодо встановлення (зміни) меж адміністративно-територіальної одиниці включає:\nа) пояснювальну записку;\nб) завдання на виконання робіт;\nв) план існуючої (за наявності) та проектної межі адміністративно-територіальної одиниці;\nг) площу земель в існуючих (за наявності) та проектних межах адміністративно-територіальної одиниці;\nґ) опис меж адміністративно-територіальної одиниці;\nд) каталог координат поворотних точок меж адміністративно-територіальної одиниці\";\nчастини одинадцяту і тринадцяту виключити;\n20) доповнити статтею 46 -1 такого змісту:\n\" Стаття 46 -1 . Проекти землеустрою щодо встановлення меж територій територіальних громад\nПроекти землеустрою щодо встановлення меж територій територіальних громад розробляються з метою:\nа) з’ясування дійсної межі території територіальної громади;\nб) вирішення спору між декількома органами місцевого самоврядування щодо меж територій територіальних громад;\nв) внесення відомостей про межі території територіальної громади до Державного земельного кадастру.\nПри розробленні проектів землеустрою щодо встановлення меж територій територіальних громад не допускається:\nвстановлення межі території територіальної громади, що змінюватиме межі адміністративно-територіальних одиниць;\nрозташування сформованої земельної ділянки в межах декількох територіальних громад (крім земель лісогосподарського призначення, водного фонду, природно-заповідного та іншого природоохоронного призначення, земельних ділянок під лінійними об’єктами транспортної, енергетичної інфраструктури).\nПроект землеустрою щодо встановлення меж території територіальної громади включає:\nа) пояснювальну записку;\nб) завдання на виконання робіт;\nв) викопіювання із проекту формування території сільської (селищної) ради (за наявності);\nг) опис меж території територіальної громади;\nґ) креслення меж території територіальної громади, складене у відповідному масштабі;\nд) каталог координат поворотних точок меж території територіальної громади.\nМежі території територіальної громади можуть проходити по суходолу і по водному простору.\nУ разі встановлення меж території об’єднаної територіальної громади проект землеустрою щодо встановлення її межі має визначати зовнішні межі об’єднаної територіальної громади, межі територій усіх територіальних громад, що увійшли до її складу.\nПроекти землеустрою щодо встановлення меж територій територіальних громад розробляються за рішенням відповідної сільської, селищної, міської ради.\nВідомості про межі території територіальної громади вносяться до Державного земельного кадастру.\nВідомості про межі території територіальної громади зазначаються у витягу з Державного земельного кадастру, який безоплатно видається відповідній сільській, селищній, міській раді\";\n21) у статті 47 :\nчастину четверту викласти в такій редакції:\n\"Проект землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів для біосферних заповідників, природних заповідників, національних природних парків, регіональних ландшафтних парків, ботанічних садів, дендрологічних парків, парків - пам’яток садово-паркового мистецтва та зоологічних парків можуть розроблятися лише на землях та земельних ділянках, що включаються до складу таких територій без вилучення у землевласників та землекористувачів\";\nу частині п’ятій:\nпункти \"г\" і \"ї\" виключити;\nпункт \"д\" викласти в такій редакції:\n\"д) витяг з графічної частини відповідної містобудівної документації з позначеними межами водоохоронної зони, прибережної захисної смуги, пляжної зони (за наявності)\";\nу пунктах \"з\" та \"и\" слова \"природно-заповідного фонду та іншого природоохоронного призначення\" виключити;\nпісля частини п’ятої доповнити двома новими частинами такого змісту:\n\"Проект землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів, що розробляється з метою внесення до Державного земельного кадастру відомостей про межі та режими використання земель у межах територій пам’яток культурної спадщини, історико-культурних заповідників, історико-культурних заповідних територій, охоронюваних археологічних територій, зон охорони, буферних зон, історичних ареалів населених місць, територій об’єктів культурної всесвітньої спадщини, розробляється у складі науково-проектної документації у сфері охорони культурної спадщини, крім випадків розроблення таких проектів з метою внесення до Державного земельного кадастру відомостей про обмеження у використанні земель, встановлені до набрання чинності цією частиною.\nПроект землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів, що розробляється з метою внесення до Державного земельного кадастру відомостей про межі та режими використання земель, щодо яких відповідно до Закону України \"Про охорону культурної спадщини\" встановлюються обмеження у використанні земель, включає:\nа) завдання на складання проекту землеустрою;\nб) пояснювальну записку;\nв) характеристику території із встановленням режиму використання земель, на яких розташовані об’єкти культурної всесвітньої спадщини, пам’ятки культурної спадщини, історико-культурні заповідники, історико-культурні заповідні території, охоронювані археологічні території, музеї просто неба, меморіальні музеї-садиби, зони охорони, буферні зони, історичні ареали населених місць;\nг) матеріали геодезичних вишукувань та землевпорядного проектування;\nґ) перелік обмежень у використанні земельних ділянок;\nд) перелік земельних ділянок, на які поширюється дія зони обмеження у використанні земельних ділянок;\nе) відомості обчислення площі зони обмеження, у тому числі каталог координат\".\nУ зв’язку з цим частини шосту і сьому вважати відповідно частинами восьмою і дев’ятою;\nдоповнити частиною десятою такого змісту:\n\"Відомості про межі територій природно-заповідного фонду та іншого природоохоронного призначення, межі обмежень у використанні земель та їх режимоутворюючих об’єктів вносяться до Державного земельного кадастру\";\n22) у статті 49 :\nу частині другій:\nпункти \"в\" і \"ж\" виключити;\nу пункті \"ґ\" слово \"матеріали\" замінити словом \"розрахунок\";\nпункт \"е\" викласти в такій редакції:\n\"е) розрахунок нормативної грошової оцінки і розміру земельної частки (паю) в умовних кадастрових гектарах\";\nчастину третю виключити;\n23) у статті 49 -1 :\nу частині п’ятій:\nпункти \"в\" і \"є\" виключити;\nпункт \"ґ\" викласти в такій редакції:\n\"ґ) розрахунок (за потреби - перерахунок) нормативної грошової оцінки і розміру земельної частки (паю) в умовних кадастрових гектарах\";\nчастину шосту виключити;\n24) статтю 50 викласти в такій редакції:\n\" Стаття 50. Проекти землеустрою щодо відведення земельних ділянок\nПроекти землеустрою щодо відведення земельних ділянок розробляються у разі формування нових земельних ділянок із земель державної, комунальної власності (крім випадків формування земельних ділянок за іншою документацією із землеустрою) та у разі зміни цільового призначення земельних ділянок у випадках, визначених законом.\nПроект землеустрою щодо відведення земельних ділянок може передбачати формування та/або зміну цільового призначення декількох земельних ділянок, за умови що розпорядником земельних ділянок буде один орган виконавчої влади або орган місцевого самоврядування відповідно до повноважень, визначених статтею 122 Земельного кодексу України, або власником земельної ділянки приватної власності є одна особа.\nПроект землеустрою щодо відведення земельної ділянки включає:\nа) пояснювальну записку;\nб) матеріали геодезичних вишукувань та землевпорядного проектування (у разі формування земельної ділянки);\nв) розрахунок розміру втрат сільськогосподарського та лісогосподарського виробництва (у випадках, передбачених законом);\nг) розрахунок розміру збитків власників землі та землекористувачів (у випадках, передбачених законом);\nґ) перелік обмежень у використанні земельної ділянки;\nд) кадастровий план земельної ділянки.\nУ разі формування земельної ділянки чи зміни цільового призначення земельної ділянки для потреб, пов’язаних із забудовою, до проекту додається витяг із відповідної містобудівної документації із зазначенням функціональної зони території, в межах якої розташована земельна ділянка, та обмежень у використанні території для містобудівних потреб. Ці вимоги не поширюються на випадки, якщо відповідно до закону передача (надання) земельних ділянок із земель державної або комунальної власності у власність чи користування фізичним та юридичним особам для містобудівних потреб може здійснюватися за відсутності зазначеної містобудівної документації\";\n25) у статті 51 :\nу частині третій:\nпункти \"в\", \"д\" і \"з\" виключити;\nпункт \"ґ\" викласти в такій редакції:\n\"ґ) відомості про об’єкти нерухомого майна, розташовані на земельних ділянках, якщо права власності на такі об’єкти зареєстровані\";\nпункти \"г\" і \"ґ\" частини четвертої викласти в такій редакції:\n\"г) відомості про встановлені межові знаки;\nґ) відомості про межі охоронних зон, зон санітарної охорони, санітарно-захисних зон і зон особливого режиму використання земель, прибережних захисних смуг і пляжних зон (за наявності)\";\n26) у статті 52 :\nчастини третю і четверту виключити;\nпункт \"є\" частини п’ятої виключити;\n27) у статті 53 :\nу частині першій слова \"або можуть розроблятись окремою їх частиною\" виключити;\nпункти \"в\", \"и\" і \"к\" частини шостої виключити;\nу частині сьомій:\nпункт \"ґ\" викласти в такій редакції:\n\"ґ) відомості про встановлені межові знаки\";\nу пункті \"д\" слова \"акт перенесення в натуру\" замінити словами \"відомості про перенесення в натуру\";\n28) у статті 54 :\nчастини першу і другу викласти в такій редакції:\n\"Робочі проекти землеустрою розробляються з метою здійснення заходів з рекультивації порушених земель, зняття та перенесення родючого шару ґрунту, консервації деградованих та малопродуктивних угідь, поліпшення сільськогосподарських і лісогосподарських угідь, захисту земель від ерозії, підтоплення, заболочення, вторинного засолення, висушення, зсувів, ущільнення, закислення, забруднення промисловими та іншими відходами, радіоактивними та хімічними речовинами.\nРобочі проекти землеустрою розробляються на підставі рішення власника земельної ділянки (щодо земель державної та комунальної власності - рішення Верховної Ради Автономної Республіки Крим, Ради міністрів Автономної Республіки Крим, відповідного органу виконавчої влади або органу місцевого самоврядування) або землекористувача\";\nу частині четвертій:\nпункти \"в\" і \"з\" виключити;\nпункт \"и\" доповнити словами \"(за потреби)\";\nдоповнити частиною п’ятою такого змісту:\n\"Правила розроблення робочих проектів землеустрою затверджуються Кабінетом Міністрів України\";\n29) статтю 55 викласти в такій редакції:\n\" Стаття 55. Технічна документація із землеустрою щодо встановлення (відновлення) меж земельної ділянки в натурі (на місцевості)\nВстановлення (відновлення) меж земельної ділянки в натурі (на місцевості) здійснюється відповідно до відомостей Державного земельного кадастру, матеріалів Державного фонду документації із землеустрою та оцінки земель, матеріалів топографо-геодезичних робіт.\nТехнічна документація із землеустрою щодо встановлення (відновлення) меж земельної ділянки в натурі (на місцевості) розробляється за рішенням власника (розпорядника) земельної ділянки, землекористувача.\nУ разі передачі у власність та користування земельної ділянки на підставі технічної документації із землеустрою щодо встановлення (відновлення) меж земельної ділянки в натурі (на місцевості) за рішенням Верховної Ради Автономної Республіки Крим, Ради міністрів Автономної Республіки Крим, органу виконавчої влади, органу місцевого самоврядування технічна документація розробляється на підставі дозволу, виданого відповідним органом.\nТехнічна документація із землеустрою щодо встановлення (відновлення) меж земельної ділянки в натурі (на місцевості) включає:\nа) завдання на складання технічної документації із землеустрою;\nб) пояснювальну записку;\nв) матеріали топографо-геодезичних робіт;\nг) кадастровий план земельної ділянки;\nґ) перелік обмежень у використанні земельної ділянки;\nд) відомості про встановлені межові знаки\";\n30) доповнити статтею 55 -2 такого змісту:\n\" Стаття 55 -2 . Технічна документація із землеустрою щодо резервування цінних для заповідання територій та об’єктів\nТехнічна документація із землеустрою щодо резервування цінних для заповідання територій та об’єктів включає:\nа) завдання на складання технічної документації із землеустрою;\nб) пояснювальну записку із зазначенням характеристик території, що обумовлюють необхідність її заповідання, особливих вимог охорони навколишнього природного середовища та обмежень, що визначаються рішенням про резервування;\nв) матеріали землевпорядного проектування та геодезичних вишукувань;\nг) перелік обмежень у використанні земель;\nґ) відомості обчислення площі резервування території, зони обмеження, у тому числі каталог координат\";\n31) у статті 56 :\nдоповнити новою частиною першою такого змісту:\n\"Технічна документація із землеустрою щодо поділу та об’єднання земельних ділянок розробляється за рішенням власників земельних ділянок за згодою заставодержателів, користувачів земельних ділянок\".\nУ зв’язку з цим частину першу вважати частиною другою;\nу частині другій:\nпункт \"ґ\" викласти в такій редакції:\n\"ґ) відомості про встановлені межові знаки на межі поділу\";\nпункти \"е\" та \"є\" виключити;\n32) статтю 57 викласти в такій редакції:\n\" Стаття 57. Технічна документація із землеустрою щодо інвентаризації земель\nТехнічна документація із землеустрою щодо інвентаризації земель розробляється за рішенням власників (розпорядників) земельних ділянок або за рішенням сільських, селищних, міських рад. Рішення про розроблення технічної документації із землеустрою щодо інвентаризації масиву земель сільськогосподарського призначення приймається у порядку, визначеному статтею 35 цього Закону.\nТехнічна документація із землеустрою щодо інвентаризації земель включає:\nа) пояснювальну записку;\nб) матеріали топографо-геодезичних вишукувань;\nв) пропозиції щодо узгодження даних, отриманих у результаті проведення інвентаризації земель, з інформацією, що міститься у документах, що посвідчують право на земельну ділянку, та Державному земельному кадастрі;\nг) робочий і зведений інвентаризаційні плани;\nґ) переліки земельних ділянок (земель) у розрізі за категоріями земель та угіддями, наданих у власність (користування) з кадастровими номерами, наданих у власність (користування) без кадастрових номерів, не наданих у власність чи користування, що використовуються без документів, що посвідчують право на них, що використовуються не за цільовим призначенням, невитребуваних земельних часток (паїв), відумерлої спадщини.\nУ разі формування земельної ділянки технічна документація із землеустрою щодо інвентаризації земель також включає:\nа) відомості про обчислення площі земельної ділянки;\nб) кадастровий план земельної ділянки;\nв) перелік обмежень у використанні земельної ділянки;\nг) відомості про встановлені межові знаки.\nУ разі виправлення помилок, допущених у відомостях Державного земельного кадастру щодо меж земельних ділянок та/або інших відомостей про земельні ділянки, технічна документація із землеустрою щодо інвентаризації земель також включає кадастрові плани відповідних земельних ділянок із зазначенням виправлених відомостей про них.\nУ разі формування земельної ділянки під час інвентаризації земель не допускається:\nа) розташування однієї будівлі на декількох земельних ділянках;\nб) розташування на земельній ділянці лише окремої частини будівлі.\nКадастрові плани земельних ділянок, помилки у відомостях Державного земельного кадастру щодо яких виправляються, погоджуються з власниками таких земельних ділянок (якщо земельна ділянка перебуває у користуванні - також із землекористувачем)\";\n33) доповнити статтею 57 -1 такого змісту:\n\" Стаття 57 -1 . Технічна документація із землеустрою щодо встановлення меж режимоутворюючих об’єктів культурної спадщини\nТехнічна документація із землеустрою щодо встановлення меж режимоутворюючих об’єктів культурної спадщини розробляється з метою внесення до Державного земельного кадастру відомостей про межі територій пам’яток культурної спадщини, зон охорони, об’єктів культурної всесвітньої спадщини, буферних зон, історичних ареалів населених місць, охоронюваних археологічних територій, історико-культурних заповідників та історико-культурних заповідних територій, а також пов’язаних з ними обмежень у використанні земель, що встановлені Законом України \"Про охорону культурної спадщини\" і діють до затвердження відповідної науково-проектної документації у сфері охорони культурної спадщини.\nТехнічна документація із землеустрою щодо встановлення меж режимоутворюючого об’єкта культурної спадщини включає:\nа) завдання на складання документації;\nб) пояснювальну записку;\nв) матеріали геодезичних вишукувань з визначення координат поворотних точок меж режимоутворюючого об’єкта;\nг) перелік обмежень у використанні земельної ділянки\";\n34) у частині першій статті 58 слова \"проведення державної експертизи і\" виключити;\n35) текст статті 60 викласти в такій редакції:\n\"Державний контроль за проведенням землеустрою, виконанням запроектованих заходів із землеустрою і дотриманням вимог, встановлених цим Законом та іншими нормативно-правовими актами, при розробленні документації із землеустрою здійснюється органами, що здійснюють державний контроль за використанням та охороною земель відповідно до повноважень, визначених законом\";\n36) статтю 61 -1 викласти в такій редакції:\n\" Стаття 61 -1 . Гарантії захисту прав замовників документації із землеустрою та третіх осіб\nВідповідальність розробників документації із землеустрою перед замовниками такої документації та третіми особами за шкоду, що може бути заподіяна внаслідок необережності, недогляду і професійних помилок, допущених при складанні документації із землеустрою, підлягає обов’язковому страхуванню згідно із Законом України \"Про страхування\".\nСтраховим випадком є заподіяння замовнику та/або третій особі шкоди внаслідок складання документації із землеустрою.\nСтрахова сума встановлюється за згодою сторін, але не може бути меншою за 1 тисячу мінімальних розмірів заробітної плати.\nМаксимальний розмір страхового тарифу з розрахунку на один рік страхування становить:\n0,3 відсотка страхової суми, якщо договором обов’язкового страхування не передбачено встановлення франшизи;\n0,1 відсотка страхової суми, якщо договором обов’язкового страхування передбачено встановлення франшизи.\nРозмір франшизи (частини збитків, що не відшкодовується страховиком) визначається за згодою сторін у договорі обов’язкового страхування, але не може перевищувати 5 відсотків розміру страхової суми.\nУ разі настання страхового випадку страховик здійснює виплату страхового відшкодування в розмірі заподіяної замовнику та/або третій особі майнової шкоди, визначеному судовим рішенням, що набрало законної сили, або письмовою вимогою (претензією) замовника та/або третьої особи, визнаною страхувальником та погодженою страховиком.\nСтрахове відшкодування здійснюється страховиком відповідно до договору обов’язкового страхування на підставі судового рішення, що набрало законної сили, або визнаної страхувальником та погодженої страховиком письмової вимоги (претензії) замовника та/або третьої особи\";\n37) статтю 62 виключити;\n38) у статті 63 :\nчастину п’яту викласти в такій редакції:\n\"Статус саморегулівної організації у сфері землеустрою надається громадським організаціям центральним органом виконавчої влади, що реалізує державну політику у сфері земельних відносин, у порядку, встановленому Кабінетом Міністрів України\";\nдоповнити частиною сьомою такого змісту:\n\"Сертифікований інженер-землевпорядник може бути членом лише однієї саморегулівної організації у сфері землеустрою\";\n39) статтю 64 виключити;\n40) частину восьму статті 66 викласти в такій редакції:\n\"Вимоги до програм підвищення кваліфікації сертифікованих інженерів-землевпорядників установлюються Кваліфікаційною комісією, склад якої затверджується наказом центрального органу виконавчої влади, що реалізує державну політику у сфері земельних відносин. До складу Кваліфікаційної комісії включаються десять сертифікованих інженерів-землевпорядників, які делегуються центральним органом виконавчої влади, що реалізує державну політику у сфері земельних відносин, та по п’ять сертифікованих інженерів-землевпорядників від кожної саморегулівної організації у сфері землеустрою. Особа, яка делегувала члена Кваліфікаційної комісії, має право відкликати або замінити його. Зміни до складу Кваліфікаційної комісії вносяться центральним органом виконавчої влади, що реалізує державну політику у сфері земельних відносин, протягом місяця з дня отримання подання про делегування, відкликання або заміну члена Кваліфікаційної комісії. Члени Кваліфікаційної комісії обирають із свого складу голову і секретаря комісії шляхом таємного голосування. Засідання Кваліфікаційної комісії є правомочним у разі присутності на ньому більш як половини загального складу комісії. Рішення Кваліфікаційної комісії, крім рішень про анулювання сертифіката інженера-землевпорядника та про затвердження програм підвищення кваліфікації сертифікованих інженерів-землевпорядників, приймаються на її засіданні простою більшістю голосів присутніх членів комісії. Рішення Кваліфікаційної комісії про анулювання сертифіката інженера-землевпорядника та про затвердження програм підвищення кваліфікації сертифікованих інженерів-землевпорядників приймаються на її засіданні трьома чвертями голосів від загального складу комісії. У разі рівного розподілу голосів голос голови Кваліфікаційної комісії є вирішальним. Член Кваліфікаційної комісії може бути виключений з її складу за власним бажанням, у разі його смерті, набрання законної сили рішенням суду про позбавлення (обмеження) волі або призначення іншого покарання, що унеможливлює членство у Кваліфікаційній комісії, визнання його обмежено дієздатним або недієздатним, втрати ним громадянства України. Член Кваліфікаційної комісії виключається із складу Кваліфікаційної комісії за поданням особи, яка його делегувала, а також у разі втрати такою особою права делегувати своїх представників до складу Кваліфікаційної комісії. Кваліфікаційна комісія здійснює контроль за якістю професійної підготовки сертифікованих інженерів-землевпорядників. Рішення Кваліфікаційної комісії може бути оскаржено до суду\";\n41) у статті 66 -1 :\nчастину другу доповнити пунктом 1 -1 такого змісту:\n\"1 -1 ) реєстраційний номер облікової картки платника податків або серії та номера паспорта громадянина України (для фізичних осіб, які через свої релігійні переконання відмовилися від прийняття реєстраційного номера облікової картки платника податків)\";\nперше речення частини п’ятої доповнити словами \"крім відомостей про реєстраційний номер облікової картки платника податків, серії та номера паспорта громадянина України\";\n42) у статті 67 :\nпункт \"д\" частини другої викласти в такій редакції:\n\"д) здійснення землеустрою на землях державної власності та проведення державної інвентаризації земель\";\nчастини третю і четверту виключити;\n43) у статті 68 :\nабзац другий частини другої викласти в такій редакції:\n\"встановлення Кваліфікаційною комісією факту порушення сертифікованим інженером-землевпорядником законодавства у сфері землеустрою та Державного земельного кадастру, що призвело до порушення прав та/або законних інтересів замовників документації із землеустрою, юридичних або фізичних осіб, держави, територіальної громади, на підставі розгляду письмових звернень таких осіб, органів державної влади, органів місцевого самоврядування\";\nабзац другий частини шостої після слова \"вимог\" доповнити словами і цифрами \"частини шостої статті 32\";\n44) розділ IX \"Прикінцеві положення\" доповнити пунктами 1 -2 і 1 -3 такого змісту:\n\"1 -2 . До 1 січня 2024 року:\nа) до складу проектів землеустрою щодо відведення земельної ділянки, технічної документації із землеустрою щодо інвентаризації земель включається:\nщодо земель природно-заповідного та іншого природоохоронного призначення, земельних ділянок, розташованих на території чи в межах об’єкта природно-заповідного фонду, його охоронної зони, земель, зарезервованих для заповідання, або в межах прибережної захисної смуги, - інформація про обмеження у використанні земель, додержання режиму охорони та використання відповідної території та вимоги природоохоронного законодавства, надана органом виконавчої влади Автономної Республіки Крим у сфері охорони навколишнього природного середовища, структурним підрозділом обласної, Київської чи Севастопольської міської державної адміністрації у сфері охорони навколишнього природного середовища, з обов’язковим посиланням на закони та прийняті відповідно до них нормативно-правові акти, а також проекти створення територій та об’єктів природно-заповідного фонду, проекти організації територій та об’єктів природно-заповідного фонду, положення про них та/або схеми формування екологічної мережі, програми у сфері формування, збереження та використання екологічної мережі, а щодо земельних ділянок, розташованих у зоні відчуження або зоні безумовного (обов’язкового) відселення території, що зазнала радіоактивного забруднення внаслідок Чорнобильської катастрофи, - центральним органом виконавчої влади, що забезпечує формування та реалізує державну політику у сфері охорони навколишнього природного середовища;\nщодо земельної ділянки, розташованої на території об’єкта культурної всесвітньої спадщини, буферної зони, історико-культурного заповідника державного значення, історико-культурної заповідної території, пам’ятки культурної спадщини національного значення, її зони охорони, в історичному ареалі населеного місця та охоронюваній археологічній території, - інформація про наявність у межах земельної ділянки режимоутворюючих об’єктів культурної спадщини та обмеження у використанні земельної ділянки, надана центральним органом виконавчої влади, що реалізує державну політику у сфері охорони культурної спадщини;\nщодо земельної ділянки, розташованої на території пам’ятки культурної спадщини місцевого значення, історико-культурного заповідника місцевого значення, їх зон охорони, - інформація про режимоутворюючі об’єкти культурної спадщини та обмеження у використанні земельної ділянки, надана органом охорони культурної спадщини органу виконавчої влади Автономної Республіки Крим, обласної, Київської чи Севастопольської міських державних адміністрацій;\nб) до складу проектів землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів включається:\nінформація про наявність у межах земельної ділянки територій об’єктів культурної всесвітньої спадщини, буферних зон, історико-культурних заповідників та історико-культурних заповідних територій, пам’яток культурної спадщини, їх зон охорони, історичних ареалів населених місць та охоронюваних археологічних територій, а також про обмеження у використанні земельної ділянки, надана центральним органом виконавчої влади, що реалізує державну політику у сфері охорони культурної спадщини, органом охорони культурної спадщини органу виконавчої влади Автономної Республіки Крим, обласних, Київської чи Севастопольської міських державних адміністрацій (щодо проектів, за якими здійснюється встановлення меж територій історико-культурного призначення, режимоутворюючих об’єктів культурної спадщини);\nінформація про обмеження у використанні земельної ділянки, надана центральним органом виконавчої влади, що реалізує державну політику у сфері охорони навколишнього природного середовища (у разі наявності територій чи об’єктів природно-заповідного фонду загальнодержавного значення, земель оздоровчого, рекреаційного призначення, земель водного фонду та водоохоронних зон), органом виконавчої влади Автономної Республіки Крим у сфері охорони навколишнього природного середовища, структурним підрозділом відповідної обласної, Київської чи Севастопольської міської державної адміністрації у сфері охорони навколишнього природного середовища (у разі наявності територій чи об’єктів природно-заповідного фонду місцевого значення).\nІнформація, зазначена у цьому пункті, надається відповідним органом виконавчої влади в електронній формі за зверненням розробника проекту землеустрою щодо відведення земельної ділянки протягом 10 робочих днів з дня одержання проекту землеустрою щодо відведення земельної ділянки. При розгляді звернення про надання інформації забороняється вимагати:\nдодаткові матеріали та документи, не включені до проекту землеустрою щодо відведення земельної ділянки відповідно до статті 50 Закону України \"Про землеустрій\";\nнадання погодження проекту землеустрою щодо відведення земельної ділянки будь-якими іншими органами виконавчої влади, органами місцевого самоврядування, підприємствами, установами та організаціями;\nпроведення будь-яких обстежень, експертиз і робіт.\n1 -3 . Вимоги частин п’ятої і шостої статті 28 цього Закону не поширюються на випадки виконання робіт із землеустрою, передбачені договорами, укладеними до набрання чинності зазначеними частинами\".\n20. У Законі України \"Про іпотеку\" (Відомості Верховної Ради України, 2003 р., № 38, ст. 313 із наступними змінами):\n1) перше речення частини восьмої статті 5 викласти в такій редакції: \"Предметом іпотеки може бути право оренди чи користування нерухомим майном, що надає орендарю чи користувачу право будувати, володіти та відчужувати об’єкт нерухомого майна, а також право користування чужою земельною ділянкою для сільськогосподарських потреб (емфітевзис) чи для забудови (суперфіцій)\";\n2) друге речення частини другої статті 6 виключити;\n3) статтю 36 після частини третьої доповнити новою частиною такого змісту:\n\"Якщо предметом іпотеки є право оренди чи користування нерухомим майном, що надає орендарю чи користувачу право будувати, володіти та відчужувати об’єкт нерухомого майна, а також право користування чужою земельною ділянкою для сільськогосподарських потреб (емфітевзис) чи для забудови (суперфіцій), договір про задоволення вимог іпотекодержателя або відповідне застереження в іпотечному договорі, що прирівнюється до такого договору за своїми правовими наслідками, може передбачати:\nпередачу іпотекодержателю такого права в рахунок виконання основного зобов’язання у порядку, встановленому статтею 37 цього Закону;\nправо іпотекодержателя від свого імені уступити таке право будь-якій особі у порядку, встановленому статтею 38 цього Закону\".\nУ зв’язку з цим частини четверту - сьому вважати відповідно частинами п’ятою - восьмою;\n4) у статті 37 :\nназву викласти в такій редакції:\n\" Стаття 37. Передача іпотекодержателю прав на предмет іпотеки\";\nдоповнити частинами восьмою - дванадцятою такого змісту:\n\"У разі якщо предметом іпотеки є право користування чужою земельною ділянкою для сільськогосподарських потреб (емфітевзис) чи для забудови (суперфіцій), договір про задоволення вимог іпотекодержателя або застереження про задоволення вимог іпотекодержателя, включене до іпотечного договору, є документом, що посвідчує перехід такого права до іпотекодержателя, заміну особи користувача земельної ділянки у договорі про користування чужою земельною ділянкою для сільськогосподарських потреб (емфітевзис) чи для забудови (суперфіцій), а також підставою для державної реєстрації такого права.\nРішення про реєстрацію права емфітевзису, суперфіцію іпотекодержателя, що є предметом іпотеки, може бути оскаржено іпотекодавцем у суді.\nВартість права емфітевзису, суперфіцію, що переходить до іпотекодержателя, визначається за вартістю, визначеною на момент набуття такого права на підставі оцінки предмета іпотеки суб’єктом оціночної діяльності.\nУ разі переходу до іпотекодержателя права емфітевзису, суперфіцію іпотекодержатель зобов’язаний відшкодувати іпотекодавцю перевищення 90 відсотків вартості предмета іпотеки над розміром забезпечених іпотекою вимог іпотекодержателя.\nУ разі якщо право емфітевзису, суперфіцію є предметом іпотеки, дострокове припинення такого права сторонами потребує згоди іпотекодержателя\";\n5) статтю 41 доповнити частиною четвертою такого змісту:\n\"Реалізація переданого в іпотеку права користування чужою земельною ділянкою для сільськогосподарських потреб (емфітевзис) при зверненні стягнення на таке право здійснюється на прилюдних торгах\".\n21. У Законі України \"Про порядок виділення в натурі (на місцевості) земельних ділянок власникам земельних часток (паїв)\" (Відомості Верховної Ради України, 2003 р., № 38, ст. 314 із наступними змінами):\n1) у частині п’ятій статті 7 і частині п’ятій статті 9 слова \"в районному відділі земельних ресурсів\" замінити словами \"у Державному фонді документації із землеустрою та оцінки земель\";\n2) статтю 8 виключити.\n22. У Законі України \"Про охорону земель\" (Відомості Верховної Ради України, 2003 р., № 39, ст. 349 із наступними змінами):\n1) абзац четвертий частини другої статті 5 та абзац шостий частини першої статті 7 виключити;\n2) абзаци четвертий - шостий частини першої статті 9 замінити двома новими абзацами такого змісту:\n\"прийняття рішення про здійснення виконавчим органом міської ради повноважень щодо державного контролю за використанням та охороною земель, організація здійснення такого контролю;\nздійснення контролю за використанням коштів, що надходять у порядку відшкодування втрат сільськогосподарського і лісогосподарського виробництва\".\nУ зв’язку з цим абзаци сьомий і восьмий вважати відповідно абзацами шостим і сьомим;\n3) абзац четвертий частини першої статті 10 виключити;\n4) у частині першій статті 12:\nабзац другий після слова \"охорони\" доповнити словами \"та використання\";\nабзаци третій і четвертий замінити новим абзацом такого змісту:\n\"прийняття рішень про здійснення виконавчими органами сільських, селищних, міських рад державного контролю за використанням та охороною земель\".\nУ зв’язку з цим абзаци п’ятий і шостий вважати відповідно абзацами четвертим і п’ятим;\n5) в абзаці п’ятому частини першої статті 14 слова \"і державного контролю за використанням та охороною земель\" виключити;\n6) абзац сьомий частини першої статті 15 викласти в такій редакції:\n\"координація здійснення землеустрою\";\n7) частину першу статті 16 після абзацу восьмого доповнити новим абзацом такого змісту:\n\"здійснення державного контролю за використанням та охороною земель у порядку та обсягах, визначених законом\".\nУ зв’язку з цим абзац дев’ятий вважати абзацом десятим;\n8) статтю 17 викласти в такій редакції:\n\" Стаття 17. Повноваження центрального органу виконавчої влади, що забезпечує формування та реалізує державну політику у сфері охорони навколишнього природного середовища та екологічної безпеки, у галузі охорони земель\nДо повноважень центрального органу виконавчої влади, що забезпечує формування і реалізує державну політику у сфері охорони навколишнього природного середовища та екологічної безпеки, у галузі охорони земель належить:\nучасть у розробленні та реалізації загальнодержавних і регіональних програм використання та охорони земель;\nучасть у розробленні проектів нормативно-правових актів, державних стандартів, норм і правил з питань охорони земель;\nучасть у здійсненні природно-сільськогосподарського, еколого-економічного, протиерозійного та інших видів районування (зонування) земель;\nзабезпечення підготовки та здійснення організаційних, економічних, екологічних та інших заходів, спрямованих на раціональне використання та охорону земель, їх захист від шкідливого антропогенного впливу, дотримання режиму використання земель природоохоронного, оздоровчого, рекреаційного та історико-культурного призначення, інших територій та об’єктів екологічної мережі;\nучасть у розробленні та здійсненні заходів щодо економічного стимулювання використання та охорони земель;\nвизначення переліку земель, на яких застосовується обмеження щодо вирощування генетично модифікованих сортів рослин;\nздійснення міжнародного співробітництва з питань охорони земель;\nвирішення інших питань у галузі охорони земель відповідно до закону\";\n9) статтю 18 -1 виключити;\n10) у статті 19 :\nу частині першій:\nслова \"центральним органом виконавчої влади, що реалізує державну політику у сфері нагляду (контролю) в агропромисловому комплексі\" замінити словами \"центральним органом виконавчої влади, що реалізує державну політику у сфері земельних відносин\";\nдоповнити реченням такого змісту: \"Державний контроль за використанням та охороною земель також здійснюють виконавчі органи сільських, селищних, міських рад у межах повноважень, визначених законом, у разі прийняття відповідною радою рішення про здійснення такого контролю\";\nу частині третій слово \"законом\" замінити словами \"цим Законом та Земельним кодексом України , законами України \"Про державний контроль за використанням та охороною земель \", \"Про основні засади державного нагляду (контролю) у сфері господарської діяльності\" ;\n11) статтю 20 виключити;\n12) у частині першій статті 21 слова \"здійснення державного нагляду (контролю) в агропромисловому комплексі\" замінити словами \"земельних відносин\";\n13) у статті 27 :\nу частині першій:\nабзац другий після слів \"загальнодержавними і регіональними програмами\" доповнити словами \"у галузі\";\nв абзаці четвертому слова \"сільськогосподарським товаровиробникам\" замінити словами \"суб’єктам господарювання\" та доповнити словами \"інших заходів з покращення екологічного стану земель\";\nчастину другу після слів \"загальнодержавних і регіональних програм\" доповнити словами \"у галузі\";\nчастину четверту викласти в такій редакції:\n\"До заяви чи клопотання додається висновок центрального органу виконавчої влади, що реалізує державну політику у сфері земельних відносин, про покращення екологічного стану земель і підвищення родючості ґрунтів згідно з даними агрохімічного паспорта земельної ділянки\";\n14) статтю 37 доповнити частиною сьомою такого змісту:\n\"Розроблення агрохімічного паспорта не є обов’язковим при передачі земельної ділянки у власність та користування\";\n15) у частині першій статті 39 слова \"центральним органом виконавчої влади, що реалізує державну політику у сфері нагляду (контролю) в агропромисловому комплексі, та\" виключити.\n23. У Законі України \"Про державний контроль за використанням та охороною земель\" (Відомості Верховної Ради України, 2003 р., № 39, ст. 350 із наступними змінами):\n1) частину першу статті 5 викласти в такій редакції:\n\"Державний контроль за використанням та охороною земель усіх категорій та форм власності здійснює центральний орган виконавчої влади, що реалізує державну політику у сфері земельних відносин. Державний контроль за використанням та охороною земель також здійснюють виконавчі органи сільських, селищних, міських рад у межах повноважень, визначених законом, у разі прийняття відповідною радою рішення про здійснення такого контролю\";\n2) у статті 6 :\nу назві та абзаці першому частини першої слова \"центрального органу виконавчої влади, який забезпечує реалізацію державної політики у сфері нагляду (контролю) в агропромисловому комплексі\" замінити словами \"центрального органу виконавчої влади, що реалізує державну політику у сфері земельних відносин\";\nпункт \"г\" виключити;\n3) доповнити статтею 6 -1 такого змісту:\n\" Стаття 6 -1 . Повноваження виконавчих органів сільських, селищних, міських рад із здійснення державного контролю за використанням та охороною земель\nДо повноважень виконавчих органів сільських, селищних, міських рад належить здійснення державного контролю за використанням та охороною земель, а саме за:\nвиконанням власниками і користувачами земель комплексу необхідних заходів із захисту земель від заростання бур’янами, чагарниками;\nдотриманням режиму експлуатації протиерозійних, гідротехнічних споруд, а також вимог законодавства щодо збереження захисних насаджень і межових знаків;\nвиконанням землевласниками та землекористувачами вимог щодо використання земель за цільовим призначенням, розміщенням, проектуванням, будівництвом, введенням в дію об’єктів, що негативно впливають на стан земель, експлуатацією, збереженням протиерозійних гідротехнічних споруд, захисних лісонасаджень.\nВиконавчі органи сільських, селищних, міських рад:\nа) вносять до Ради міністрів Автономної Республіки Крим, органів виконавчої влади або органів місцевого самоврядування клопотання щодо:\nприведення у відповідність із законодавством прийнятих ними рішень з питань регулювання земельних відносин, використання та охорони земель;\nприпинення будівництва та експлуатації об’єктів у разі порушення вимог земельного законодавства України до повного усунення виявлених порушень і ліквідації їх наслідків;\nприпинення права користування земельною ділянкою відповідно до закону;\nб) звертаються до суду з позовом про відшкодування втрат сільськогосподарського і лісогосподарського виробництва, повернення самовільно чи тимчасово зайнятих земельних ділянок, строк користування якими закінчився, а також про відшкодування шкоди, заподіяної внаслідок самовільного зайняття земельних ділянок, використання земельних ділянок не за цільовим призначенням;\nв) вживають відповідно до закону заходів щодо повернення самовільно зайнятих земельних ділянок їх власникам або користувачам;\nг) здійснюють інші повноваження відповідно до закону.\nВиконавчі органи сільських, селищних, міських рад набувають установлених законом повноважень із здійснення державного контролю за використанням та охороною земель у разі прийняття відповідною радою рішення про здійснення такого контролю і реалізують функцію державного контролю за використанням та охороною земель через державних інспекторів з державного контролю за використанням та охороною земель відповідних рад, кваліфікаційні вимоги до яких визначені статтею 10 цього Закону.\nСільські, селищні, міські ради після прийняття ними рішення про здійснення державного контролю за використанням та охороною земель зобов’язані:\nпротягом місяця забезпечити призначення державних інспекторів з контролю за використанням та охороною земель відповідних рад;\nпротягом 10 календарних днів після призначення державних інспекторів з контролю за використанням та охороною земель відповідних рад письмово поінформувати про це центральний орган виконавчої влади, що реалізує державну політику у сфері земельних відносин.\nВиконавчі органи сільських, селищних, міських рад починають виконувати повноваження із здійснення державного контролю за використанням та охороною земель через 30 календарних днів після інформування центрального органу виконавчої влади, що реалізує державну політику у сфері земельних відносин.\nУ разі якщо сільські, селищні, міські ради не прийняли рішення про здійснення державного контролю за використанням та охороною земель та не забезпечили призначення державних інспекторів відповідних рад, повноваження рад у зазначеній сфері виконує центральний орган виконавчої влади, що реалізує державну політику у сфері земельних відносин, до прийняття радами в установленому цим Законом порядку рішення про виконання радами повноважень із здійснення державного контролю за використанням та охороною земель\";\n4) статтю 9 доповнити частиною п’ятою такого змісту:\n\"Порядок здійснення державного контролю за використанням та охороною земель, дотриманням вимог законодавства України про охорону земель встановлюється цим Законом, Земельним кодексом України , законами України \"Про охорону земель\" , \"Про основні засади державного нагляду (контролю) у сфері господарської діяльності\" ;\n5) у статті 10 :\nв абзаці третьому частини першої слова \"вказівки (приписи)\" замінити словом \"приписи\";\nдоповнити частиною четвертою такого змісту:\n\"Державним інспектором з контролю за використанням та охороною земель може бути громадянин України, який має вищу освіту, стаж професійної діяльності у сфері землеустрою та/або у сфері права або стаж роботи в органах, що здійснюють державний нагляд (контроль) у сфері господарської діяльності, не менше одного року\".\n24. У Законі України \"Про оренду землі\" (Відомості Верховної Ради України, 2004 р., № 10, ст. 102 із наступними змінами):\n1) статтю 4 доповнити частиною шостою такого змісту:\n\"Орендодавцем земельної ділянки, переданої у користування на праві емфітевзису, є особа, яка використовує земельну ділянку на такому праві\";\n2) пункт \"в\" частини другої статті 5 викласти в такій редакції:\n\"в) громадяни і юридичні особи, іноземці та особи без громадянства, міжнародні об’єднання та організації, а також іноземні держави\";\n3) доповнити статтею 8 -3 такого змісту:\n\" Стаття 8 -3 . Особливості передачі в оренду земельної ділянки особою, яка використовує її на праві емфітевзису\nОсоба, яка використовує земельну ділянку на праві емфітевзису, має право передати таку земельну ділянку в оренду. Така особа залишається відповідальною перед власником земельної ділянки за виконання своїх зобов’язань за договором емфітевзису.\nУмови договору оренди земельної ділянки, що використовується на праві емфітевзису, мають обмежуватися умовами договору емфітевзису та не суперечити йому.\nСтрок оренди земельної ділянки, що використовується на праві емфітевзису, не може перевищувати строку користування такою земельною ділянкою на праві емфітевзису.\nУ разі припинення договору емфітевзису чинність договору оренди припиняється\";\n4) статтю 9 доповнити частинами шостою і сьомою такого змісту:\n\"Реалізація переважного права купівлі земельних ділянок сільськогосподарського призначення здійснюється в порядку, передбаченому Земельним кодексом України .\nУ разі передачі земельної ділянки в оренду особою, якій належить право емфітевзису, орендар не має переважного права на отримання такої земельної ділянки у власність\";\n5) у частині другій статті 27 слова \"громадянами і юридичними особами України, іноземцями, особами без громадянства, іноземними юридичними особами, у тому числі міжнародними об’єднаннями та організаціями\" замінити словами \"будь-якими особами\";\n6) пункт 1 -1 розділу VIII \"Прикінцеві положення\" викласти в такій редакції:\n\"1 -1 . Частини чотирнадцята - шістнадцята статті 8 -2 цього Закону втрачають чинність через два роки з дня втрати чинності пунктом 14 розділу X \"Перехідні положення\" Земельного кодексу України\".\n25. У Законі України \"Про оцінку земель\" (Відомості Верховної Ради України, 2004 р., № 15, ст. 229 із наступними змінами):\n1) абзац шостий частини першої статті 1 виключити;\n2) у статті 5 :\nабзац третій частини першої виключити;\nчастину третю виключити;\n3) статтю 6 викласти в такій редакції:\n\" Стаття 6. Суб’єкти оціночної діяльності у сфері оцінки земель\nСуб’єктами оціночної діяльності у сфері оцінки земель є:\nоргани виконавчої влади та органи місцевого самоврядування, що здійснюють управління у сфері оцінки земель, а також юридичні та фізичні особи, заінтересовані у проведенні оцінки земельних ділянок;\nюридичні особи - суб’єкти господарювання незалежно від їх організаційно-правової форми та форми власності, що мають у своєму складі оцінювачів з експертної грошової оцінки земельних ділянок (у частині виконання робіт з експертної грошової оцінки земельних ділянок);\nфізичні особи - підприємці, які отримали кваліфікаційне свідоцтво оцінювача з експертної грошової оцінки земельних ділянок (у частині виконання робіт з експертної грошової оцінки земельних ділянок);\nфізичні та юридичні особи - розробники документації із землеустрою згідно із Законом України \"Про землеустрій\" (у частині виконання робіт з бонітування ґрунтів та нормативної грошової оцінки земельних ділянок)\";\n4) у частині третій статті 7:\nв абзаці першому слова \"економічної оцінки земель\" виключити;\nабзац третій викласти в такій редакції:\n\"в електронній формі - кваліфікованим електронним підписом сертифікованого інженера-землевпорядника з використанням кваліфікованої електронної позначки часу\";\n5) абзац шостий частини першої статті 11 викласти в такій редакції:\n\"рецензування звітів з експертної грошової оцінки земельних ділянок\";\n6) абзац сьомий частини першої статті 13 викласти в такій редакції:\n\"відчуження земельних ділянок державної, комунальної власності, якщо відповідно до закону ціна продажу таких земельних ділянок визначається з використанням нормативної грошової оцінки земельних ділянок\";\n7) у частині першій статті 15 слова \"економічної оцінки земель\" виключити;\n8) статтю 17 виключити;\n9) у статті 20 :\nу частині першій слова \"економічної оцінки земель\" виключити;\nу частині третій:\nслова \"економічної оцінки земель та\" виключити;\nпісля слів \"із землеустрою\" доповнити словами \"та оцінки земель\";\nчастину четверту викласти в такій редакції:\n\"Користування матеріалами Державного фонду документації із землеустрою та оцінки земель здійснюється в порядку, встановленому Законом України \"Про землеустрій\";\nдоповнити частинами п’ятою і шостою такого змісту:\n\"Технічна документація з бонітування ґрунтів та нормативної грошової оцінки земельних ділянок, звіти про експертну грошову оцінку земельних ділянок державної та комунальної власності, звіти про експертну грошову оцінку земельних ділянок, що проводиться для цілей оподаткування, нарахування та сплати інших обов’язкових платежів, що справляються відповідно до законодавства, є публічною інформацією.\nУ разі якщо технічна документація з бонітування ґрунтів та нормативної грошової оцінки земельних ділянок і звіт про експертну грошову оцінку земельних ділянок містять персональні дані фізичних осіб (реєстраційний номер облікової картки платника податків, серію та номер паспорта громадянина України, місце проживання, дату народження фізичної особи), такі документи оприлюднюються та надаються центральним органом виконавчої влади, що реалізує державну політику у сфері земельних відносин, виключно після знеособлення персональних даних\";\n10) статтю 21 виключити;\n11) у статті 23 :\nу частинах першій і другій слова \"економічної оцінки земель\" виключити;\nчастину третю викласти в такій редакції:\n\"Витяг з технічної документації про нормативну грошову оцінку окремої земельної ділянки видається органами, що здійснюють ведення Державного земельного кадастру\";\n12) частину третю статті 25 замінити двома новими частинами такого змісту:\n\"Моніторинг ринку земель здійснюється у складі моніторингу земельних відносин центральним органом виконавчої влади, що реалізує державну політику у сфері земельних відносин, на підставі відомостей Державного реєстру речових прав на нерухоме майно та їх обтяжень про ціну (вартість) земельних ділянок, ціну (вартість) інших речових прав на земельні ділянки, розмір плати за користування чужими земельними ділянками. Результати моніторингу ринку земель публікуються не менше одного разу на три місяці. Моніторинг ринку земель здійснюється у порядку, встановленому Кабінетом Міністрів України.\nДані та результати моніторингу ринку земель є публічною інформацією та підлягають опублікуванню на офіційному веб-сайті центрального органу виконавчої влади, що реалізує державну політику у сфері земельних відносин\".\n26. У Законі України \"Про основні засади державного нагляду (контролю) у сфері господарської діяльності\" (Відомості Верховної Ради України, 2007 р., № 29, ст. 389 із наступними змінами):\n1) статтю 2 доповнити частиною такого змісту:\n\"Дія цього Закону поширюється на відносини, пов’язані із здійсненням державного контролю за використанням та охороною земель\";\n2) у статті 5 :\nу частині першій:\nпісля абзацу восьмого доповнити новим абзацом такого змісту:\n\"Виконавчі органи сільських, селищних, міських рад, що здійснюють державний нагляд (контроль) у межах делегованих законом повноважень органів виконавчої влади в частині використання та охорони земель, визначають перелік суб’єктів господарювання, які підлягають плановим заходам державного нагляду (контролю) у плановому періоді, відповідно до критеріїв, за якими оцінюється ступінь ризику від провадження господарської діяльності та визначається періодичність проведення планових заходів державного нагляду (контролю), що затверджуються відповідно до цього Закону\".\nУ зв’язку з цим абзаци дев’ятий - чотирнадцятий вважати відповідно абзацами десятим - п’ятнадцятим;\nпісля абзацу тринадцятого доповнити новим абзацом такого змісту:\n\"Річні плани проведення заходів державного нагляду (контролю) на відповідний плановий період затверджуються відповідно до цього Закону з урахуванням відомостей про суб’єктів господарювання, які підлягають плановим заходам державного нагляду (контролю), внесених до інтегрованої автоматизованої системи державного нагляду (контролю) виконавчими органами сільських, селищних, міських рад, що здійснюють державний нагляд (контроль) у межах делегованих законом повноважень органів виконавчої влади в частині використання та охорони земель, відповідно до цього Закону\".\nУ зв’язку з цим абзаци чотирнадцятий і п’ятнадцятий вважати відповідно абзацами п’ятнадцятим і шістнадцятим;\nдоповнити частиною шостою такого змісту:\n\"6. Виконавчі органи сільських, селищних, міських рад, що здійснюють державний нагляд (контроль) у межах делегованих законом повноважень органів виконавчої влади в частині використання та охорони земель, здійснюють планові заходи державного нагляду (контролю) відповідно до річних планів проведення заходів державного нагляду (контролю) на відповідний плановий період та планів проведення комплексних заходів державного нагляду (контролю), затверджених відповідно до цієї статті. Уніфіковані форми актів з переліком питань, що затверджені відповідно до цієї статті, є обов’язковими для виконавчих органів сільських, селищних, міських рад, що здійснюють державний нагляд (контроль) у межах делегованих законом повноважень органів виконавчої влади в частині використання та охорони земель\".\n27. У Законі України \"Про відчуження земельних ділянок, інших об’єктів нерухомого майна, що на них розміщені, які перебувають у приватній власності, для суспільних потреб чи з мотивів суспільної необхідності\" (Відомості Верховної Ради України, 2010 р., № 1, ст. 2; 2013 р., № 7, ст. 65, № 28, ст. 303):\n1) у частині третій статті 5 слова \"державній експертизі землевпорядної документації у випадках та в порядку, визначених законом\" замінити словами \"в порядку, визначеному законом\";\n2) у статті 7 :\nабзац п’ятий частини першої після слів \"обслуговування об’єктів\" доповнити словами \"і санітарно-захисних зон\";\nв абзаці третьому частини другої слова \"нотаріально посвідчена згода власника земельної ділянки на поділ земельної ділянки\" замінити словами \"згода власника земельної ділянки на поділ земельної ділянки (справжність підпису на згоді засвідчується нотаріально)\";\n3) у статті 8 :\nабзац п’ятий частини першої після слів \"обслуговування об’єктів\" доповнити словами \"і санітарно-захисних зон\";\nабзац другий частини другої після слів \"місце розташування об’єкта\" доповнити словами \"в межах міста обласного значення\";\n4) частину першу статті 9 доповнити абзацом п’ятим такого змісту:\n\"розміщення та обслуговування об’єктів і санітарно-захисних зон, пов’язаних із видобуванням корисних копалин\".\n28. Частину четверту статті 36 Закону України \"Про землі енергетики та правовий режим спеціальних зон енергетичних об’єктів\" (Відомості Верховної Ради України, 2011 р., № 1, ст. 1; 2014 р., № 2-3, ст. 41) викласти в такій редакції:\n\"Державний контроль за дотриманням правового режиму спеціальних зон здійснюється центральним органом виконавчої влади, що реалізує державну політику в нафтогазовому комплексі, а за використанням та охороною земель - органами, що здійснюють такий контроль відповідно до закону\".\n29. У Законі України \"Про регулювання містобудівної діяльності\" (Відомості Верховної Ради України, 2011 р., № 34, ст. 343 із наступними змінами):\n1) абзац другий частини четвертої, частини шосту і восьму статті 18 виключити;\n2) у статті 19 :\nабзац другий частини другої викласти в такій редакції:\n\"Затвердження детального плану території за межами населених пунктів та внесення змін до нього здійснюються на підставі рішення відповідної сільської, селищної, міської ради\";\nв абзаці третьому частини восьмої слова \"відповідною районною державною адміністрацією\" виключити;\n3) в абзаці одинадцятому частини п’ятої статті 32 слова \"не можуть бути менші за два горизонтальні або два вертикальні розміри пам’ятки\" замінити словами \"визначаються відповідно до Закону України \"Про охорону культурної спадщини\";\n4) абзац четвертий частини одинадцятої статті 35 викласти в такій редакції:\n\"кадастровий номер земельної ділянки (для земельних ділянок, право власності чи користування на які виникло до 2004 року, - за наявності) або відмітка про випадок, визначений частиною четвертою статті 34 цього Закону та/або частиною першою статті 12 -1 Закону України \"Про правовий режим території, що зазнала радіоактивного забруднення внаслідок Чорнобильської катастрофи\";\n5) абзац четвертий частини дев’ятої статті 36 викласти в такій редакції:\n\"1) кадастровий номер земельної ділянки (для земельних ділянок, право власності чи користування на які виникло до 2004 року, - за наявності) або відмітка про випадок, визначений частиною четвертою статті 34 цього Закону та/або частиною першою статті 12 -1 Закону України \"Про правовий режим території, що зазнала радіоактивного забруднення внаслідок Чорнобильської катастрофи\";\n6) абзац дванадцятий частини третьої статті 37 викласти в такій редакції:\n\"1) кадастровий номер земельної ділянки (для земельних ділянок, право власності чи користування на які виникло до 2004 року, - за наявності) або відмітка про випадок, визначений частиною четвертою статті 34 цього Закону та/або частиною першою статті 12 -1 Закону України \"Про правовий режим території, що зазнала радіоактивного забруднення внаслідок Чорнобильської катастрофи\".\n30. Пункт 41 Переліку документів дозвільного характеру у сфері господарської діяльності, затвердженого Законом України \"Про Перелік документів дозвільного характеру у сфері господарської діяльності\" (Відомості Верховної Ради України, 2011 р., № 47, ст. 532 із наступними змінами), виключити.\n31. У Законі України \"Про Державний земельний кадастр\" (Відомості Верховної Ради України, 2012 р., № 8, ст. 61 із наступними змінами):\n1) в абзаці тринадцятому частини першої статті 1 слова \"об’єкт культурної спадщини\" замінити словами \"об’єкт культурної спадщини (пам’ятка культурної спадщини та її територія, об’єкт культурної всесвітньої спадщини, буферна зона, історичний ареал населеного місця, історико-культурний заповідник, історико-культурна заповідна територія), акваторія морського порту\";\n2) статтю 5 доповнити частиною шостою такого змісту:\n\"6. Програмне забезпечення Державного земельного кадастру має забезпечувати розподільне зберігання відомостей Державного земельного кадастру, документів, що створюються під час ведення Державного земельного кадастру, з метою підтвердження їх походження, цілісності та достовірності.\nДані можуть зберігатися в:\nадміністратора Державного земельного кадастру;\nцентральному органі виконавчої влади, що реалізує державну політику у сфері земельних відносин;\nінших державних органах, державних підприємствах, у державних установах, перелік яких визначається Кабінетом Міністрів України у Порядку ведення Державного земельного кадастру\";\n3) частину третю статті 6 доповнити словами \"розробленні та забезпеченні функціонування програмного забезпечення для моніторингу земельних відносин та інформаційної взаємодії з іншими державними електронними інформаційними ресурсами\";\n4) абзац третій частини другої статті 7 виключити;\n5) у статті 9 :\nабзац третій частини четвертої викласти в такій редакції:\n\"перевіряє відповідність поданих документів вимогам законів та прийнятих відповідно до них нормативно-правових актів, документації із землеустрою та містобудівної документації\";\nчастину восьму виключити;\n6) абзац третій частини першої статті 10 доповнити словами \"землі в межах територій територіальних громад\";\n7) у статті 13 :\nназву доповнити словами \"землі в межах територій територіальних громад\";\nу пункті \"є\" частини першої слова \"економічну та\" виключити;\nдоповнити частиною третьою такого змісту:\n\"3. До Державного земельного кадастру включаються такі відомості про землі в межах території територіальної громади:\nа) найменування територіальної громади;\nб) опис меж території територіальної громади;\nв) площа земель у межах території територіальної громади;\nг) найменування суміжних територіальних громад;\nґ) інформація про матеріали, на підставі яких встановлені (змінені) межі території територіальної громади\";\n8) частину першу статті 14 доповнити абзацами восьмим - чотирнадцятим такого змісту:\n\"До внесення до Державного земельного кадастру відомостей про опис меж та обмеження у використанні земель з координатами поворотних точок таких меж щодо території пам’яток культурної спадщини, зон охорони, об’єктів культурної всесвітньої спадщини, буферних зон, історичних ареалів населених місць, охоронюваних археологічних територій, історико-культурних заповідників та історико-культурних заповідних територій, до Державного земельного кадастру включаються такі відомості про зазначені обмеження у використанні земель:\nвид;\nзміст обмеження;\nопис режимоутворюючого об’єкта - контури, назви та характеристики, що обумовлюють встановлення обмежень;\nвідстань від контуру режимоутворюючого об’єкта, на яку поширюється обмеження у використанні земель;\nінформація про документи, на підставі яких встановлено обмеження у використанні земель.\nТехнологічні та програмні засоби Державного земельного кадастру мають забезпечувати автоматизоване визначення меж обмежень у використанні земель в обсязі та у випадках, передбачених абзацом восьмим цієї частини, шляхом визначення відстані від контуру режимоутворюючого об’єкта, без необхідності проведення робіт із землеустрою з визначення координат поворотних точок зазначених меж\";\n9) у статті 21 :\nчастину третю виключити;\nабзац третій частини четвертої після слів \"території населених пунктів\" доповнити словами \"проектів землеустрою щодо відведення земельних ділянок, що розробляються з метою зміни їх цільового призначення, робочих проектів землеустрою\";\nчастину п’яту після слів \"в натурі (на місцевості)\" доповнити словами \"робочих проектів землеустрою, технічної документації із землеустрою щодо інвентаризації земель, технічної документації із землеустрою щодо резервування цінних для заповідання територій та об’єктів, проектів створення територій та об’єктів природно-заповідного фонду\";\nчастину восьму доповнити абзацом другим такого змісту:\n\"Відомості про межі територій територіальних громад вносяться до Державного земельного кадастру на підставі проектів землеустрою щодо встановлення меж територій територіальних громад\";\nчастину чотирнадцяту викласти в такій редакції:\n\"14. Документація із землеустрою і технічна документація з оцінки земель подаються державному кадастровому реєстратору разом з електронним документом, що містить результати робіт із землеустрою та оцінки земель\";\nчастину шістнадцяту викласти в такій редакції:\n\"16. Заява про внесення відомостей до Державного земельного кадастру, змін до таких відомостей, документація із землеустрою, документація з оцінки земель та інші документи, які відповідно до цього Закону є підставою для внесення відомостей до Державного земельного кадастру, подаються до органів, що здійснюють ведення Державного земельного кадастру, в електронній формі засобами телекомунікаційного зв’язку. Визначення державного кадастрового реєстратора, уповноваженого на розгляд таких документів та внесення відомостей до Державного земельного кадастру або надання мотивованої відмови у їх внесенні, здійснюється в день подання заяви за допомогою програмного забезпечення Державного земельного кадастру за принципом випадковості\";\n10) абзац п’ятий частини першої статті 22 викласти в такій редакції:\n\"Документація із землеустрою, технічна документація з оцінки земель в електронній формі засвідчуються кваліфікованим електронним підписом сертифікованого інженера-землевпорядника з використанням кваліфікованої електронної позначки часу\";\n11) частину другу статті 23 викласти в такій редакції:\n\"2. Електронний документ обов’язково має містити проектні та існуючі відомості про об’єкт землеустрою, якщо документацією із землеустрою здійснювалося проектування. Вимоги до змісту, структури і технічних характеристик електронного документа визначаються Порядком ведення Державного земельного кадастру \";\n12) у статті 24 :\nчастину другу викласти в такій редакції:\n\"2. Державна реєстрація земельних ділянок здійснюється державним кадастровим реєстратором центрального органу виконавчої влади, що реалізує державну політику у сфері земельних відносин\";\nчастину третю доповнити абзацами шостим і сьомим такого змісту:\n\"власника земельної частки (паю) або його спадкоємця (у разі формування земельної ділянки в порядку виділення в натурі (на місцевості) земельних ділянок власникам земельних часток (паїв);\nособи, визначені частиною першою статті 118 Земельного кодексу України, у тому числі власника нерухомого майна (будівлі, споруди), розташованої на земельній ділянці, що надається (передається) із земель державної чи комунальної власності, або його спадкоємця\";\nчастину четверту викласти в такій редакції:\n\"4. Для державної реєстрації земельної ділянки державному кадастровому реєстратору, який здійснює таку реєстрацію, подаються:\nзаява за формою, встановленою центральним органом виконавчої влади, що забезпечує формування державної політики у сфері земельних відносин;\nдокументація із землеустрою, що є підставою для формування земельної ділянки, в електронній формі та формі електронного документа.\nУ разі якщо відповідно до закону поділ, об’єднання земельних ділянок здійснюються за погодженням з органами виконавчої влади, органами місцевого самоврядування, фізичними чи юридичними особами, до заяви про державну реєстрацію земельної ділянки, сформованої в результаті поділу або об’єднання земельних ділянок, також додаються документи, що належним чином підтверджують таку згоду.\nЗаява з доданими документами надсилається заявником засобами телекомунікаційного зв’язку\";\nабзац другий частини шостої виключити;\n13) у статті 26 :\nчастину п’яту після слів \"Державний кадастровий реєстратор\" доповнити словами \"обраний за допомогою програмного забезпечення Державного земельного кадастру за принципом випадковості\";\nабзац другий частини шостої виключити;\n14) у статті 28 :\nабзац третій частини п’ятої виключити;\nдоповнити частиною дев’ятою такого змісту:\n\"9. Відомості про обмеження у використанні земель виключаються з Державного земельного кадастру в автоматизованому режимі без прийняття рішення державним кадастровим реєстратором:\nвстановлені на підставі технічної документації із землеустрою щодо резервування цінних для заповідання територій та об’єктів - через п’ять років з дня їх внесення;\nвстановлені відповідно до частини другої статті 147 Земельного кодексу України у відповідній містобудівній документації - після спливу визначеного у цій документації строку, на який такі обмеження встановлені\";\n15) абзац другий частини четвертої статті 29 виключити;\n16) статтю 31 доповнити частиною другою такого змісту:\n\"2. Технологічне та програмне забезпечення Державного земельного кадастру має забезпечувати інформаційну взаємодію з центральним органом виконавчої влади, що реалізує державну політику у сфері геологічного вивчення та раціонального використання надр, для надання (у тому числі через Публічну кадастрову карту та витяги з Державного земельного кадастру про земельні ділянки) відомостей про ділянки надр, надані у користування відповідно до спеціальних дозволів на користування надрами та гірничих відводів\";\n17) у статті 32 :\nу назві статті слова \"економічну оцінку земель\" виключити;\nу частині першій:\nв абзаці першому слова \"економічну оцінку земель\" виключити;\nв абзаці другому слова \"за бажанням заявника в паперовій чи електронній формі\" замінити словами \"в електронній формі\";\nу частині четвертій слова \"економічну оцінку земель\" виключити;\n18) частину першу статті 34 після абзацу десятого доповнити двома новими абзацами такого змісту:\n\"відомості про перенесення в натуру (на місцевість) меж охоронних зон, прибережних захисних смуг і пляжних зон, зон санітарної охорони, санітарно-захисних зон і зон особливого режиму використання земель (за наявності) та меж земельної ділянки (у разі формування земельної ділянки);\nвідомості про встановлені межові знаки (у разі формування земельної ділянки)\".\nУ зв’язку з цим абзац одинадцятий вважати абзацом тринадцятим;\n19) абзац перший частини четвертої статті 38 доповнити новим другим реченням такого змісту: \"За бажанням заявника витяг з Державного земельного кадастру має містити: посилання на документи, на підставі яких відомості про обмеження у використанні земель внесені до Державного земельного кадастру, відомості про ділянки надр, надані у користування відповідно до спеціальних дозволів на користування надрами та гірничих відводів, одержані в порядку інформаційної взаємодії між Державним земельним кадастром та центральним органом виконавчої влади, що реалізує державну політику у сфері геологічного вивчення та раціонального використання надр\";\n20) пункт \"д\" частини другої статті 41 викласти в такій редакції:\n\"д) за виправлення технічної помилки у відомостях Державного земельного кадастру не з вини органу, що здійснює його ведення, - 0,01 розміру прожиткового мінімуму для працездатних осіб\";\n21) у розділі VII \"Прикінцеві та перехідні положення\":\nабзац другий пункту 2 після слів \"до провадження судом\" доповнити словами \"або особи, якій надано дозвіл на розроблення документації із землеустрою, що розробляється для внесення до Державного земельного кадастру відомостей про земельну ділянку з метою передачі її в оренду в порядку управління спадщиною\";\nу пункті 7 слова \"віднесення таких земельних ділянок до певних категорій\" замінити словами \"встановлення їх цільового призначення\";\nдоповнити пунктом 8 -2 такого змісту:\n\"8 -2 . Відомості про обмеження у використанні земель, визначені відповідно до Закону України \"Про охорону культурної спадщини\" і встановлені до набрання чинності частиною сьомою статті 47 Закону України \"Про землеустрій\", вносяться до Державного земельного кадастру на підставі матеріалів, за якими відповідно до законодавства, що діяло на момент їх розроблення, здійснювалося встановлення таких обмежень, за заявою органу охорони культурної спадщини, який затвердив такі матеріали. У разі якщо з таких матеріалів неможливо встановити дійсні межі зазначених обмежень, такі відомості вносяться до Державного земельного кадастру на підставі науково-проектної документації у сфері охорони культурної спадщини, передбаченої Законом України \"Про охорону культурної спадщини\", а до її розроблення - технічної документації із землеустрою щодо встановлення меж режимоутворюючих об’єктів культурної спадщини. Проект землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів, що є складовою такої науково-проектної документації, погодженню не підлягає\";\nпункт 12 доповнити підпунктом 3 такого змісту:\n\"3) протягом 2021 і 2022 років забезпечити реалізацію пілотного проекту щодо внесення до Державного земельного кадастру відомостей про земельні ділянки сертифікованими інженерами-землевпорядниками та за результатами його реалізації подати до Верховної Ради України проект закону щодо надання сертифікованим інженерам-землевпорядникам статусу державних кадастрових реєстраторів.\nВстановити, що:\nпротягом реалізації пілотного проекту сертифіковані інженери-землевпорядники в порядку та на умовах, визначених Кабінетом Міністрів України, мають права та обов’язки, передбачені цим Законом для державних кадастрових реєстраторів;\nрішення сертифікованих інженерів-землевпорядників про внесення до Державного земельного кадастру відомостей, що не відповідають цьому Закону та порушують права, охоронювані законом інтереси фізичних чи юридичних осіб, держави чи територіальної громади, можуть бути скасовані центральним органом виконавчої влади, що реалізує державну політику у сфері земельних відносин, з власної ініціативи або за скаргами фізичних чи юридичних осіб, або судом. Рішення сертифікованих інженерів-землевпорядників про державну реєстрацію земельних ділянок, щодо яких зареєстровані речові права, а також про внесення до Державного земельного кадастру змін до таких відомостей скасовуються лише у судовому порядку.\nПорядок реалізації пілотного проекту щодо внесення до Державного земельного кадастру відомостей про земельні ділянки сертифікованими інженерами-землевпорядниками, вимоги щодо здійснення моніторингу виконання сертифікованими інженерами-землевпорядниками повноважень державних кадастрових реєстраторів, порядок оскарження рішень про внесення відомостей до Державного земельного кадастру затверджуються Кабінетом Міністрів України\".\n32. У розділі II \"Прикінцеві та перехідні положення\" Закону України \"Про внесення змін до деяких законодавчих актів України щодо розмежування земель державної та комунальної власності\" (Відомості Верховної Ради України, 2013 р., № 36, ст. 472):\nпідпункт \"г\" пункту 4 доповнити словами \"а також земель, які відповідно до закону віднесені до комунальної власності\";\nпункт 6 викласти в такій редакції:\n\"6. У разі якщо відомості про земельні ділянки, зазначені у пунктах 3 і 4 цього розділу, не внесені до Державного реєстру земель, надання дозволу на розроблення документації із землеустрою, що є підставою для державної реєстрації таких земельних ділянок, та її затвердження здійснюються відповідною сільською, селищною, міською радою\".\n33. У Законі України \"Про державну реєстрацію речових прав на нерухоме майно та їх обтяжень\" (Відомості Верховної Ради України, 2016 р., № 1, ст. 9 із наступними змінами):\n1) у частині першій статті 2:\nпункт 3 доповнити абзацом дев’ятим такого змісту:\n\"суб’єкт переважного права купівлі земельної ділянки сільськогосподарського призначення, який передав таке право іншій особі, - у разі державної реєстрації переходу переважного права на купівлю земельної ділянки\";\nу пункті 5:\nабзац перший доповнити реченням такого змісту: \"Для цілей цього Закону обтяженням вважається також:\";\nдоповнити абзацами другим і третім такого змісту:\n\"намір власника земельної ділянки сільськогосподарського призначення, щодо якої встановлено переважне право її купівлі, продати її особі, яка не є суб’єктом такого переважного права;\nпереважне право купівлі земельної ділянки сільськогосподарського призначення, передане іншій особі на підставі відповідного правочину\";\n2) частину першу статті 24 доповнити пунктом 13 такого змісту:\n\"13) відсутність згоди заставодержателя (іпотекодержателя) на дострокове припинення дії договору емфітевзису, суперфіцію щодо державної реєстрації припинення таких прав, що перебувають у заставі (іпотеці)\";\n3) доповнити статтею 31 -4 такого змісту:\n\" Стаття 31 -4 . Особливості проведення реєстраційних дій, пов’язаних із реалізацією переважного права купівлі земельної ділянки сільськогосподарського призначення\n1. У разі державної реєстрації наміру власника земельної ділянки сільськогосподарського призначення, щодо якої встановлене переважне право її купівлі, продати її особі, яка не є суб’єктом такого переважного права, державний реєстратор невідкладно після здійснення державної реєстрації письмово повідомляє про таку реєстрацію суб’єкта переважного права купівлі земельної ділянки.\n2. У разі державної реєстрації переважного права купівлі земельної ділянки сільськогосподарського призначення, переданого іншій особі, державний реєстратор невідкладно після здійснення державної реєстрації письмово повідомляє про таку реєстрацію власника земельної ділянки\";\n4) доповнити статтею 31 -5 такого змісту:\n\" Стаття 31 -5 . Особливості державної реєстрації припинення права оренди земельної ділянки, переданої в оренду особою, яка використовує відповідну земельну ділянку на праві емфітевзису\n1. Державна реєстрація припинення права оренди земельної ділянки, переданої в оренду особою, яка використовує відповідну земельну ділянку на праві емфітевзису, якщо таке припинення відбулося у зв’язку з припиненням права емфітевзису, проводиться без подання відповідної заяви заявниками одночасно з державною реєстрацією припинення права емфітевзису\".\n34. У Законі України \"Про внесення змін до деяких законодавчих актів України щодо планування використання земель\" (Відомості Верховної Ради України, 2020 р., № 46, ст. 394):\n1) у розділі I :\nу пункті 2:\nпідпункт 4 доповнити новим абзацом такого змісту:\n\"11. У разі зміни цільового призначення земельної ділянки несільськогосподарського призначення з віднесенням такої земельної ділянки до категорії земель сільськогосподарського призначення, власником якої є особа, яка відповідно до положень Земельного кодексу України не може набувати право власності на земельні ділянки сільськогосподарського призначення, така земельна ділянка підлягає відчуженню протягом одного року з дня внесення до Державного земельного кадастру відомостей про змінене цільове призначення земельної ділянки\";\nу підпункті 17:\nв абзаці першому слово \"дев’ятої\" замінити словом \"першої\";\nв абзаці другому цифри \"10\" замінити цифрою \"2\";\nабзац шостий викласти в такій редакції:\n\"У зв’язку з цим частини другу - дев’яту вважати відповідно частинами третьою - десятою\";\nу підпункті 20:\nв абзаці шостому слова \"погоджується в порядку, встановленому цим Кодексом, та\" виключити;\nабзац сьомий після слів \"Законом України \"Про внесення змін до деяких законодавчих актів України щодо планування використання земель\" доповнити словами \"або протягом двох років з дня його опублікування (якщо розроблення відповідного генерального плану населеного пункту, плану зонування, детального плану територій розпочалося до набрання чинності Законом України \"Про внесення змін до деяких законодавчих актів України щодо планування використання земель\")\";\nабзаци дванадцятий - шістнадцятий підпункту 3 пункту 9 замінити трьома новими абзацами такого змісту:\n\"включити частину третю такого змісту:\n\"3. Відомості про функціональні зони вносяться до Державного земельного кадастру на підставі затверджених комплексних планів просторового розвитку територій територіальних громад, генеральних планів населених пунктів\";\nчастину п’яту після слів \"на підставі\" доповнити словами \"комплексних планів просторового розвитку територій територіальних громад, генеральних планів населених пунктів, детальних планів територій\";\n2) у розділі II \"Прикінцеві та перехідні положення\":\nу пункті 3:\nабзац четвертий доповнити реченням такого змісту: \"У разі якщо така документація, затверджена у встановленому порядку, не містить відомостей, визначених статтею 45 -1 Закону України \"Про землеустрій\", містобудівні умови та обмеження забудови земельної ділянки щодо території, на яку розроблена така документація, можуть видаватися без дотримання вимог Закону України \"Про регулювання містобудівної діяльності\" щодо визначення містобудівних умов та обмежень забудови земельної ділянки, лише на підставі даних Державного земельного кадастру\";\nдоповнити абзацом п’ятим такого змісту:\n\"до 1 січня 2025 року розмір прибережних захисних смуг у межах населених пунктів може змінюватися детальним планом території, розробленим з урахуванням вимог цього Закону щодо складу та змісту містобудівної документації на місцевому рівні або проектом землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів, що узгоджується із затвердженою містобудівною документацією. Зазначений проект землеустрою у такому разі затверджується відповідною сільською, селищною, міською радою\";\nабзац четвертий пункту 4 після слів \"нормативно-правових актів\" доповнити словами \"будівельних норм\".\nII. Прикінцеві та перехідні положення\n1. Цей Закон набирає чинності з дня, наступного за днем його опублікування, крім:\nпункту 2 , абзацу дванадцятого підпункту 27, абзацу четвертого підпункту 30 пункту 4, підпунктів 16 , 19 пункту 31 розділу I цього Закону, які набирають чинності через три місяці з дня опублікування цього Закону;\nпідпункту 3 пункту 1, підпункту 47 , абзаців дванадцятого і тринадцятого підпункту 51, абзаців четвертого - шостого підпункту 57 пункту 4, абзаців п’ятого і шостого підпункту 12, підпункту 20 , абзаців восьмого і дев’ятого підпункту 28 пункту 19, підпункту 6 , абзаців другого , четвертого - десятого підпункту 7, абзаців п’ятого і шостого , дев’ятого - десятого підпункту 9, абзацу дванадцятого підпункту 12, підпункту 13 , абзацу другого підпункту 14, підпункту 15 , абзацу п’ятого підпункту 17 пункту 31 розділу I цього Закону, які набирають чинності через шість місяців з дня опублікування цього Закону;\nпідпунктів 1 , 8 , абзаців другого і третього підпункту 12, підпункту 13 пункту 1, підпункту 1 пункту 3, абзаців сьомого - дванадцятого підпункту 2, абзацу сьомого (щодо виключення пункту \"є\" частини першої статті 12 Земельного кодексу України), абзаців восьмого - дванадцятого підпункту 4, абзацу п’ятого підпункту 15, абзацу тридцять восьмого підпункту 51, абзацу третього підпункту 53, підпункту 54 , підпункту 55 (в частині повноважень відповідних рад щодо затвердження положень про здійснення громадського контролю за використанням та охороною земель) пункту 4, підпунктів 1 і 2 пункту 11, підпункту 10 пункту 12, пункту 16 (крім положень щодо розміщення стаціонарних конструкцій для розміщення зовнішньої реклами), пункту 18 , абзацу четвертого підпункту 9, абзацу четвертого підпункту 11, абзаців дев’ятого і десятого підпункту 12, підпунктів 33 і 36 пункту 19, підпункту 2 , підпункту 4 , абзацу четвертого підпункту 10, підпункту 11 пункту 22, підпункту 1 (щодо здійснення державного контролю за використанням та охороною земель виконавчими органами сільських, селищних, міських рад), підпункту 3 пункту 23, підпункту 2 пункту 26, підпункту 3 пункту 29, підпункту 2 , підпункту 8 , абзаців четвертого і п’ятого підпункту 21 пункту 31 розділу I цього Закону, абзаців п’ятого - дев’ятого пункту 2 цього розділу, які набирають чинності через рік з дня опублікування цього Закону;\nпункту 16 (в частині положень щодо розміщення стаціонарних конструкцій для розміщення зовнішньої реклами) розділу I цього Закону, який набирає чинності з 1 січня 2023 року;\nабзаців третього і четвертого підпункту 9, підпунктів 32 і 33 , абзаців восьмого і дев’ятого підпункту 35, абзаців п’ятого і шостого , десятого і одинадцятого підпункту 37, абзаців другого - четвертого підпункту 58 пункту 4, пункту 10 , абзацу другого підпункту 4, підпункту 6 пункту 24, підпункту 1 , підпункту 3 пункту 33 розділу I цього Закону, які набирають чинності з дня набрання чинності Законом України \"Про внесення змін до деяких законодавчих актів України щодо умов обігу земель сільськогосподарського призначення\" (Відомості Верховної Ради України, 2020 р., № 20, ст. 142);\nпідпункту 1 пункту 21, абзаців п’ятого - сьомого підпункту 9 пункту 25, підпункту 1 пункту 29, абзацу шостого підпункту 14 пункту 31 розділу I цього Закону, які набирають чинності з дня набрання чинності Законом України \"Про внесення змін до деяких законодавчих актів України щодо планування використання земель\" (Відомості Верховної Ради України, 2020 р., № 46, ст. 394).\n2. Установити, що:\nособи, які отримали кваліфікаційний сертифікат інженера-геодезиста до набрання чинності цим Законом, вважаються такими, що можуть виконувати топографо-геодезичні і картографічні роботи за всіма напрямами (крім топографо-геодезичних і картографічних робіт при здійсненні землеустрою);\nдо визнання в установленому порядку саморегулівних організацій у сфері топографо-геодезичної і картографічної діяльності центральний орган виконавчої влади, що реалізує державну політику у сфері земельних відносин, включає до складу Кваліфікаційної комісії, зазначеної у статті 51 Закону України \"Про топографо-геодезичну і картографічну діяльність\", висококваліфікованих фахівців, делегованих об’єднаннями громадян, асоціаціями, навчальними закладами, що здійснюють громадську, професійну та освітню діяльність у сфері топографо-геодезичної і картографічної діяльності, у кількості, яку відповідно до цієї статті має делегувати саморегулівна організація. Такі особи виключаються із складу Кваліфікаційної комісії з дня надання громадській організації статусу саморегулівної організації у сфері топографо-геодезичної і картографічної діяльності;\nповноваження Кваліфікаційної комісії, діяльність якої передбачена Законом України \"Про землеустрій\", у складі, що діяв до набрання чинності цим Законом, вважаються припиненими;\nнауково-проектна документація у сфері охорони культурної спадщини, затверджена до набрання чинності цим Законом, зберігає чинність. Внесення змін до такої документації допускається за умови приведення її у відповідність із вимогами цього Закону;\nзони охорони пам’яток культурної спадщини, не визначені до набрання чинності цим Законом, встановлюються відповідно до Закону України \"Про охорону культурної спадщини\";\nдокументи , що дають право на виконання підготовчих та будівельних робіт, містобудівні умови та обмеження забудови земельних ділянок, розташованих у межах територій, на яких відповідно до Закону України \"Про охорону культурної спадщини\" (у редакції відповідно до змін, внесених цим Законом) встановлюються обмеження у використанні земель, видані відповідно до законодавства, яке діяло до набрання чинності цими змінами, зберігають чинність до завершення будівництва відповідних об’єктів;\nдокументи , що дають право на встановлення тимчасових споруд для провадження підприємницької діяльності, стаціонарних конструкцій для розміщення зовнішньої реклами та на виконання робіт із благоустрою у межах територій, на яких відповідно до Закону України \"Про охорону культурної спадщини\" (у редакції відповідно до змін, внесених цим Законом) встановлюються обмеження у використанні земель, видані відповідно до законодавства, яке діяло до набрання чинності цими змінами, зберігають чинність до завершення їх дії;\nмежі та режими використання пам’яток культурної спадщини, зон охорони, історичних ареалів населених місць, буферних зон, у тому числі ті, що зазначені в історико-архітектурних опорних планах, визначені до набрання чинності цим Законом, зберігають чинність до визначення нових меж та режимів використання зон охорони, історичних ареалів населених місць, буферних зон відповідно до цього Закону. Межі та режими використання пам’яток культурної спадщини, не визначені до набрання чинності цим Законом, встановлюються відповідно до Закону України \"Про охорону культурної спадщини\".\nДо встановлення Кабінетом Міністрів України вимог до складу та змісту науково-проектної документації у сфері охорони культурної спадщини, порядку визначення меж та режимів використання територій пам’яток, об’єктів всесвітньої спадщини, історичного ареалу населеного місця, зон охорони, буферних зон науково-проектна документація у сфері охорони культурної спадщини розробляється і подається на розгляд органів охорони культурної спадщини згідно з чинними державними нормами, правилами і стандартами, вимогами щодо розроблення такої документації.\nДо встановлення Кабінетом Міністрів України порядку визначення режимів використання пам’яток та затвердження науково-проектної (науково-дослідної) документації науково-проектна (науково-дослідна) документація у сфері охорони культурної спадщини, проекти землеустрою, що розробляються у її складі, технічна документація із землеустрою щодо встановлення меж режимоутворюючих об’єктів культурної спадщини затверджуються органами охорони культурної спадщини відповідно до їхніх повноважень.\n3. Визнати такими, що втратили чинність:\nЗакон України \"Про державну експертизу землевпорядної документації\" (Відомості Верховної Ради України, 2004 р., № 38, ст. 471 із наступними змінами);\nЗакон України \"Про захист конституційних прав громадян на землю\" (Відомості Верховної Ради України, 2005 р., № 10, ст. 194).\n4. Кабінету Міністрів України:\n1) у тримісячний строк з дня опублікування цього Закону:\nа) забезпечити:\nтехнічну та організаційну можливість відображення на картографічній основі Державного земельного кадастру органами виконавчої влади та органами місцевого самоврядування, що надають земельні ділянки у власність або користування, відомостей про орієнтовне місце розташування земельної ділянки, що формується, та рішення про надання дозволу на розроблення проекту землеустрою щодо відведення такої земельної ділянки;\nвідображення на картографічній основі Державного земельного кадастру відомостей:\nпро місця розташування земельних ділянок, що формуються, та рішень про надання дозволів на розроблення проектів землеустрою щодо їх відведення з метою передачі у постійне користування державним установам природно-заповідного фонду, державним лісогосподарським та водогосподарським підприємствам, установам та організаціям;\nземель, визначених у дозволах на розроблення технічної документації із землеустрою щодо резервування цінних для заповідання територій та об’єктів;\nвідомостей про землі, що потребують консервації;\nб) привести свої нормативно-правові акти у відповідність із цим Законом;\nв) вжити заходів для затвердження нового складу Кваліфікаційної комісії, діяльність якої передбачена законами України \"Про землеустрій\" , \"Про топографо-геодезичну і картографічну діяльність\" , з урахуванням змін, передбачених цим Законом;\nг) забезпечити прийняття нормативно-правових актів, необхідних для реалізації цього Закону;\nґ) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n2) під час розроблення проектів закону України про Державний бюджет України на наступні роки передбачати видатки на фінансування заходів, передбачених цим Законом;\n3) забезпечити проведення публічного моніторингу земельних відносин на підставі адміністративних даних центральних органів виконавчої влади з метою систематизації та узагальнення інформації про володіння, користування і розпорядження земельними ділянками та про доходи, пов’язані із землекористуванням;\n4) до 1 січня 2023 року:\nзабезпечити переведення в електронну (цифрову) форму матеріалів, якими відповідно до законодавства, що діяло на момент їх розроблення, здійснювалося визначення обмежень у використанні земель, визначених відповідно до Закону України \"Про охорону культурної спадщини\" і встановлених до набрання чинності частиною сьомою статті 47 Закону України \"Про землеустрій\", та внесення відомостей про такі обмеження до Державного земельного кадастру, а якщо дійсні межі таких обмежень неможливо встановити на підставі таких матеріалів, - забезпечити розроблення технічної документації із землеустрою щодо встановлення меж режимоутворюючих об’єктів культурної спадщини;\nзабезпечити розроблення технічної документації із землеустрою щодо встановлення меж режимоутворюючих об’єктів культурної спадщини стосовно тих режимоутворюючих об’єктів, межі яких не визначені у встановленому порядку до набрання чинності цим Законом;\nзабезпечити впровадження програмного забезпечення Державного реєстру нерухомих пам’яток культурної спадщини України, у тому числі на засадах інтероперабельності із Державним земельним кадастром, містобудівним кадастром та іншими інформаційними системами;\n5) протягом шести місяців з дня опублікування цього Закону:\nвизначити порядок інформаційної взаємодії між Державним земельним кадастром та центральним органом виконавчої влади, що реалізує державну політику у сфері геологічного вивчення та раціонального використання надр, який передбачатиме надання (у тому числі через Публічну кадастрову карту та витяги з Державного земельного кадастру про земельні ділянки) відомостей про ділянки надр, надані у користування відповідно до спеціальних дозволів на користування надрами та гірничих відводів;\nзабезпечити організаційну і технічну можливість інформаційної взаємодії, передбаченої абзацом другим цього підпункту;\nзабезпечити ведення обліку ділянок надр, наданих у користування відповідно до спеціальних дозволів на користування надрами та гірничих відводів, у єдиній державній електронній геоінформаційній системі із забезпеченням можливості внесення інформації про видані раніше спеціальні дозволи на користування надрами та гірничі відводи за ініціативою користувачів надр;\n6) щороку до 31 січня 2023 року інформувати Верховну Раду України про стан виконання цього Закону.\n5. Центральному органу виконавчої влади, що реалізує державну політику у сфері земельних відносин, у місячний строк з дня опублікування цього Закону забезпечити письмове повідомлення сільських, селищних, міських рад про надані дозволи на розроблення документації із землеустрою для безоплатної передачі громадянам України земельних ділянок сільськогосподарського призначення за рахунок земель державної власності, що відповідно до пункту 24 розділу X \"Перехідні положення\" Земельного кодексу України переходять до земель комунальної власності, якщо рішення про затвердження такої документації та надання земельних ділянок у власність органом виконавчої влади не прийнято.\nВ. ЗЕЛЕНСЬКИЙ"
    }
  ],
  "definitions": []
}