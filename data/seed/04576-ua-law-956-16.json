{
  "id": "ua-law-956-16",
  "type": "statute",
  "title": "Закон України (956-16)",
  "title_en": "",
  "short_name": "956-16",
  "status": "in_force",
  "issued_date": "2007-04-19",
  "url": "https://zakon.rada.gov.ua/laws/show/956-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про\nадміністративні правопорушення щодо\nвідповідальності за правопорушення\nу сфері карантину рослин\n( Відомості Верховної Ради України (ВВР), 2007, N 31, ст.402 )\n\nВерховна Рада України п о с т а н о в л я є :\n1. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1) статті 105 та 106 викласти в такій редакції:\n\" Стаття 105. Порушення вимог щодо виконання фітосанітарних\nзаходів\nПорушення вимог щодо виконання фітосанітарних заходів -\nтягне за собою накладення штрафу на громадян від трьох до\nдесяти неоподатковуваних мінімумів доходів громадян і на посадових\nосіб - від восьми до п'ятнадцяти неоподатковуваних мінімумів\nдоходів громадян.\nСтаття 106. Ввезення в Україну, вивезення з України, транзит\nчерез її територію, вивезення з карантинних зон\nабо ввезення до них об'єктів регулювання, які не\nпройшли фітосанітарного контролю\nВвезення в Україну, вивезення з України, транзит через її\nтериторію, вивезення з карантинних зон або ввезення до них\nоб'єктів регулювання, які не пройшли фітосанітарного контролю, -\nтягнуть за собою накладення штрафу на громадян від трьох до\nдесяти неоподатковуваних мінімумів доходів громадян і на посадових\nосіб - від тринадцяти до вісімнадцяти неоподатковуваних мінімумів\nдоходів громадян\";\n2) доповнити статтею 188-26 такого змісту:\n\" Стаття 188-26. Невиконання законних вимог посадових осіб\nорганів Державної служби з карантину рослин\nУкраїни\nНевиконання законних вимог посадових осіб органів Державної\nслужби з карантину рослин України, які здійснюють державний\nконтроль за додержанням законодавства про карантин рослин, а також\nстворення перешкод для виконання покладених на них обов'язків -\nтягнуть за собою накладення штрафу на громадян від одного до\nп'яти неоподатковуваних мінімумів доходів громадян і на посадових\nосіб - від трьох до семи неоподатковуваних мінімумів доходів\nгромадян\";\n3) у частині першій статті 218 цифри \"103-1 - 105\" замінити\nцифрами \"103-1 - 104-1\";\n4) у статті 238-2:\nназву і частину першу викласти в такій редакції:\n\" Стаття 238-2. Органи Державної служби з карантину рослин\nУкраїни\nОргани Державної служби з карантину рослин України\nрозглядають справи про адміністративні правопорушення, пов'язані з\nпорушенням вимог щодо виконання фітосанітарних заходів\n(стаття 105), ввезенням в Україну, вивезенням з України, транзитом\nчерез її територію, вивезенням з карантинних зон або ввезенням до\nних об'єктів регулювання, які не пройшли фітосанітарного контролю\n(стаття 106), невиконанням законних вимог посадових осіб органів\nДержавної служби з карантину рослин України (стаття 188-26)\";\nу пункті 2 частини другої слова \"міста Києва\" замінити\nсловами \"міст Києва та Севастополя\";\n5) у частині першій статті 255:\nу пункті 1 абзац \"органів державної служби з карантину рослин\n(статті 105 - 106-2)\" виключити;\nу пункті 2 слова та цифри \"стаття 105 (за порушення правил\nборотьби з бур'янами)\" виключити.\n2. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 19 квітня 2007 року\nN 956-V\n\nПро внесення змін до Кодексу України про адміністративні правопорушення щодо відповідальності за правопорушення у сфері карантину рослин\nЗакон України від 19.04.2007 № 956-V\n\nПрийняття від 19.04.2007\nПостійна адреса:\nhttps://zakon.rada.gov.ua/go/956-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}