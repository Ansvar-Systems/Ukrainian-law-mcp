{
  "id": "ua-law-4254-20",
  "type": "statute",
  "title": "Закон України (4254-20)",
  "title_en": "",
  "short_name": "4254-20",
  "status": "in_force",
  "issued_date": "2025-02-25",
  "url": "https://zakon.rada.gov.ua/laws/show/4254-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України щодо стимулювання благодійництва у період воєнного стану\n\n(Відомості Верховної Ради (ВВР), 2025, № 32, ст.113)\n\nВерховна Рада України постановляє:\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Підпункт 165.1.68 пункту 165.1 статті 165 викласти в такій редакції:\n\n\"165.1.68. сума (вартість) благодійної пожертви, отриманої фізичними особами, які здійснюють публічний збір благодійних пожертв від імені благодійної організації або на користь благодійної організації від власного імені, від імені або на користь інших бенефіціарів у порядку, визначеному Законом України \"Про благодійну діяльність та благодійні організації\", у розмірі фактично перерахованого (переданого) такій благодійній організації чи бенефіціару, від імені та/або на користь яких здійснювався публічний збір благодійних пожертв\".\n\n2. У пункті 170.7 статті 170:\n\n1) абзац п’ятий підпункту 170.7.2 замінити двома новими абзацами такого змісту:\n\n\"Благодійна допомога, що надається на зазначені цілі, повинна розподілятися через державний чи місцевий бюджет або через благодійні організації, Товариство Червоного Хреста України, внесені до Реєстру неприбуткових організацій та установ.\n\nДія цього підпункту поширюється на благодійну допомогу, яка надається у формі іншій, ніж грошові кошти, на відновлення втраченого майна, на житлові, соціальні і побутові потреби та на інші потреби згідно з переліком, що визначається Кабінетом Міністрів України відповідно до підпункту \"б\" підпункту 170.7.8 пункту 170.8 статті 170 цього Кодексу\".\n\nУ зв’язку з цим абзаци шостий і сьомий вважати відповідно абзацами сьомим і восьмим;\n\n2) підпункт \"б\" підпункту 170.7.8 викласти в такій редакції:\n\n\"б) у сумі (вартості), що сукупно протягом звітного (податкового) року не перевищує 500 розмірів мінімальної заробітної плати, встановленої законом на 1 січня звітного (податкового) року, - на відновлення втраченого майна, на житлові, соціальні і побутові потреби та на інші потреби згідно з переліком, що визначається Кабінетом Міністрів України, що виникли у платників податку, визначених підпунктом 165.1.54 пункту 165.1 статті 165 цього Кодексу. Якщо загальна сума (вартість) отриманої благодійної допомоги протягом звітного (податкового) року перевищує зазначений граничний розмір, сума перевищення над таким розміром оподатковується за ставкою, встановленою пунктом 167.1 статті 167 цього Кодексу, і платник податку зобов’язаний подати річну податкову декларацію із зазначенням сум благодійної допомоги\";\n\n3) доповнити підпунктом 170.7.9 такого змісту:\n\n\"170.7.9. У разі виплати (надання) благодійної допомоги платникам податку сума (вартість) такої благодійної допомоги зазначається податковим агентом у податковому розрахунку, подання якого передбачено підпунктом \"б\" пункту 176.2 статті 176 цього Кодексу\".\n\n3. Підрозділ 4 розділу XX \"Перехідні положення\" доповнити пунктом 72 такого змісту:\n\n\"72. Установити, що за звітні (податкові) періоди, з 2025 року до кінця календарного року, в якому буде припинено або скасовано воєнний стан, введений Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , коригування, встановлені абзацом першим підпункту 140.5.9 пункту 140.5 статті 140 цього Кодексу, не проводяться щодо сум коштів та/або вартості товарів, виконаних робіт, наданих послуг, безоплатно перерахованих (переданих) протягом звітного (податкового) року неприбутковим організаціям, внесеним до Реєстру неприбуткових установ та організацій на дату такого перерахування коштів, передачі товарів, робіт, послуг (крім неприбуткової організації, яка є об’єднанням страховиків, якщо участь страховика у такому об’єднанні є умовою проведення діяльності такого страховика відповідно до закону, та неприбуткових організацій, до яких застосовуються положення підпункту 140.5.14 пункту 140.5 статті 140 цього Кодексу), у розмірі, що не перевищує 8 відсотків оподатковуваного прибутку попереднього звітного року, за умови що з цієї суми (вартості) більше 4 відсотків оподатковуваного прибутку попереднього звітного року було перераховано (передано) благодійним організаціям, внесеним до Реєстру неприбуткових установ та організацій\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n25 лютого 2025 року\n\n№ 4254-IX\n\nПро внесення змін до Податкового кодексу України щодо стимулювання благодійництва у період воєнного стану\nЗакон України від 25.02.2025 № 4254-IX\n\nПрийняття від 25.02.2025\nПостійна адреса:\nhttps://zakon.rada.gov.ua/go/4254-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}