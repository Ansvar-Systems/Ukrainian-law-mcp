{
  "id": "ua-law-1096-15",
  "type": "statute",
  "title": "Закон України (1096-15)",
  "title_en": "",
  "short_name": "1096-15",
  "status": "in_force",
  "issued_date": "2003-07-10",
  "url": "https://zakon.rada.gov.ua/laws/show/1096-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів\nУкраїни з питань діяльності профспілок\n( Відомості Верховної Ради України (ВВР), 2004, N 6, ст.38 )\n{ Із змінами, внесеними згідно з Кодексами\nN 1618-IV ( 1618-15 ) від 18.03.2004, ВВР, 2004, N 40-41, 42,\nст.492\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nЗаконами\nN 77-VIII ( 77-19 ) від 28.12.2014, ВВР, 2015, N 11, ст.75\nN 848-VIII ( 848-19 ) від 26.11.2015, ВВР, 2016, N 3, ст.25\nN 2269-VIII ( 2269-19 ) від 18.01.2018, ВВР, 2018, N 12, ст.68\nКодексом\nN 2597-VIII ( 2597-19 ) від 18.10.2018, ВВР, 2019, N 19, ст.74\nЗаконом\nN 3254-IX ( 3254-20 ) від 14.07.2023 }\n\nВерховна Рада України п о с т а н о в л я є :\nI. Внести до законодавчих актів України такі зміни:\n\n{ Пункт 1 розділу I втратив чинність на підставі Кодексу\nN 1618-IV ( 1618-15 ) від 18.03.2004 }\n\n2. У Кодексі законів про працю України ( 322-08 ) (Відомості\nВерховної Ради УРСР, 1971 р., додаток до N 50, ст. 375; 1977 р.,\nN 1, ст. 4; 1981 р., N 32, ст. 513; 1983 р., N 6, ст. 87; 1985 р.,\nN 11, ст. 205; 1988 р., N 23, ст. 556; Відомості Верховної Ради\nУкраїни, 1992 р., N 22, ст. 302; 1993 р., N 49, ст. 461; 1994 р.,\nN 3, ст. 16; 1995 р., N 5, ст. 30, N 28, ст. 204; 1996 р., N 45,\nст. 229; 1998 р., N 43-44, ст. 268; 2001 р., N 21, ст. 104;\n2003 р., N 10-11, ст. 87):\n1) у статті 12 слова \"профспілкова організація\" в усіх\nвідмінках і числах замінити словами \"первинна профспілкова\nорганізація\" у відповідному відмінку і числі;\n2) у частині першій статті 27 слова \"комітетом профспілки\"\nзамінити словами \"виборним органом первинної профспілкової\nорганізації\";\n3) у статті 43:\nу назві слова \"профспілкового органу\" замінити словами\n\"виборного органу первинної профспілкової організації\n(профспілкового представника)\";\nу частині першій слова \"профспілкового органу\" замінити\nсловами \"виборного органу (профспілкового представника)\";\nчастину другу викласти в такій редакції:\n\"У випадках, передбачених законодавством про працю, виборний\nорган первинної профспілкової організації, членом якої є\nпрацівник, розглядає у п'ятнадцятиденний строк обгрунтоване\nписьмове подання власника або уповноваженого ним органу про\nрозірвання трудового договору з працівником\";\nостаннє речення частини третьої після слова \"працівника\"\nдоповнити словами \"(його представника)\";\nчастину четверту викласти в такій редакції:\n\"У разі якщо виборний орган первинної профспілкової\nорганізації не утворюється, згоду на розірвання трудового договору\nнадає профспілковий представник, уповноважений на представництво\nінтересів членів професійної спілки згідно із статутом\";\nу частинах п'ятій, восьмій і дев'ятій слова \"профспілковий\nорган\" у всіх відмінках замінити словами \"виборний орган первинної\nпрофспілкової організації (профспілковий представник)\" у\nвідповідному відмінку;\nу частині шостій слова \"професійних спілок\" і \"профспілкової\nорганізації\" замінити відповідно словами \"первинних профспілкових\nорганізацій\" та \"первинної профспілкової організації\";\nчастину сьому викласти в такій редакції:\n\"Рішення виборного органу первинної профспілкової організації\n(профспілкового представника) про відмову в наданні згоди на\nрозірвання трудового договору повинно бути обгрунтованим. У разі\nякщо в рішенні немає обгрунтування відмови в наданні згоди на\nрозірвання трудового договору, власник або уповноважений ним орган\nмає право звільнити працівника без згоди виборного органу\nпервинної профспілкової організації (профспілкового\nпредставника)\";\n4) у статті 43-1:\nу назві, абзаці першому частини першої, частині другій слова\n\"профспілкового органу\" замінити словами \"виборного органу\nпервинної профспілкової організації (профспілкового\nпредставника)\";\nв абзацах шостому і сьомому частини першої слова \"професійної\nспілки\", \"профспілкової організації\" замінити словами \"первинної\nпрофспілкової організації\";\n5) у назві та тексті статті 45 слова \"профспілкового органу\",\n\"профспілковий орган\" замінити відповідно словами \"виборного\nоргану первинної профспілкової організації (профспілкового\nпредставника)\", \"виборний орган первинної профспілкової\nорганізації (профспілковий представник)\";\n6) у частинах першій і третій статті 52, статтях 61, 64,\nчастині четвертій статті 66, частині другій статті 67, статті 69,\nчастині першій статті 71, частині першій статті 86, частині другій\nстатті 135-2, частині першій статті 142, частині першій\nстатті 144, частині четвертій статті 183 і статті 200 слова\n\"профспілковий комітет\" в усіх відмінках замінити словами\n\"виборний орган первинної профспілкової організації (профспілковий\nпредставник)\" у відповідному відмінку;\n7) у частині четвертій статті 79 слова \"профспілковим чи\nіншим уповноваженим на представництво трудовим колективом органом\"\nзамінити словами \"виборним органом первинної профспілкової\nорганізації (профспілковим представником)\";\n8) у частині третій статті 80 і частині четвертій статті 96\nслова \"профспілковим або іншим уповноваженим на представництво\nтрудовим колективом органом\" замінити словами \"виборним органом\nпервинної профспілкової організації (профспілковим\nпредставником)\";\n9) у частині другій статті 97 слова \"профспілковим органом\"\nзамінити словами \"виборним органом первинної профспілкової\nорганізації (профспілковим представником)\";\n10) у пункті 5 частини першої статті 232 слова \"профспілковим\nорганом\" замінити словами \"виборним органом первинної\nпрофспілкової організації (профспілковим представником)\";\n11) статтю 246 викласти в такій редакції:\n\" Стаття 246. Первинні профспілкові організації\nна підприємствах, в установах, організаціях\nПервинні профспілкові організації на підприємствах, в\nустановах, організаціях та їх структурних підрозділах\nпредставляють інтереси своїх членів і захищають їх трудові,\nсоціально-економічні права та інтереси.\nПервинні профспілкові організації здійснюють свої\nповноваження через утворені відповідно до статуту (положення)\nвиборні органи, а в організаціях, де виборні органи не\nутворюються, - через профспілкового представника, уповноваженого\nзгідно із статутом на представництво інтересів членів професійної\nспілки, який діє в межах прав, наданих Законом України \"Про\nпрофесійні спілки, їх права та гарантії діяльності\" ( 1045-14 ) та\nстатутом професійної спілки.\nУ разі якщо на підприємстві, в установі, організації діє\nкілька первинних профспілкових організацій, представництво\nколективних інтересів працівників підприємства, установи,\nорганізації щодо укладення колективного договору здійснюється\nоб'єднаним представницьким органом у порядку, визначеному частиною\nдругою статті 12 цього Кодексу\";\n12) у статті 247:\nназву викласти в такій редакції:\n\" Стаття 247. Повноваження виборного органу первинної\nпрофспілкової організації\nна підприємстві, в установі, організації\";\nу частині першій:\nабзац перший після слів \"Виборний орган\" доповнити словом\n\"первинної\";\nу пункті 3 слова \"розробляє напрями розподілу коштів фонду\nспоживання, бере участь у вирішенні питань\" замінити словами\n\"вирішує питання\";\nпункти 9 і 10 викласти в такій редакції:\n\"9) приймає рішення про вимогу до власника або уповноваженого\nним органу розірвати трудовий договір (контракт) з керівником\nпідприємства, установи, організації, якщо він порушує Закон\nУкраїни \"Про професійні спілки, їх права та гарантії діяльності\"\n( 1045-14 ), законодавство про працю, ухиляється від участі в\nпереговорах щодо укладення або зміни колективного договору, не\nвиконує зобов'язань за колективним договором, допускає інші\nпорушення законодавства про колективні договори;\n10) надає згоду або відмовляє в наданні згоди на розірвання\nтрудового договору з ініціативи власника або уповноваженого ним\nоргану з працівником, який є членом професійної спілки, що діє на\nпідприємстві, в установі та організації, у випадках, передбачених\nзаконом\";\nу пункті 11 слова \"здійснює контроль за відшкодуванням\nпідприємством, установою, організацією шкоди, заподіяної\nпрацівникам каліцтвом або іншим ушкодженням здоров'я, пов'язаним з\nвиробництвом або виконанням ними трудових обов'язків\" виключити;\nпункти 15 і 16 викласти в такій редакції:\n\"15) представляє інтереси застрахованих осіб у комісії із\nсоціального страхування, направляє працівників до санаторіїв,\nпрофілакторіїв і будинків відпочинку, туристичних комплексів, баз\nта оздоровчих закладів на умовах, передбачених колективним\nдоговором або угодою, перевіряє стан організації медичного\nобслуговування працівників та членів їхніх сімей;\n16) визначає разом з власником або уповноваженим ним органом\nвідповідно до колективного договору розмір коштів, що будуть\nспрямовані на будівництво, реконструкцію, утримання житла, веде\nоблік громадян, які потребують поліпшення житлових умов,\nрозподіляє в установленому законодавством порядку жилу площу в\nбудинках, споруджених за кошти або за участю підприємства,\nустанови, організації, а також жилу площу, що надається власникові\nу розпорядження в інших будинках, здійснює контроль за\nжитлово-побутовим обслуговуванням працівників\";\nдоповнити пунктом 17 такого змісту:\n\"17) представляє інтереси працівників підприємства-боржника в\nході процедури банкрутства\";\n13) у статті 249:\nу частині першій слова \"профспілкових організацій\" замінити\nсловами \"первинних профспілкових організацій\";\nу частині другій слова \"та проведення зборів працівників\"\nзамінити словами \"виборного профспілкового органу та проведення\nзборів працівників, які є членами професійної спілки\";\nперше речення частини третьої викласти в такій редакції: \"За\nнаявності письмових заяв працівників, які є членами професійної\nспілки, власник або уповноважений ним орган щомісяця безоплатно\nутримує із заробітної плати та перераховує на рахунок професійної\nспілки членські профспілкові внески працівників відповідно до\nукладеного колективного договору чи окремої угоди в строки,\nвизначені цим договором чи угодою\";\nчастину четверту після слів \"з невиконанням\" доповнити\nсловами \"власником або уповноваженим ним органом\";\n14) статтю 250 викласти в такій редакції:\n\" Стаття 250. Відрахування коштів підприємствами,\nустановами, організаціями первинним\nпрофспілковим організаціям\nна культурно-масову, фізкультурну\nта оздоровчу роботу\nВласники або уповноважені ними органи зобов'язані\nвідраховувати кошти первинним профспілковим організаціям на\nкультурно-масову, фізкультурну та оздоровчу роботу в розмірах,\nпередбачених колективними договорами та угодами, але не менше\nніж 0,3 відсотка фонду оплати праці відповідно до Закону України\n\"Про професійні спілки, їх права та гарантії діяльності\"\n( 1045-14 );\n15) у статті 251:\nперше речення доповнити словами \"і угод\";\nдруге речення виключити;\nдоповнити статтю частиною другою такого змісту:\n\"У разі затримки виплати заробітної плати власник або\nуповноважений ним орган зобов'язаний на вимогу виборних\nпрофспілкових органів надати письмовий дозвіл на отримання в\nбанках інформації про наявність коштів на рахунках підприємства,\nустанови, організації чи отримати таку інформацію в банках і\nнадати її профспілковому органу. У разі відмови власника або\nуповноваженого ним органу надати таку інформацію чи дозвіл на\nотримання інформації його дії або бездіяльність можуть бути\nоскаржені до суду\";\n16) у статті 252:\nчастини другу - четверту викласти в такій редакції:\n\"Зміна умов трудового договору, оплати праці, притягнення до\nдисциплінарної відповідальності працівників, які є членами\nвиборних профспілкових органів, допускається лише за попередньою\nзгодою виборного профспілкового органу, членами якого вони є.\nЗвільнення членів виборного профспілкового органу\nпідприємства, установи, організації (у тому числі структурних\nпідрозділів), його керівників, профспілкового представника (там,\nде не обирається виборний орган професійної спілки), крім випадків\nдодержання загального порядку, допускається за наявності\nпопередньої згоди виборного органу, членами якого вони є, а також\nвищого виборного органу цієї професійної спілки (об'єднання\nпрофесійних спілок).\nЗвільнення з ініціативи власника або уповноваженого ним\nоргану працівників, які обиралися до складу профспілкових органів\nпідприємства, установи, організації, не допускається протягом року\nпісля закінчення строку, на який обирався цей склад (крім випадків\nповної ліквідації підприємства, установи, організації, виявленої\nневідповідності працівника займаній посаді або виконуваній роботі\nу зв'язку із станом здоров'я, що перешкоджає продовженню даної\nроботи, або вчинення працівником дій, за які законом передбачена\nможливість звільнення з роботи чи служби). Така гарантія не\nнадається працівникам у разі дострокового припинення повноважень у\nцих органах у зв'язку з неналежним виконанням своїх обов'язків або\nза власним бажанням, за винятком випадків, якщо це пов'язано із\nстаном здоров'я\";\nу частині шостій слова \"і профспілкового навчання\" виключити;\nдоповнити після частини шостої новою частиною такого змісту:\n\"На час профспілкового навчання працівникам, обраним до\nскладу виборних профспілкових органів підприємства, установи,\nорганізації, надається додаткова відпустка тривалістю до 6\nкалендарних днів із збереженням середньої заробітної плати за\nрахунок власника або уповноваженого ним органу\".\nУ зв'язку з цим частину сьому вважати частиною восьмою.\n3. У Законі України \"Про підприємства в Україні\" ( 887-12 )\n(Відомості Верховної Ради УРСР, 1991 р., N 24, ст. 272; Відомості\nВерховної Ради України, 1992 р., N 48, ст. 655; 1993 р., N 7,\nст. 52; 1995 р., N 13, ст. 85; 1998 р., N 48, ст. 292):\n1) в абзаці четвертому пункту 2 статті 9 слова \"профспілковий\nкомітет\" замінити словами \"виборний орган первинної профспілкової\nорганізації\";\n2) пункт 4 статті 15 доповнити абзацом другим такого змісту:\n\"Трудові, соціально-економічні права та інтереси найманих\nпрацівників можуть представляти профспілкові організації\n(профспілкові представники), які діють у межах прав, наданих їм\nЗаконом України \"Про професійні спілки, їх права та гарантії\nдіяльності\" та статутами профспілок\" ( 1045-14 );\n3) у пункті 1 статті 17 слова \"Колективний договір повинен\nукладатися\" замінити словами \"Колективний договір укладається\".\n4. У частині другій статті 9 Закону України \"Про пенсійне\nзабезпечення\" ( 1788-12 ) (Відомості Верховної Ради України,\n1992 р., N 3, ст. 10) слова \"профспілкового комітету\" замінити\nсловами \"виборного органу первинної профспілкової організації\n(профспілкового представника)\".\n5. У частині першій статті 12 та частині третій статті 46\nЗакону України \"Про дорожній рух\" ( 3353-12 ) (Відомості Верховної\nРади України, 1993 р., N 31, ст. 338) слова \"профспілковими\nорганізаціями\" і \"профспілкові організації\" замінити відповідно\nсловами \"первинними профспілковими організаціями\" і \"первинні\nпрофспілкові організації\".\n6. У частині другій статті 66 Закону України \"Про\nвикористання ядерної енергії та радіаційну безпеку\" ( 39/95-ВР )\n(Відомості Верховної Ради України, 1995 р., N 12, ст. 81) слова\n\"профспілкового органу\" замінити словами \"виборного органу\nпервинної профспілкової організації (профспілкового\nпредставника)\".\n7. У частині першій статті 15 Закону України \"Про оплату\nпраці\" ( 108/95-ВР ) (Відомості Верховної Ради України, 1995 р.,\nN 17, ст. 121) слова \"профспілковим органом\" замінити словами\n\"виборним органом первинної профспілкової організації\n(профспілковим представником)\".\n8. У Законі України \"Про відпустки\" ( 504/96-ВР ) (Відомості\nВерховної Ради України, 1997 р., N 2, ст. 4; 2000 р., N 51-52, ст.\n449; 2003 р., N 15, ст. 110):\n1) у частині дев'ятій статті 10 та частині третій статті 11\nслово \"профспілковим\" замінити словами \"виборним органом первинної\nпрофспілкової організації (профспілковим представником)\";\n2) доповнити статтею 15-1 такого змісту:\n\" Стаття 15-1. Відпустка у зв'язку з профспілковим навчанням\nНа час профспілкового навчання працівникам, обраним до складу\nвиборних профспілкових органів підприємства, установи,\nорганізації, надається додаткова оплачувана відпустка тривалістю\nдо 6 календарних днів\";\n3) частину першу статті 23 після цифр \"15\" доповнити цифрами\n\"15-1\".\n\n{ Пункт 9 розділу I втратив чинність на підставі Закону\nN 2269-VIII ( 2269-19 ) від 18.01.2018 }\n\n{ Пункт 10 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n11. У Законі України \"Про порядок вирішення колективних\nтрудових спорів (конфліктів)\" ( 137/98-ВР ) (Відомості Верховної\nРади України, 1998 р., N 34, ст. 227):\n1) в абзаці другому частини першої статті 3 слово\n\"профспілкова\" замінити словами \"первинна профспілкова\";\n2) у частині першій статті 19 слова \"органу профспілкової\"\nзамінити словами \"виборного органу первинної профспілкової\nорганізації (профспілкового представника)\".\n\n{ Пункт 12 розділу I втратив чинність на підставі Закону\nN 848-VIII ( 848-19 ) від 26.11.2015 }\n\n13. У статті 37 Закону України \"Про місцеві державні\nадміністрації\" ( 586-14 ) (Відомості Верховної Ради України,\n1999 р., N 20-21, ст. 190) слова \"громадськими і релігійними\nорганізаціями\", \"громадські та релігійні організації\" замінити\nвідповідно словами \"громадськими, релігійними організаціями,\nпрофесійними спілками та їх об'єднаннями\", \"громадські, релігійні\nорганізації, професійні спілки та їх об'єднання\".\n\n{ Пункт 14 розділу I втратив чинність на підставі Кодексу\nN 2597-VIII ( 2597-19 ) від 18.10.2018 }\n\n15. Абзац четвертий частини другої статті 46 Гірничого закону\nУкраїни ( 1127-14 ) (Відомості Верховної Ради України, 1999 р.,\nN 50, ст. 433) викласти в такій редакції:\n\"працівників, обраних до складу виборних органів первинних\nпрофспілкових організацій, що діяли на гірничому підприємстві\".\n\n{ Пункт 16 розділу I втратив чинність на підставі Закону\nN 77-VIII ( 77-19 ) від 28.12.2014 }\n\n{ Пункт 17 розділу I втратив чинність на підставі Закону\nN 3254-IX ( 3254-20 ) від 14.07.2023 }\n\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 10 липня 2003 року\nN 1096-IV\n\nПро внесення змін до деяких законодавчих актів України з питань діяльності профспілок\nЗакон України від 10.07.2003 № 1096-IV\n\nРедакція від 01.01.2024 , підстава — 3254-IX\nПостійна адреса:\nhttps://zakon.rada.gov.ua/go/1096-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}