{
  "id": "ua-law-903-19",
  "type": "statute",
  "title": "Закон України (903-19)",
  "title_en": "",
  "short_name": "903-19",
  "status": "in_force",
  "issued_date": "2015-12-23",
  "url": "https://zakon.rada.gov.ua/laws/show/903-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України щодо проекту модернізації Бортницької станції очистки стічних вод\n\n(Відомості Верховної Ради (ВВР), 2016, № 5, ст.48)\n\nВерховна Рада України постановляє :\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Підпункт 140.4.1 пункту 140.4 статті 140 викласти в такій редакції:\n\n\"140.4.1. на суму нарахованих доходів від участі в капіталі інших платників податку на прибуток підприємств, платників єдиного податку четвертої групи та на суму нарахованих доходів у вигляді дивідендів, що підлягають виплаті на його користь від інших платників податків, які сплачують авансові внески з податку на прибуток при виплаті дивідендів\".\n\n2. У розділі XX \"Перехідні положення\":\n\n1) підрозділ 1 доповнити пунктом 9 такого змісту:\n\n\"9. Тимчасово, на період реалізації проекту модернізації Бортницької станції очистки стічних вод у рамках реалізації проекту \"Реконструкція споруд очистки стічних каналізаційних вод і будівництво технологічної лінії по обробці та утилізації осадів Бортницької станції аерації\", затвердженого Кабінетом Міністрів України (далі - Проект), не підлягають оподаткуванню податком на доходи фізичних осіб доходи, що нараховані (виплачені, надані) громадянам Японії (незалежно від їхнього резидентського статусу) японськими суб’єктами з реалізації Проекту у формі заробітної плати та/або винагороди за цивільно-правовими договорами. Зазначене звільнення застосовується лише до тієї частини доходів, що пов’язана з реалізацією Проекту.\n\nЯпонським суб’єктом з реалізації Проекту може бути:\n\nа) юридична особа, яка є резидентом Японії і зареєстрована відповідно до законодавства Японії;\n\nб) зареєстроване в Україні постійне представництво юридичної особи, яка є резидентом Японії і зареєстрована відповідно до законодавства Японії;\n\nв) юридична особа, що є дочірнім підприємством юридичної особи, яка є резидентом Японії і зареєстрована відповідно до законодавства Японії;\n\nг) договір про спільну діяльність, одним або кількома учасниками якого (з участю у такому договорі більше ніж 50 відсотків) є особи, визначені у підпунктах \"а\"-\"в\" цього пункту, укладений виключно з метою здійснення спільної діяльності з реалізації Проекту.\n\nВизначення терміна \"японський суб’єкт з реалізації Проекту\" застосовується у пункті 46 підрозділу 2, пункті 38 підрозділу 4 та пункті 16 -1 підрозділу 10 цього розділу.\n\nУ разі якщо японським суб’єктом з реалізації Проекту виступатиме договір про спільну діяльність, одним або кількома учасниками якого (з участю у такому договорі більше ніж 50 відсотків) є особи, визначені у підпунктах \"а\"-\"в\" цього пункту, норми цього пункту застосовуються виключно до доходів громадян Японії, що нараховуються (виплачуються, надаються) оператором такої спільної діяльності\";\n\n2) підрозділ 2 доповнити пунктом 46 такого змісту:\n\n\"46. Тимчасово, на період реалізації проекту модернізації Бортницької станції очистки стічних вод у рамках реалізації проекту \"Реконструкція споруд очистки стічних каналізаційних вод і будівництво технологічної лінії по обробці та утилізації осадів Бортницької станції аерації\", затвердженого Кабінетом Міністрів України (далі - Проект) для японських суб’єктів з реалізації Проекту встановлюються такі особливості оподаткування податком на додану вартість:\n\nа) до операцій з ввезення на митну територію України у митному режимі тимчасового ввезення товарів, визначених пунктом 4 -2 розділу XXI \"Прикінцеві та перехідні положення\" Митного кодексу України, для виконання робіт та/або надання послуг у рамках реалізації Проекту застосовується умовне повне звільнення від оподаткування;\n\nб) операції з ввезення на митну територію України у митному режимі імпорту товарів, визначених підпунктом 12 пункту 4 розділу XXI \"Прикінцеві та перехідні положення\" Митного кодексу України, для виконання робіт та/або надання послуг у рамках реалізації Проекту звільняються від оподаткування;\n\nв) операції з постачання послуг на митній території України, які виконуються за угодами в рамках реалізації Проекту, звільняються від оподаткування. Порядок звільнення від оподаткування таких послуг встановлюється Кабінетом Міністрів України;\n\nг) операції з постачання послуг у рамках реалізації Проекту із спорудження об’єкта (або його частин) японським суб’єктом з реалізації Проекту українському замовнику з реалізації Проекту ПАТ \"АК \"Київводоканал\" звільняються від оподаткування.\n\nУ разі порушення умов звільнення від оподаткування, визначених цим пунктом, платник податку зобов’язаний збільшити податкові зобов’язання за результатами податкового періоду, на який припадає таке порушення, на суму податку, що має бути нарахована на дату виникнення таких податкових зобов’язань, а також сплатити пеню, нараховану на таку суму податку, виходячи із 120 відсотків облікової ставки Національного банку України, що діяла на день збільшення податкового зобов’язання, за період з дати виникнення податкових зобов’язань до дати збільшення обсягу податкових зобов’язань\".\n\nТермін \"японський суб’єкт з реалізації Проекту\" вживається у значенні, наведеному у пункті 9 підрозділу 1 цього розділу\";\n\n3) підрозділ 4 доповнити пунктом 38 такого змісту:\n\n\"38. Тимчасово, на період реалізації проекту модернізації Бортницької станції очистки стічних вод у рамках реалізації проекту \"Реконструкція споруд очистки стічних каналізаційних вод і будівництво технологічної лінії по обробці та утилізації осадів Бортницької станції аерації\", затвердженого Кабінетом Міністрів України (далі - Проект), звільняється від оподаткування прибуток (дохід) японських суб’єктів з реалізації Проекту, за умови що такий прибуток (дохід) отриманий у рамках реалізації Проекту.\n\nТермін \"японський суб’єкт з реалізації Проекту\" вживається у значенні, наведеному у підпунктах \"а\"-\"в\" пункту 9 підрозділу 1 цього розділу\";\n\n4) підпункт 16 -1 підрозділу 10 доповнити пунктом 1.8 такого змісту:\n\n\"1.8. Тимчасово, на період реалізації проекту модернізації Бортницької станції очистки стічних вод у рамках реалізації проекту \"Реконструкція споруд очистки стічних каналізаційних вод і будівництво технологічної лінії по обробці та утилізації осадів Бортницької станції аерації\", затвердженого Кабінетом Міністрів України (далі - Проект), не підлягають оподаткуванню військовим збором доходи (виплачені, надані), що нараховані громадянам Японії (незалежно від їхнього резидентського статусу) японськими суб’єктами з реалізації Проекту у формі заробітної плати та/або винагороди за цивільно-правовими договорами. Зазначене звільнення застосовується лише до тієї частини доходів, що пов’язана з реалізацією Проекту.\n\nТермін \"японський суб’єкт з реалізації Проекту\" вживається у значенні, наведеному у пункті 9 підрозділу 1 цього розділу.\n\nУ разі якщо японським суб’єктом з реалізації Проекту виступатиме договір про спільну діяльність, одним або кількома учасниками якого (з участю у такому договорі більше ніж 50 відсотків) є особи, визначені у підпунктах \"а\"-\"в\" пункту 9 підрозділу 1 цього розділу, норми цього підпункту застосовуються виключно до доходів громадян Японії, що нараховуються (виплачуються, надаються) оператором такої спільної діяльності\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Розділ VIII \"Прикінцеві та перехідні положення\" Закону України \"Про збір та облік єдиного внеску на загальнообов’язкове державне соціальне страхування\" доповнити пунктом 9 -6 такого змісту:\n\n\"9 -6 . Тимчасово, на період реалізації проекту модернізації Бортницької станції очистки стічних вод у рамках реалізації проекту \"Реконструкція споруд очистки стічних каналізаційних вод і будівництво технологічної лінії по обробці та утилізації осадів Бортницької станції аерації\", затвердженого Кабінетом Міністрів України (далі - Проект):\n\nзазначені у пункті 2 частини першої статті 4 цього Закону працівники, які є громадянами Японії та працюють в рамках реалізації Проекту, не є платниками єдиного внеску з доходів, зазначених у абзаці першому пункту 9 підрозділу 1 розділу XX \"Перехідні положення\" Податкового кодексу України;\n\nяпонський суб’єкт з реалізації Проекту, визначений підпунктами \"а\"-\"г\" та абзацом восьмим пункту 9 підрозділу 1 розділу XX \"Перехідні положення\" Податкового кодексу України, звільняється від виконання обов’язків, визначених пунктом 2 частини другої статті 6 цього Закону щодо доходів, нарахованих (виплачених, наданих) громадянам Японії, визначеним у абзаці другому цього пункту\".\n\n3. Кабінету Міністрів України протягом трьох місяців з дня набрання чинності цим Законом прийняти нормативно-правові акти, необхідні для реалізації цього Закону.\n\nПрезидент України\n\nП.ПОРОШЕНКО\n\nм. Київ\n\n23 грудня 2015 року\n\n№ 903-VIII\n\nПро внесення змін до Податкового кодексу України щодо проекту модернізації Бортницької станції очистки стічних вод\nЗакон України від 23.12.2015 № 903-VIII\n\nПрийняття від 23.12.2015\nПостійна адреса:\nhttps://zakon.rada.gov.ua/go/903-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}