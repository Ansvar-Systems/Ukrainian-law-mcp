{
  "id": "ua-law-798-17",
  "type": "statute",
  "title": "Закон України (798-17)",
  "title_en": "",
  "short_name": "798-17",
  "status": "in_force",
  "issued_date": "2008-12-25",
  "url": "https://zakon.rada.gov.ua/laws/show/798-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Кодексу\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\nПро внесення змін до Закону України\n\"Про внесення змін\nдо деяких законодавчих актів України\"\n( Відомості Верховної Ради України (ВВР), 2009, N 16, ст.223 )\n\nВерховна Рада України п о с т а н о в л я є :\n1. Внести до розділу II \"Прикінцеві положення\" Закону України\n\"Про внесення змін до деяких законодавчих актів України\"\n( 309-17 ) (Відомості Верховної Ради України, 2008 р., N 27-28,\nст. 253) такі зміни:\n1) підпункт 1 пункту 4 доповнити абзацами такого змісту:\n\"У кожному податковому (звітному) періоді до визначеної у\nпідпункті \"б\" цього підпункту ставки рентної плати за природний\nгаз (у тому числі нафтовий (попутний) газ) застосовується\nкоригуючий коефіцієнт.\nВеличина коригуючого коефіцієнта обчислюється Міністерством\nфінансів України за даними Державної митної служби України для\nкожного податкового (звітного) періоду шляхом ділення середньої\nмитної вартості імпортного природного газу (у тому числі нафтового\n(попутного) газу), що склалася в процесі його митного оформлення\nпід час ввезення на територію України за звітний (податковий)\nперіод на базову ціну, яка дорівнює 179,5 долара США за 1000 куб.\nметрів.\nВеличина коригуючого коефіцієнта обчислюється десятковим\nдробом з точністю до чотирьох знаків відповідно до актів\nзаконодавства з питань проведення статистичних спостережень за\nзмінами цін (тарифів) на споживчі товари (послуги) і розрахунку\nспоживчих цін.\nІнформацію про результати обчислення коригуючого коефіцієнта\nза динамікою митної вартості природного газу Міністерство фінансів\nУкраїни подає щомісяця до 5 числа наступного звітного\n(податкового) періоду Міністерству економіки України.\nМіністерство економіки України щомісяця до 10 числа\nнаступного звітного (податкового) періоду розміщує визначену\nвеличину коригуючого коефіцієнта на своєму офіційному веб-сайті у\nспеціальному розділі та подає відповідну інформацію Державній\nподатковій адміністрації України\";\n2) доповнити пунктом 8-1 такого змісту:\n\"8-1. Установити, що у 2009 році до визначених у додатках N 1\nі 2 до цього Закону нормативів, що належать до абсолютних,\nзастосовується коефіцієнт 1,439 та запроваджується базовий\nнорматив платежів за користування надрами для видобування\nглинистих порід у розмірі 5 відсотків до вартості таких видобутих\nпорід замість нормативів у грошовому розмірі\".\n2. Цей Закон набирає чинності з 1 січня 2009 року.\n\nПрезидент України В.ЮЩЕНКО\n\nм. Київ, 25 грудня 2008 року\nN 798-VI\n\nПро внесення змін до Закону України \"Про внесення змін до деяких законодавчих актів України\"\nЗакон України від 25.12.2008 № 798-VI\n\nВтрата чинності від 01.01.2011 , підстава — 2755-VI\nПостійна адреса:\nhttps://zakon.rada.gov.ua/go/798-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}