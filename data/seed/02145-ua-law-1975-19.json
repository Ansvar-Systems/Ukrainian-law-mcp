{
  "id": "ua-law-1975-19",
  "type": "statute",
  "title": "Закон України (1975-19)",
  "title_en": "",
  "short_name": "1975-19",
  "status": "in_force",
  "issued_date": "2017-03-23",
  "url": "https://zakon.rada.gov.ua/laws/show/1975-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо особливостей фінансового контролю окремих категорій посадових осіб\n\n(Відомості Верховної Ради (ВВР), 2017, № 14, ст.159)\n\n{Щодо визнання неконституційними окремих положень див. Рішення Конституційного Суду\n\n№ 3-p/2019 від 06.06.2019 }\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про запобігання корупції\" (Відомості Верховної Ради України, 2014 р., № 49, ст. 2056 із наступними змінами):\n\n1) у частині першій статті 1:\n\nпісля абзацу четвертого доповнити новим абзацом такого змісту:\n\n\"державний орган - орган державної влади, в тому числі колегіальний державний орган, інший суб’єкт публічного права, незалежно від наявності статусу юридичної особи, якому згідно із законодавством надані повноваження здійснювати від імені держави владні управлінські функції, юрисдикція якого поширюється на всю територію України або на окрему адміністративно-територіальну одиницю\".\n\nУ зв’язку з цим абзаци п’ятий - шістнадцятий вважати відповідно абзацами шостим - сімнадцятим;\n\nв абзаці п’ятнадцятому слова і цифру \"підпункті \"а\" пункту 2\" замінити словами і цифрами \"підпунктах \"а\" і \"в\" пункту 2, пунктах 4 і 5\";\n\n2) у частині першій статті 3:\n\nпідпункт \"г\" пункту 1 доповнити словами \"курсантів вищих військових навчальних закладів, курсантів вищих навчальних закладів, які мають у своєму складі військові інститути, курсантів факультетів, кафедр та відділень військової підготовки\";\n\nу пункті 2:\n\nпідпункт \"а\" доповнити словами \"особи, які входять до складу наглядової ради державного банку, державного підприємства або державної організації, що має на меті одержання прибутку\";\n\nпідпункт \"в\" після слів \"експертів відповідної кваліфікації\" доповнити словами \"інші особи\", а після слів \"Закону України \"Про державну службу\" - словами \" Закону України \"Про службу в органах місцевого самоврядування\", Громадської ради доброчесності, утвореної відповідно до Закону України \"Про судоустрій і статус суддів\", громадських рад, рад громадського контролю, що утворені при державних органах та беруть участь у підготовці рішень з кадрових питань, підготовці, моніторингу, оцінці виконання антикорупційних програм, і при цьому не є особами, зазначеними у пункті 1, підпункті \"а\" пункту 2 частини першої цієї статті\";\n\nдоповнити пунктами 4 і 5 такого змісту:\n\n\"4) кандидати у народні депутати України, зареєстровані у порядку, встановленому Законом України \"Про вибори народних депутатів України\", кандидати на пост Президента України, зареєстровані у порядку, встановленому Законом України \"Про вибори Президента України\", кандидати в депутати Верховної Ради Автономної Республіки Крим, обласних, районних, міських, районних у містах, сільських, селищних рад, кандидати на посади сільських, селищних, міських голів та старост;\n\n5) фізичні особи, які:\n\nотримують кошти, майно в рамках реалізації в Україні програм (проектів) технічної або іншої, в тому числі безповоротної, допомоги у сфері запобігання, протидії корупції (як безпосередньо, так і через третіх осіб або будь-яким іншим способом, передбаченим відповідною програмою (проектом);\n\nсистематично, протягом року, виконують роботи, надають послуги щодо імплементації стандартів у сфері антикорупційної політики, моніторингу антикорупційної політики в Україні, підготовки пропозицій з питань формування, реалізації такої політики, - якщо фінансування (оплата) таких робіт, послуг здійснюється безпосередньо або через третіх осіб за рахунок технічної або іншої, в тому числі безповоротної, допомоги у сфері запобігання, протидії корупції;\n\nє керівниками або входять до складу вищого органу управління, інших органів управління громадських об’єднань, інших непідприємницьких товариств, що здійснюють діяльність, пов’язану із запобіганням, протидією корупції, імплементацією стандартів у сфері антикорупційної політики, моніторингом антикорупційної політики в Україні, підготовкою пропозицій з питань формування, реалізації такої політики, та/або беруть участь, залучаються до здійснення заходів, пов’язаних із запобіганням, протидією корупції\";\n\nдоповнити приміткою такого змісту:\n\n\"Примітка. Особи, визначені в підпункті \"г\" частини першої пункту 1 цієї статті, звільняються від обов’язку подання декларації за умови неперебування на інших посадах, визначених у пункті 1, підпункті \"а\" пункту 2 частини першої статті 3 цього Закону\";\n\n3) у статті 45 :\n\nу частині першій слова і цифру \"підпункті \"а\" пункту 2\" замінити словами і цифрами \"підпунктах \"а\" і \"в\" пункту 2, пункті 5\";\n\nу частині другій :\n\nв абзаці першому слова і цифру \"підпункті \"а\" пункту 2\" замінити словами і цифрами \"підпунктах \"а\" і \"в\" пункту 2, пункті 5\";\n\nабзац другий після слів \"або місцевого самоврядування\" доповнити словами і цифрами \"або іншу діяльність, зазначену у підпунктах \"а\" і \"в\" пункту 2, пункті 5 частини першої статті 3\";\n\nчастину третю викласти в такій редакції:\n\n\"3. Особа, яка претендує на зайняття посади, зазначеної у пункті 1, підпункті \"а\" пункту 2 частини першої статті 3 цього Закону, та особа, зазначена у пункті 4 частини першої статті 3 цього Закону, до призначення або обрання на відповідну посаду, подає в установленому цим Законом порядку декларацію особи, уповноваженої на виконання функції держави або місцевого самоврядування, за минулий рік.\n\nОсоби, зазначені у пункті \"в\" пункту 2 частини першої статті 3 цього Закону, подають в установленому цим Законом порядку декларацію особи, уповноваженої на виконання функцій держави або місцевого самоврядування, за минулий рік у разі входження до складу конкурсної комісії, утвореної відповідно до Закону України \"Про державну службу\", Закону України \"Про службу в органах місцевого самоврядування\", Громадської ради доброчесності, утвореної відповідно до Закону України \"Про судоустрій і статус суддів\", відповідної громадської ради, ради громадського контролю, утвореної при державних органах, - протягом десяти календарних днів після входження (включення, залучення, обрання, призначення) до складу відповідно конкурсної комісії, Громадської ради доброчесності, громадської ради, ради громадського контролю.\n\nОсоби, зазначені в абзацах четвертому та п’ятому пункту 5 частини першої статті 3 цього Закону, подають в установленому цим Законом порядку декларацію особи, уповноваженої на виконання функцій держави або місцевого самоврядування, за минулий рік у разі зайняття посади керівника або входження (обрання, призначення) до складу вищого органу управління, інших органів управління відповідного громадського об’єднання, іншого непідприємницького товариства - протягом десяти календарних днів після зайняття посади керівника або входження (обрання, призначення) до складу вищого органу управління, інших органів управління громадського об’єднання, іншого непідприємницького товариства\";\n\nу частині п’ятій :\n\nабзац перший доповнити словами \"військовослужбовців військової служби за призовом під час мобілізації, на особливий період, військової служби за призовом осіб офіцерського складу, а також військових посадових осіб з числа військовослужбовців військової служби за контрактом осіб рядового складу, військової служби за контрактом осіб сержантського і старшинського складу, військовослужбовців молодшого офіцерського складу військової служби за контрактом осіб офіцерського складу, крім військовослужбовців, які проходять військову службу у військових комісаріатах\";\n\nдоповнити абзацами другим та третім такого змісту:\n\n\"Суб’єкти декларування, які не мали можливості до 1 квітня за місцем військової служби подати декларацію осіб, уповноважених на виконання функцій держави або місцевого самоврядування, за минулий рік у зв’язку з виконанням завдань в інтересах оборони України під час дії особливого періоду, безпосередньою участю у веденні воєнних (бойових) дій, у тому числі на території проведення антитерористичної операції, направленням до інших держав для участі в міжнародних операціях з підтримання миру і безпеки у складі національних контингентів або національного персоналу, подають таку декларацію за звітний рік протягом 90 календарних днів із дня прибуття до місця проходження військової служби чи дня закінчення проходження військової служби, визначеного частиною другою статті 24 Закону України \"Про військовий обов’язок і військову службу\".\n\nОсоби, визначені абзацом другим частини п’ятої цієї статті, звільняються від обов’язку подання декларації, за умови неперебування на інших посадах, визначених у пункті 1, підпункті \"а\" пункту 2 частини першої статті 3 цього Закону\";\n\n4) у статті 46 :\n\nпункт 1 частини першої доповнити абзацами другим і третім такого змісту:\n\n\"Військовослужбовці рядового, сержантського і старшинського складу, молодшого та старшого офіцерського складу не зазначають відомості про місце роботи (проходження служби) або місце майбутньої роботи (проходження служби), займану посаду;\n\nособи, зазначені у підпункті \"в\" пункту 2 частини першої статті 3 цього Закону, також відомості про назву конкурсної комісії, до складу якої вони входять (входили), або інформацію про те, чи входять (входили) вони до складу Громадської ради доброчесності, громадських рад, рад громадського контролю, утворених при органах державної влади, а особи, зазначені у пункті 5 частини першої статті 3 цього Закону, - також відомості про назву програми (проекту) технічної або іншої допомоги у сфері запобігання та протидії корупції, назву громадського об’єднання або іншого непідприємницького товариства та його органу управління\";\n\nчастину четверту доповнити словами і цифрами \"а також у деклараціях, що подаються відповідно до абзаців другого і третього частини третьої статті 45 цього Закону\";\n\n5) у статті 49 :\n\nу частині другій :\n\nв абзаці першому слово \"(працювали)\" замінити словами \"(працювали або входять чи входили до складу утвореної в органі конкурсної комісії, до складу Громадської ради доброчесності, відповідних громадських рад, рад громадського контролю, утворених при державних органах)\";\n\nдоповнити абзацом другим такого змісту:\n\n\"Національне агентство перевіряє факт подання відповідно до цього Закону декларацій особами, зазначеними у пункті 5 частини першої статті 3 цього Закону\";\n\nабзац другий частини третьої викласти в такій редакції:\n\n\"Одночасно Національне агентство письмово повідомляє про факт неподання декларації спеціально уповноваженим суб’єктам у сфері протидії корупції, а також керівнику державного органу, органу влади Автономної Республіки Крим, органу місцевого самоврядування, їх апарату, юридичної особи публічного права, вищому органу управління відповідного громадського об’єднання, іншого непідприємницького товариства про факт неподання декларації відповідним суб’єктом декларування\";\n\n6) у статті 60 :\n\nабзац перший частини першої після цифри \"2\" доповнити цифрами і словом \"4 і 5\";\n\nу частині другій :\n\nпункт 1 після слова і цифри \"пункті 1\" доповнити словами і цифрами \"підпунктах \"а\" і \"в\" пункту 2 та пунктах 4 і 5\";\n\nпункт 2 після слів \"з бюджету\" доповнити словами \"або за рахунок технічної або іншої допомоги в рамках реалізації в Україні програм (проектів) у сфері запобігання, протидії корупції\", а слова і цифру \"у пункті 1\" замінити словами і цифрами \"у пункті 1, пунктах \"а\" і \"в\" пункту 2 та пунктах 4 і 5\".\n\n2. У Законі України \"Про військовий обов’язок і військову службу\" (Відомості Верховної Ради України, 2006 р., № 38, ст. 324 із наступними змінами):\n\n1) у статті 20 :\n\nв абзаці першому частини п’ятої слова \"Законом України \"Про засади запобігання і протидії корупції\" замінити словами \" Законом України \"Про запобігання корупції\";\n\nу частині шостій :\n\nабзац перший замінити двома новими абзацами такого змісту:\n\n\"6. Військові посадові особи, крім військовослужбовців строкової служби, курсантів вищих військових навчальних закладів, курсантів вищих навчальних закладів, які мають у своєму складі військові інститути, курсантів факультетів, кафедр та відділень військової підготовки, військовослужбовців військової служби за призовом під час мобілізації, на особливий період, військової служби за призовом осіб офіцерського складу, а також військових посадових осіб з числа військовослужбовців військової служби за контрактом осіб рядового складу, військової служби за контрактом осіб сержантського і старшинського складу, військовослужбовців молодшого офіцерського складу військової служби за контрактом осіб офіцерського складу, зобов’язані подавати щороку до 1 квітня декларацію особи, уповноваженої на виконання функцій держави або місцевого самоврядування, в порядку та на умовах, встановлених Законом України \"Про запобігання корупції\".\n\nЗвільнення осіб від подання щорічної декларації особи, уповноваженої на виконання функцій держави або місцевого самоврядування, передбачене абзацом першим цієї частини, не поширюється на військовослужбовців, які проходять військову службу у військових комісаріатах\".\n\nУ зв’язку з цим абзац другий вважати абзацом третім;\n\nв абзаці третьому слова \"Законом України \"Про засади запобігання і протидії корупції\" замінити словами \" Законом України \"Про запобігання корупції\";\n\nу примітці слова \"Законі України \"Про засади запобігання і протидії корупції\" замінити словами \" Законі України \"Про запобігання корупції\".\n\n2) у примітці до статті 20 -1 слова \"Законі України \"Про засади запобігання і протидії корупції\" замінити словами \" Законі України \"Про запобігання корупції\";\n\n3) у пункті \"і\" частини шостої та у пункті \"з\" частини сьомої статті 26 слова \"Законом України \"Про засади запобігання і протидії корупції\" замінити словами \" Законом України \"Про запобігання корупції\".\n\n3. У Законі України \"Про Державну прикордонну службу України\" (Відомості Верховної Ради України, 2003 р., № 27, ст. 208 із наступними змінами):\n\n1) у статті 14:\n\nу частині другій слова \"Законом України \"Про засади запобігання і протидії корупції\" замінити словами \" Законом України \"Про запобігання корупції\";\n\nу частині третій слова \"декларацію про майно, доходи, витрати і зобов’язання фінансового характеру за формою і в порядку, що встановлені Законом України \"Про засади запобігання і протидії корупції\" замінити словами \"декларацію особи, уповноваженої на виконання функцій держави або місцевого самоврядування, в порядку та на умовах, що встановлені Законом України \"Про запобігання корупції\";\n\nчастини сьому і восьму замінити трьома новими частинами такого змісту:\n\n\"На військовослужбовців Державної прикордонної служби України, крім військовослужбовців строкової служби, курсантів військових навчальних закладів, курсантів факультетів, кафедр та відділень військової підготовки, поширюються інші вимоги та обмеження, встановлені Законом України \"Про запобігання корупції\".\n\nВійськовослужбовці Державної прикордонної служби України, крім військовослужбовців строкової служби, курсантів військових навчальних закладів, курсантів факультетів, кафедр та відділень військової підготовки, військовослужбовців військової служби за призовом під час мобілізації, на особливий період, військової служби за призовом осіб офіцерського складу, а також військових посадових осіб з числа військовослужбовців військової служби за контрактом осіб рядового складу, військової служби за контрактом осіб сержантського і старшинського складу, військовослужбовців молодшого офіцерського складу військової служби за контрактом осіб офіцерського складу, зобов’язані подавати щороку до 1 квітня декларацію особи, уповноваженої на виконання функцій держави або місцевого самоврядування, в порядку та на умовах, що встановлені Законом України \"Про запобігання корупції\".\n\nЗвільнення від подання щорічної декларації особи, уповноваженої на виконання функцій держави або місцевого самоврядування, передбачених цією частиною, не поширюється на військовослужбовців, які проходять військову службу у підрозділах комплектування Державної прикордонної служби України\".\n\nУ зв’язку з цим частину дев’яту вважати частиною десятою;\n\nу частині десятій слова \"Законом України \"Про засади запобігання і протидії корупції\" замінити словами \" Законом України \"Про запобігання корупції\";\n\n2) у примітці до статті 14 -1 слова \"Законі України \"Про засади запобігання і протидії корупції\" замінити словами \" Законі України \"Про запобігання корупції\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. {Положення пункту 2 розідлу II визнано таким, що не відповідає Конституції України (є неконституційним), згідно з Рішенням Конституційного Суду № 3-p/2019 від 06.06.2019 } Особи, яких цим Законом віднесено до суб’єктів декларування, подають у встановленому Законом України \"Про запобігання корупції\" порядку першу декларацію особи, уповноваженої на виконання функцій держави або місцевого самоврядування, у 2018 році за період з дня набрання чинності цим Законом до 31 грудня 2017 року.\n\n3. Кабінету Міністрів України протягом шести місяців з дня набрання чинності цим Законом забезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\n4. Національному агентству з питань запобігання корупції у двотижневий строк привести свої рішення у відповідність із цим Законом та здійснити інші заходи, що випливають із цього Закону.\n\n5. Особи, які звільнилися або звільняються згідно з цим Законом від виконання обов’язку подати відповідну декларацію осіб, уповноважених на виконання функцій держави або місцевого самоврядування, декларацію, що охоплює період до набрання чинності цим Законом, не подають та до відповідальності не притягуються.\n\n6. Розділ XIII \"Прикінцеві положення\" доповнити пунктом 5 -1 такого змісту:\n\n\"5 -1 . Продовжити до 1 травня 2017 року строк подання щорічної декларації для осіб, які відповідно до цього Закону подають таку декларацію вперше\".\n\nПрезидент України\n\nП.ПОРОШЕНКО\n\nм. Київ\n\n23 березня 2017 року\n\n№ 1975-VIII\n\nПро внесення змін до деяких законів України щодо особливостей фінансового контролю окремих категорій посадових осіб\nЗакон України від 23.03.2017 № 1975-VIII\n\nВизнання неконституційними окремих положень від 06.06.2019 , підстава — v003p710-19\nПостійна адреса:\nhttps://zakon.rada.gov.ua/go/1975-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}