{
  "id": "ua-law-2709-20",
  "type": "statute",
  "title": "Закон України (2709-20)",
  "title_en": "",
  "short_name": "2709-20",
  "status": "in_force",
  "issued_date": "2022-11-03",
  "url": "https://zakon.rada.gov.ua/laws/show/2709-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо актуалізації та удосконалення деяких положень\n\n(Відомості Верховної Ради України (ВВР), 2023, № 28, ст.99)\n\nВерховна Рада України постановляє:\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. Абзац перший частини третьої статті 18 викласти в такій редакції:\n\n\"3. Загальний обсяг місцевого боргу та гарантованого Автономною Республікою Крим, обласною радою чи міською територіальною громадою боргу станом на кінець бюджетного періоду не може перевищувати 200 відсотків середньорічного обсягу доходів загального фонду місцевого бюджету, які надійшли за три попередні бюджетні періоди, що передують прийняттю рішення Верховної Ради Автономної Республіки Крим, обласної чи міської ради про здійснення місцевого запозичення та/або надання місцевої гарантії, без урахування доходів, визначених пунктами 1, 1 -1 частини першої статті 64, пунктом 1 частини першої статті 66 цього Кодексу, та міжбюджетних трансфертів\".\n\n2. У статті 29 :\n\n1) у частині другій:\n\nдоповнити пунктом 16 -4 такого змісту:\n\n\"16 -4 ) єдиний податок, платником якого є електронний резидент (е-резидент)\";\n\nпункт 29 викласти в такій редакції:\n\n\"29) плата за видачу, переоформлення, продовження строку дії дозволів на користування ресурсами нумерації\";\n\nу пункті 51 слова \"стільникового рухомого\" замінити словом \"мобільного\";\n\nдоповнити пунктами 57 -1 і 57 -2 такого змісту:\n\n\"57 -1 ) надходження в рамках програм бюджетної підтримки Європейського Союзу;\n\n57 -2 ) гранти на бюджетну підтримку від іноземних держав, іноземних фінансових установ і міжнародних фінансових організацій\";\n\n2) у частині третій:\n\nу пункті 2 цифри \"16 -2 \" замінити цифрами \"16 -1 \";\n\nу пункті 5 -1 слова \"на провадження діяльності у сфері\" замінити словами \"у сфері діяльності з\";\n\nпункт 13 доповнити словами і цифрами \"(крім надходжень, визначених пунктами 57 -1 і 57 -2 частини другої цієї статті)\".\n\n3. Абзац тринадцятий частини другої статті 55 доповнити словами \"а також роботи та заходи з фізичного захисту ядерних установок та ядерних матеріалів\".\n\n4. У статті 64 :\n\n1) у частині першій:\n\nпункт 16 -1 викласти в такій редакції:\n\n\"16 -1 ) 13,44 відсотка акцизного податку з виробленого в Україні та з ввезеного на митну територію України пального (з урахуванням положень частини четвертої цієї статті)\";\n\nпункт 16 -2 виключити;\n\nпункт 19 доповнити словами і цифрами \"(крім єдиного податку, визначеного пунктом 16 -4 частини другої статті 29 цього Кодексу)\";\n\nу пункті 37 -1 слова \"алкогольних напоїв та тютюнових виробів\" замінити словами \"спирту етилового, коньячного і плодового, алкогольних напоїв та тютюнових виробів, рідин, що використовуються в електронних сигаретах, та пального\";\n\n2) доповнити частиною четвертою такого змісту:\n\n\"4. Акцизний податок, передбачений пунктом 16 -1 частини першої цієї статті, зараховується у порядку, встановленому Кабінетом Міністрів України, до загального фонду бюджетів місцевого самоврядування автоматично відповідно до часток, що визначаються один раз на півріччя, як співвідношення обсягу реалізованого суб’єктами господарювання роздрібної торгівлі пального на відповідній території за попереднє півріччя до загального обсягу такого реалізованого пального за попереднє півріччя в цілому по Україні.\n\nЦентральний орган виконавчої влади, що реалізує державну податкову політику, визначає частки для зарахування цього акцизного податку до бюджетів місцевого самоврядування з урахуванням даних реєстраторів розрахункових операцій, оприлюднює такі частки на своєму офіційному сайті та надає їх Казначейству України два рази на рік (не пізніше 15 січня та не пізніше 15 липня). Казначейство України не пізніше останнього робочого дня січня та не пізніше останнього робочого дня липня починає здійснювати щоденний розподіл цього акцизного податку між бюджетами місцевого самоврядування протягом відповідного півріччя\".\n\n5. У частині першій статті 87:\n\nу пункті 8:\n\nпідпункти \"а\", \"б\", \"в\", \"г\" і \"д\" виключити;\n\nу підпункті \"ґ\" слово \"інші\" виключити;\n\nу підпункті \"е\" пункту 9 слова \"державних реабілітаційних установ\" замінити словами \"реабілітаційних закладів\".\n\n6. Підпункти \"а\" , \"а -1 \" , \"б\" , \"в\" і \"г\" пункту 3 частини першої статті 89 виключити.\n\n7. У частині першій статті 90:\n\nу підпункті \"б -1 \" пункту 2 слова \"державного та/або\" виключити;\n\nу пункті 3:\n\nпідпункти \"а\", \"б\", \"в\" і \"г\" виключити;\n\nу підпункті \"є\" слова \"бюро судмедекспертизи\" виключити.\n\n8. Пункт 8 частини першої статті 97 виключити.\n\n9. Статтю 103 -4 виключити.\n\n10. У статті 108 :\n\n1) в абзаці другому частини другої слова \"і медичної субвенцій\" замінити словом \"субвенції\";\n\n2) у третьому реченні частини шостої слова \"і медичної субвенції\" виключити, а слова \"таких субвенцій\" замінити словами \"такої субвенції\".\n\n11. У розділі VI \"Прикінцеві та перехідні положення\":\n\n1) у пункті 1 -1 :\n\nабзаци другий і третій підпункту 1 виключити;\n\nабзаци другий, третій і четвертий підпункту 2 виключити;\n\nабзац другий підпункту 3 виключити;\n\nу підпункті 3 -1 цифри \"2023\" замінити цифрами \"2025\";\n\nпідпункти 4, 5 і 6 виключити;\n\n2) пункт 3 -8 викласти в такій редакції:\n\n\"3 -8 . На період дії воєнного стану в Україні залучення до державного бюджету грантів на бюджетну підтримку (крім програм бюджетної підтримки Європейського Союзу) та позик від іноземних держав, Європейського Союзу, іноземних фінансових установ і міжнародних фінансових організацій на підставі міжнародних договорів України здійснюється Міністром фінансів України за рішенням Кабінету Міністрів України. Зазначені міжнародні договори України можуть включати, зокрема, положення щодо відмови від суверенного імунітету України в можливих спорах щодо таких зобов’язань та не потребують ратифікації Верховною Радою України\";\n\n3) у пункті 22 :\n\nу підпункті 1:\n\nпісля абзацу четвертого доповнити двома новими абзацами такого змісту:\n\n\"абзац другий частини сьомої статті 16 щодо погодження з Комітетом Верховної Ради України з питань бюджету основних умов правочинів з державним боргом;\n\nчастини десята та одинадцята статті 23 щодо бюджетних призначень головних розпорядників коштів державного бюджету, що належать до сектору безпеки і оборони\".\n\nУ зв’язку з цим абзаци п’ятий - вісімнадцятий вважати відповідно абзацами сьомим - двадцятим;\n\nв абзацах сьомому та двадцятому слово \"обов’язковості\" виключити;\n\nабзац другий підпункту 2 доповнити словами \"(до початку роботи Верховної Ради України)\";\n\nу підпункті 5 слова \"у разі їх утворення\" виключити;\n\n4) пункт 26 після слів і цифр \"Закону України від 14 жовтня 2014 року \"Про прокуратуру\" доповнити словами і цифрами \" абзацу другого частини п’ятої статті 4 та абзацу другого частини третьої статті 10 Закону України \"Про державні фінансові гарантії медичного обслуговування населення\" (Відомості Верховної Ради України, 2018 р., № 5, ст. 31)\";\n\n5) пункти 43 , 43 -1 і 43 -2 виключити;\n\n6) доповнити пунктом 55 такого змісту:\n\n\"55. Установити, що у період дії воєнного стану у разі прийняття рішення щодо збільшення чисельності працівників одного органу виконавчої влади за рахунок скорочення чисельності працівників іншого органу виконавчої влади без передачі повноважень на виконання функцій, завдань або надання послуг видатки на утримання чисельності працівників передаються від одного органу виконавчої влади іншому органу виконавчої влади за рішенням Кабінету Міністрів України\".\n\nII. Прикінцеві положення\n\n1. Цей Закон набирає чинності з дня його опублікування та вводиться в дію з 1 січня 2023 року, крім:\n\nабзаців другого і третього підпункту 1 пункту 2 та абзацу п’ятого підпункту 1 пункту 4 розділу I цього Закону, які вводяться в дію з 1 квітня 2023 року;\n\nабзацу п’ятого пункту 7 розділу I цього Закону, який вводиться в дію з 1 липня 2023 року.\n\n2. Кабінету Міністрів України у двомісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n3 листопада 2022 року\n\n№ 2709-IX\n\nПро внесення змін до Бюджетного кодексу України щодо актуалізації та удосконалення деяких положень\nЗакон України від 03.11.2022 № 2709-IX\n\nПрийняття від 03.11.2022\nПостійна адреса:\nhttps://zakon.rada.gov.ua/go/2709-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}