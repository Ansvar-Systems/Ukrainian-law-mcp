{
  "id": "ua-law-975-15",
  "type": "statute",
  "title": "Закон України (975-15)",
  "title_en": "",
  "short_name": "975-15",
  "status": "in_force",
  "issued_date": "2003-06-19",
  "url": "https://zakon.rada.gov.ua/laws/show/975-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення основних термінів",
      "content": "Наведені в цьому Законі терміни вживаються в такому значенні:\nцивільно-військові відносини - сукупність правових\nвзаємовідносин між суспільством та складовими частинами Воєнної\nорганізації держави, які охоплюють політичні,\nфінансово-економічні, соціальні та інші процеси у сфері\nнаціональної безпеки і оборони;\nВоєнна організація держави - охоплена єдиним керівництвом\nсукупність органів державної влади, військових формувань,\nутворених відповідно до Конституції ( 254к/96-ВР ) і законів\nУкраїни, діяльність яких перебуває під демократичним контролем\nсуспільства і відповідно до Конституції та законів України\nбезпосередньо спрямована на вирішення завдань захисту інтересів\nдержави від зовнішніх та внутрішніх загроз;\nправоохоронні органи - державні органи, які відповідно до\nзаконодавства здійснюють правозастосовні або правоохоронні\nфункції;\nдемократичний цивільний контроль над Воєнною організацією та\nправоохоронними органами держави (далі - цивільний контроль) -\nкомплекс здійснюваних відповідно до Конституції ( 254к/96-ВР ) і\nзаконів України правових, організаційних, інформаційних заходів\nдля забезпечення неухильного дотримання законності й відкритості в\nдіяльності всіх складових частин Воєнної організації та\nправоохоронних органів держави, сприяння їхній ефективній\nдіяльності і виконанню покладених на них функцій, зміцненню\nдержавної та військової дисципліни."
    },
    {
      "provision_ref": "art2",
      "section": "2",
      "title": "Стаття 2. Основні завдання цивільного контролю",
      "content": "Цивільний контроль має забезпечувати:\nпріоритет політичних підходів до вирішення питань військового\nбудівництва, спрямування діяльності всіх складових частин Воєнної\nорганізації та правоохоронних органів на реалізацію визначених\nзасадами внутрішньої і зовнішньої політики завдань у сфері\nнаціональної безпеки і оборони, правоохоронної діяльності з метою\nстановлення і розвитку громадянського суспільства та зміцнення\nконституційного правопорядку в державі, здійснення визначених\nКонституцією України ( 254к/96-ВР ) функцій у сфері національної\nбезпеки, оборони та зміцнення громадського порядку;\nдотримання законності в діяльності всіх складових частин\nВоєнної організації та правоохоронних органів держави;\nпідтримання політичної стабільності в суспільстві, створення\nумов, які унеможливлюють використання Збройних Сил України та\nінших військових формувань, правоохоронних органів для обмеження\nправ і свобод громадян або з метою повалення конституційного ладу,\nусунення органів влади чи перешкоджання їх діяльності, а також в\nінтересах окремих осіб, політичних партій, громадських\nорганізацій;\nпопередження та недопущення порушень конституційних прав і\nсвобод, захист законних інтересів громадян України, які\nперебувають на службі у Збройних Силах України, інших військових\nформуваннях, утворених відповідно до законів України, та у\nправоохоронних органах, осіб, звільнених з військової служби, а\nтакож членів їхніх сімей;\nурахування громадської думки, пропозицій громадян та\nгромадських організацій при обговоренні й ухваленні рішень з\nпитань діяльності Збройних Сил України, інших військових\nформувань, правоохоронних органів та посадових осіб у сфері\nоборони, національної безпеки, зміцнення громадського порядку і\nзаконності;\nвиділення відповідно до законів у необхідних обсягах і\nраціональне використання бюджетних коштів, спрямовуваних на\nутримання і функціонування Воєнної організації та правоохоронних\nорганів держави, зокрема на реформування Збройних Сил України;\nвикористання за цільовим і функціональним призначенням\nдержавного майна, переданого в управління Збройним Силам України\nта іншим військовим формуванням, а також правоохоронним органам;\nсвоєчасне, повне і достовірне інформування органів державної\nвлади та суспільства про діяльність Збройних Сил України, інших\nвійськових формувань, правоохоронних органів, забезпечення її\nвідповідності вимогам Конституції ( 254к/96-ВР ) і законів\nУкраїни, нормам міжнародного права, реальній військово-політичній\nі криміногенній обстановці, завданням забезпечення надійної\nоборони і безпеки держави, зміцнення громадського порядку."
    },
    {
      "provision_ref": "art3",
      "section": "3",
      "title": "Стаття 3. Правові основи цивільного контролю",
      "content": "Правовими основами цивільного контролю над Воєнною\nорганізацією і правоохоронними органами держави є Конституція\nУкраїни ( 254к/96-ВР ), цей та інші закони України, а також\nміжнародні договори, згода на обов'язковість яких надана Верховною\nРадою України."
    },
    {
      "provision_ref": "art4",
      "section": "4",
      "title": "Стаття 4. Принципи здійснення цивільного контролю",
      "content": "Цивільний контроль над Воєнною організацією і правоохоронними\nорганами держави здійснюється на основі:\nверховенства права, неухильного дотримання вимог\nзаконодавства, яким регулюються цивільно-військові відносини,\nдіяльність Збройних Сил України, інших військових формувань,\nправоохоронних органів;\nрозмежування функцій і повноважень політичного керівництва\nВоєнною організацією держави і правоохоронною діяльністю та\nпрофесійного військового управління Збройними Силами України,\nіншими військовими формуваннями, правоохоронними органами,\nунеможливлення дублювання їхніх функцій;\nвзаємодії й відповідальності органів державної влади та\nорганів військового управління і правоохоронних органів у межах,\nвизначених законодавством, за здійснення оборонної політики та\nполітики у справі зміцнення законності й громадського порядку, за\nсвоєчасне і всебічне матеріально-фінансове забезпечення Збройних\nСил України, інших складових частин Воєнної організації,\nправоохоронних органів держави для виконання покладених на них\nфункцій;\nдеполітизації та деідеологізації контролю. Службові\n(посадові) особи, здійснюючи згідно із цим Законом функції\nконтролю у сфері оборони і безпеки держави та правоохоронної\nдіяльності, не можуть бути зв'язані рішеннями політичних партій чи\nгромадських організацій;\nпрозорості видатків на національну безпеку і оборону,\nправоохоронну діяльність, утилізацію та ліквідацію озброєнь,\nпопередження і ліквідацію наслідків надзвичайних ситуацій;\nздійснення діяльності Збройних Сил України, інших військових\nформувань на принципах єдиноначальництва і суворої дисципліни;\nвідкритості для суспільства інформації про діяльність\nЗбройних Сил України та інших складових частин Воєнної\nорганізації, правоохоронних органів держави, яка не становить\nдержавну таємницю, з урахуванням визначеної законами специфіки\nдержавних правоохоронних органів;\nвідповідальності посадових осіб за своєчасність, повноту і\nдостовірність інформації, що надається, та за реагування на\nзвернення громадян, громадських організацій, виступи засобів\nмасової інформації;\nсудового захисту прав суб'єктів цивільного контролю."
    },
    {
      "provision_ref": "art5",
      "section": "5",
      "title": "Стаття 5. Предмет цивільного контролю",
      "content": "Предметом цивільного контролю у сфері оборони і безпеки,\nправоохоронної діяльності держави є:\nобґрунтованість рішень державних органів з військових питань\nта питань правоохоронної діяльності з точки зору відповідності їх\nзасадам внутрішньої і зовнішньої політики, міжнародним\nзобов'язанням України за укладеними договорами, згода на\nобов'язковість яких надана Верховною Радою України;\nхід виконання програм реформування Збройних Сил України,\nінших військових формувань, зокрема програм переведення Збройних\nСил України на контрактну форму комплектування особовим складом,\nвирішення проблем соціальної і професійної адаптації\nвійськовослужбовців, які підлягають звільненню або звільнені в\nзапас чи у відставку, забезпечення їх житлом та конверсії колишніх\nвійськових об'єктів, військового, військово-політичного та\nвійськово-технічного співробітництва з іншими державами та\nміждержавними союзами, створення і розвитку виробництва нових\nвидів озброєнь та військової техніки, конверсії оборонних\nпідприємств і виробництв, відчуження і реалізації військового\nмайна, приватизації підприємств, що віднесені до сфери управління\nМіністерства оборони України та інших центральних органів\nвиконавчої влади, інших загальнодержавних програм у сфері оборони\nі національної безпеки, правоохоронної діяльності; формування і\nреалізація кадрової політики в цих сферах;\nстан військово-патріотичного виховання молоді, підготовка\nгромадян до захисту Батьківщини;\nпитання експорту та імпорту озброєнь та військової техніки;\nдотримання вимог Конституції ( 254к/96-ВР ) та законів\nУкраїни стосовно прав і свобод громадян, які перебувають на службі\nв Збройних Силах України, інших військових формуваннях,\nправоохоронних органах, стану правової і соціальної захищеності\nосіб, які підлягають призову на військову службу, проходять\nвійськову службу або знаходяться в запасі, а також звільнених з\nвійськової служби та членів їхніх сімей;\nформування, затвердження і використання визначених законом\nпро Державний бюджет України видатків на потреби оборони,\nнаціональної безпеки, правоохоронної діяльності; дотримання\nбюджетного законодавства в цих сферах;\nформування, фінансове забезпечення і виконання оборонного\nзамовлення, планів мобілізаційної підготовки і мобілізації,\nзаходів щодо утилізації та ліквідації озброєнь, попередження\nнадзвичайних ситуацій та подолання їх наслідків;\nучасть підрозділів Збройних Сил України в міжнародних\nопераціях з підтримання миру і безпеки, спільних військових\nнавчаннях та інших акціях у рамках міжнародного військового та\nвійськово-технічного співробітництва; { Абзац дев'ятий статті 5 із\nзмінами, внесеними згідно із Законом N 5286-VI ( 5286-17 ) від\n18.09.2012 }\nдотримання законів України при вирішенні питань про допуск\nпідрозділів збройних сил інших держав на територію України та під\nчас перебування їх на її території;\nдотримання законності при розгляді органами державної влади,\nвійськовими посадовими особами звернень і скарг\nвійськовослужбовців, осіб, звільнених з військової служби, та\nчленів їхніх сімей."
    },
    {
      "provision_ref": "art6",
      "section": "6",
      "title": "Стаття 6. Система та суб'єкти цивільного контролю",
      "content": "Система цивільного контролю над Воєнною організацією і\nправоохоронними органами держави складається з:\nпарламентського контролю;\nконтролю, здійснюваного Президентом України;\nконтролю з боку органів виконавчої влади та органів місцевого\nсамоврядування;\nконтролю з боку судових органів та органів прокуратури, який\nздійснюється у спосіб, передбачений Конституцією та законами\nУкраїни; { Абзац п'ятий частини першої статті 6 в редакції Закону\nN 1697-VII ( 1697-18 ) від 14.10.2014 }\nгромадського контролю.\nСуб'єктами цивільного контролю над Воєнною організацією і\nправоохоронними органами держави є:\nВерховна Рада України;\nУповноважений Верховної Ради України з прав людини;\nРада національної безпеки і оборони України;\nКабінет Міністрів України;\nцентральні та місцеві органи виконавчої влади в межах\nповноважень, визначених законом;\nоргани місцевого самоврядування в межах повноважень,\nвизначених законом;\nпрокуратура України;\nсудові органи України;\nгромадяни України та громадські організації, утворювані\nвідповідно до Конституції України ( 254к/96-ВР ) для здійснення та\nзахисту прав і свобод громадян та задоволення їхніх політичних,\nекономічних, соціальних, культурних інтересів;\nзасоби масової інформації."
    },
    {
      "provision_ref": "art7",
      "section": "7",
      "title": "Стаття 7. Особливості та обмеження у здійсненні контролю",
      "content": "Суб'єкти цивільного контролю здійснюють свої повноваження у\nсфері контролю з дотриманням встановленого законодавством України\nрежиму доступу до інформації, яка віднесена до державної таємниці,\nа також обмежень, встановлених законом для захисту стратегічних\nінтересів держави, у тому числі в разі введення надзвичайного і\nвоєнного стану.\nОперативні та мобілізаційні плани Збройних Сил України, інших\nвійськових формувань, правоохоронних органів,\nоперативно-розпорядчі дії їх посадових осіб контролю з боку\nгромадян та громадських організацій не підлягають.\nКонтроль за діяльністю Служби безпеки України, розвідувальних\nі контррозвідувальних органів України, оперативних підрозділів,\nякі проводять оперативно-розшукову діяльність, а також органів\nдосудового розслідування здійснюється з дотриманням вимог законів\nУкраїни \"Про Службу безпеки України\" ( 2229-12 ), \"Про\nрозвідувальні органи України\" ( 2331-14 ), \"Про контррозвідувальну\nдіяльність\" ( 374-15 ), \"Про оперативно-розшукову діяльність\"\n( 2135-12 ), \"Про Військову службу правопорядку в Збройних Силах\nУкраїни\" ( 3099-14 ), інших законів та Кримінального\nпроцесуального кодексу України ( 4651-17 ).\nСтаття 8. Повноваження Верховної Ради України в здійсненні\nконтролю над Воєнною організацією та\nправоохоронними органами держави\nВерховна Рада України, реалізуючи установчі й законодавчі\nфункції та здійснюючи парламентський контроль над Воєнною\nорганізацією і правоохоронними органами держави, відповідно до\nКонституції України ( 254к/96-ВР ):\nвизначає засади внутрішньої і зовнішньої політики;\nвизначає основи національної безпеки, організації Збройних\nСил України і забезпечення громадського правопорядку;\nзатверджує загальну структуру, чисельність, визначає функції\nЗбройних Сил України, Служби безпеки України, інших утворених\nвідповідно до законів України військових формувань, Міністерства\nвнутрішніх справ України;\nвизначає основи правового і соціального захисту та види\nпенсійного забезпечення військовослужбовців;\nпри затвердженні Державного бюджету України визначає розмір\nвитрат на забезпечення оборони, державної безпеки України і\nгромадського порядку із зазначенням конкретного спрямування\nбюджетних асигнувань;\nрозглядає за поданням Кабінету Міністрів України і затверджує\nзагальнодержавні програми реформування та розвитку Збройних Сил\nУкраїни, правоохоронних органів, вирішення соціальних проблем, а\nтакож інші програми, що стосуються оборони і безпеки держави,\nпрограми військового, військово-політичного та\nвійськово-технічного співробітництва з іншими державами та\nміждержавними союзами;\nпри обговоренні звітів і доповідей Кабінету Міністрів України\nпро виконання Державного бюджету України розглядає стан і\nдоцільність використання бюджетних коштів, виділених на потреби\nнаціональної оборони, забезпечення державної безпеки і\nгромадського порядку;\nобговорює хід реформування Збройних Сил України, інші питання\nфункціонування Воєнної організації та правоохоронних органів\nдержави у форматі \"Дня Уряду України\" та на парламентських\nслуханнях;\nвизначає порядок збереження державної таємниці при\nінформуванні громадськості про діяльність Воєнної організації і\nправоохоронних органів держави;\nвизначає правовий режим державного кордону України;\nвизначає правовий режим воєнного і надзвичайного стану, зон\nнадзвичайної екологічної ситуації та затверджує укази Президента\nУкраїни про введення воєнного чи надзвичайного стану в Україні або\nв окремих її місцевостях, про загальну або часткову мобілізацію,\nпро оголошення окремих місцевостей зонами надзвичайної екологічної\nситуації;\nоголошує за поданням Президента України стан війни та\nукладення миру і схвалює рішення Президента України про\nвикористання Збройних Сил України та інших військових формувань у\nразі збройної агресії проти України;\nсхвалює рішення про надання військової допомоги іншим\nдержавам, про направлення підрозділів Збройних Сил України до\nіншої держави, у тому числі для участі в міжнародних операціях з\nпідтримання миру і безпеки, та про допуск підрозділів збройних сил\nінших держав на територію України; { Абзац чотирнадцятий статті 8\nіз змінами, внесеними згідно із Законом N 5286-VI ( 5286-17 ) від\n18.09.2012 }\nнадає згоду на обов'язковість міжнародних договорів України,\nв тому числі тих, що безпосередньо стосуються Воєнної організації\nдержави і правоохоронної діяльності.\nСтаття 9. Повноваження парламентських комітетів і спеціальних\nкомісій у здійсненні контролю\nВідповідно до Конституції ( 254к/96-ВР ) і законів України\nкомітети:\nаналізують хід виконання ухвалених Верховною Радою України\nзаконів і постанов у сфері національної безпеки і оборони, охорони\nгромадського порядку і боротьби із злочинністю, інформують з цих\nпитань та вносять у встановленому порядку на розгляд Верховної\nРади України, Президента України, Кабінету Міністрів України\nпропозиції щодо вирішення наявних у цих сферах проблем та усунення\nпричин, що їх породжують;\nперіодично інформують громадськість, у тому числі через\nзасоби масової інформації, про свою діяльність.\nДля вивчення, підготовки і попереднього розгляду окремих\nпитань у сфері національної безпеки, оборони, правоохоронної\nдіяльності Верховна Рада України в межах своїх повноважень може\nстворювати тимчасові спеціальні комісії, а для проведення\nрозслідування з питань, що становлять суспільний інтерес, -\nтимчасові слідчі комісії, які діють у порядку, встановленому\nзаконом.\nСтаття 10. Повноваження народних депутатів України в\nздійсненні контролю\nНародні депутати України відповідно до Конституції\n( 254к/96-ВР ) і законів України:\nздійснюють право законодавчої ініціативи щодо правового\nрегулювання проблем національної безпеки і оборони, правоохоронної\nдіяльності;\nберуть участь в обговоренні законопроектів та інших питань,\nпов'язаних з обороною і безпекою держави, правоохоронною\nдіяльністю, на засіданнях Верховної Ради України, \"Днях Уряду\nУкраїни\", парламентських слуханнях, у парламентських комітетах і\nкомісіях;\nзвертаються на сесії Верховної Ради України із запитом з\nпитань національної безпеки і оборони, боротьби із злочинністю до\nкерівників органів державної влади та органів місцевого\nсамоврядування, у тому числі до посадових осіб Збройних Сил\nУкраїни та інших військових формувань, правоохоронних органів, які\nзобов'язані у встановлений законом термін повідомити народного\nдепутата України про результати розгляду його запиту.\nСтаття 11. Контроль за додержанням конституційних прав і\nсвобод військовослужбовців\nУповноважений Верховної Ради України з прав людини,\nздійснюючи повноваження, визначені Конституцією України\n( 254к/96-ВР ), цим та іншими законами України:\nперевіряє за своєю ініціативою чи за дорученням Верховної\nРади України або за зверненням громадянина чи громадської\nорганізації стан додержання конституційних прав і свобод осіб, які\nпідлягають призову, проходять військову службу, перебувають у\nзапасі та призвані на збори, осіб, звільнених з військової служби,\nа також членів їхніх сімей;\nмає право запитувати та отримувати від керівників та інших\nслужбових (посадових) осіб Збройних Сил України, інших військових\nформувань, правоохоронних органів, при неухильному дотриманні\nвстановленого режиму таємності, документи, матеріали та пояснення,\nнеобхідні для здійснення повноважень, покладених на них законом;\nкористується правом невідкладного прийому службовими\n(посадовими) особами Збройних Сил України, інших військових\nформувань, правоохоронних органів;\nдля здійснення своїх функцій має право безперешкодно, у тому\nчислі без попередження, відвідувати, при дотриманні встановленого\nрежиму, військові частини та підрозділи, а також бути присутнім на\nзасіданнях колегіальних органів Збройних Сил України, інших\nвійськових формувань, правоохоронних органів при обговоренні\nпитань, що належать до повноважень Уповноваженого Верховної Ради\nУкраїни з прав людини.\nДля здійснення контролю за додержанням конституційних прав і\nсвобод людини і громадянина у сфері національної безпеки і\nоборони, правоохоронної діяльності затверджується представник\nУповноваженого Верховної Ради України з прав людини у справах\nзахисту прав військовослужбовців, повноваження якого обмежуються\nтерміном повноважень Уповноваженого Верховної Ради України з прав\nлюдини. Представником Уповноваженого Верховної Ради України з прав\nлюдини у справах захисту прав військовослужбовців не може бути\nособа, яка перебуває на дійсній військовій службі.\nПризначення Уповноваженого Верховної Ради України з прав\nлюдини і затвердження його представника у справах захисту прав\nвійськовослужбовців та звільнення їх з посад здійснюються в\nпорядку, встановленому Законом України \"Про Уповноваженого\nВерховної Ради України з прав людини\" ( 776/97-ВР ).\nУ щорічній доповіді Уповноваженого Верховної Ради України з\nправ людини окремо відображається стан справ із додержанням\nконституційних прав і свобод військовослужбовців, пропозиції щодо\nзміцнення законності, усунення недоліків і порушень у діяльності\nвідповідних складових частин Воєнної організації та правоохоронних\nорганів держави. Доповідь Уповноваженого Верховної Ради України з\nправ людини оприлюднюється.\nОголошення стану війни, введення на території України або в\nокремих її місцевостях надзвичайного або воєнного стану не обмежує\nповноважень Уповноваженого Верховної Ради України з прав людини та\nйого представника у справах захисту прав військовослужбовців.\nПро свою діяльність та стан справ із додержанням\nконституційних прав і свобод людини і громадянина у Збройних Силах\nУкраїни та інших військових формуваннях, правоохоронних органах\nУповноважений Верховної Ради України з прав людини періодично\nінформує громадськість, у тому числі через засоби масової\nінформації.\nСтаття 12. Контроль за використанням коштів Державного\nбюджету України, що виділяються на потреби\nнаціональної безпеки і оборони та правоохоронну\nдіяльність\nКонтроль за використанням коштів Державного бюджету України,\nщо виділяються на потреби національної безпеки і оборони,\nправоохоронну діяльність, здійснює від імені Верховної Ради\nУкраїни Рахункова палата, керуючись Законом України \"Про Рахункову\nпалату\" ( 315/96-ВР ), Бюджетним кодексом України ( 2542-14 ) та\nіншими законами України.\nПро свою діяльність і стан справ у цій сфері Рахункова палата\nне рідше одного разу на рік доповідає Верховній Раді України і\nперіодично інформує громадськість, у тому числі через засоби\nмасової інформації.\nСтаття 13. Здійснення Президентом України повноважень у сфері\nконтролю над Воєнною організацією та\nправоохоронними органами держави\nвносить на затвердження Верховної Ради України пропозиції\nщодо загальної структури, чисельності, визначення функцій Збройних\nСил України, Служби безпеки України, інших утворених відповідно до\nзаконів України військових формувань, а також Міністерства\nвнутрішніх справ України;\nпризначає на посади та звільняє з посад вище командування\nЗбройних Сил України, інших військових формувань, правоохоронних\nорганів; присвоює вищі військові звання;\nвносить до Верховної Ради України пропозиції про оголошення\nстану війни та приймає рішення про використання Збройних Сил\nУкраїни в разі збройної агресії проти України;\nприймає відповідно до закону рішення про загальну або\nчасткову мобілізацію та введення воєнного стану в Україні або в\nокремих її місцевостях у разі загрози нападу, небезпеки державній\nнезалежності України з внесенням рішення на затвердження Верховною\nРадою України;\nприймає у разі необхідності рішення про введення в Україні\nабо в окремих її місцевостях надзвичайного стану, а також оголошує\nв разі необхідності окремі місцевості України зонами надзвичайної\nекологічної ситуації з визначенням участі в здійсненні пов'язаних\nіз цим заходів Збройних Сил України та інших військових\nформувань - з наступним затвердженням цих рішень Верховною Радою\nУкраїни;\nвживає заходів щодо припинення діяльності незаконних\nвоєнізованих формувань, а також будь-яких спроб використання\nЗбройних Сил України та інших військових формувань, правоохоронних\nорганів для обмеження прав і свобод громадян або з метою повалення\nконституційного ладу, усунення органів влади чи перешкоджання їх\nдіяльності;\nприймає рішення - з внесенням їх на схвалення Верховною Радою\nУкраїни - про надання військової допомоги іншим державам, про\nнаправлення підрозділів Збройних Сил України до іншої держави, у\nтому числі для участі в міжнародних операціях з підтримання миру і\nбезпеки, та про допуск підрозділів збройних сил інших держав на\nтериторію України; { Абзац восьмий частини першої статті 13 із\nзмінами, внесеними згідно із Законом N 5286-VI ( 5286-17 ) від\n18.09.2012 }\nрозглядає перед внесенням на затвердження Верховною Радою\nУкраїни розроблені Кабінетом Міністрів України загальнодержавні\nпрограми у сфері національної безпеки і оборони, програми\nвійськового, військово-політичного та військово-технічного\nспівробітництва України з іншими державами та міжнародними\nсоюзами.\nКонтроль за діяльністю Збройних Сил України, інших військових\nформувань і органів виконавчої влади у сфері національної безпеки\nі оборони та правоохоронної діяльності Президент України здійснює\nяк безпосередньо, так і через очолювану ним Раду національної\nбезпеки і оборони України та створювані ним у разі необхідності\nвідповідно до пункту 28 частини першої статті 106 Конституції\nУкраїни ( 254к/96-ВР ) допоміжні служби.\nСтаття 14. Повноваження Ради національної безпеки і оборони\nУкраїни в здійсненні контролю над Воєнною\nорганізацією держави\nРада національної безпеки і оборони України (далі - РНБОУ)\nздійснює контроль над Воєнною організацією держави на підставі\nКонституції України ( 254к/96-ВР ) в порядку і в межах\nкомпетенції, визначених Законом України \"Про Раду національної\nбезпеки і оборони України\" ( 183/98-ВР ).\nРішення РНБОУ вводяться в дію указами Президента України.\nПро свою діяльність РНБОУ інформує громадськість, у тому\nчислі через засоби масової інформації.\nСтаття 15. Повноваження Кабінету Міністрів України в\nздійсненні контролю\nКабінет Міністрів України, реалізуючи конституційні\nповноваження щодо здійснення внутрішньої і зовнішньої політики\nдержави, забезпечення її суверенітету, обороноздатності та\nнаціональної безпеки, громадського порядку, боротьби із\nзлочинністю, відповідно до Конституції ( 254к/96-ВР ) і законів\nУкраїни, актів Президента України:\nрозробляє і вносить на розгляд Верховної Ради України проекти\nзаконів з питань національної безпеки і оборони, правоохоронної\nдіяльності, що потребують законодавчого врегулювання, і в межах\nсвоєї компетенції приймає відповідні рішення;\nвизначає згідно з законодавством потреби у витратах на\nнаціональну безпеку і оборону, правоохоронну діяльність, боротьбу\nз організованою злочинністю, тероризмом, захист державного\nкордону, охоронну діяльність, виконання покарань. Проект\nоборонного бюджету як складова частина Державного бюджету України\nпопередньо розглядається Радою національної безпеки і оборони\nУкраїни;\nзабезпечує виконання затвердженого Верховною Радою України\nДержавного бюджету України, у тому числі виділення в повному\nобсязі бюджетних асигнувань на потреби національної безпеки і\nоборони, правоохоронну діяльність;\nдоповідає і звітує перед Верховною Радою України про\nвиконання Державного бюджету України у сфері національної безпеки\nі оборони, правоохоронної діяльності;\nрозробляє і вносить на затвердження Верховною Радою України\nзагальнодержавні програми у сфері національної безпеки і оборони,\nпрограми військового, військово-політичного і військово-технічного\nспівробітництва України з іншими державами та міждержавними\nсоюзами;\nорганізовує розробку і затверджує державне замовлення на\nвипуск продукції військового призначення, здійснює контроль за\nйого виконанням, а також за створенням, збереженням і розвитком\nмобілізаційних потужностей, створенням, утриманням та своєчасним\nоновленням матеріальних цінностей мобілізаційного резерву, за\nпідготовкою і утриманням транспортних та інших засобів, які в разі\nвведення воєнного чи надзвичайного стану відповідно до\nзаконодавства України мають бути передані до Збройних Сил України,\nінших військових формувань, правоохоронних органів;\nорганізовує розробку та подає на затвердження Президентові\nУкраїни проект Мобілізаційного плану України на особливий період;\nздійснює контроль за експортом озброєнь та військової\nтехніки, стратегічних матеріалів, технологій та продукції\nподвійного призначення;\nвстановлює порядок відчуження і реалізації військового майна,\nматеріальних цінностей мобілізаційного резерву, терміни\nвикористання якого закінчилися і який підлягає розбронюванню і\nвідпуску та оновленню, передачі в оренду військових об'єктів і\nмайна, контролює дотримання законодавства при здійсненні\nгосподарської діяльності у Збройних Силах України, інших\nвійськових формуваннях, правоохоронних органах;\nздійснює контроль за дотриманням у Збройних Силах України,\nінших військових формуваннях, правоохоронних органах земельного,\nподаткового, господарського, трудового, житлового законодавства,\nзаконодавства з охорони довкілля;\nвносить на розгляд Президента України пропозиції щодо\nвдосконалення організаційної структури Воєнної організації та\nправоохоронних органів держави;\nз метою узагальнення відомостей про порушення прав чи\nзаконних інтересів осіб правоохоронними органами та підготовки\nкерівникам таких органів обов’язкових до розгляду рекомендацій, у\nтому числі про необхідність вжиття відповідних заходів щодо\nпритягнення винних осіб до відповідальності, утворює комісію\n( 128-2018-п ) у складі представників органів державної влади,\nправозахисних організацій та громадських об’єднань, установ і\nорганізацій у сфері захисту підприємницької діяльності та визначає\nпорядок ( 128-2018-п ) її роботи. { Частину першу статті 15\nдоповнено абзацом тринадцятим згідно із Законом N 2213-VIII\n( 2213-19 ) від 16.11.2017 }"
    },
    {
      "provision_ref": "art16",
      "section": "16",
      "title": "Стаття 16. Повноваження центральних органів виконавчої влади",
      "content": "Міністерства та інші центральні органи виконавчої влади, що\nмають у підпорядкуванні військові формування, правоохоронні\nоргани, у межах своїх повноважень:\nорганізовують і забезпечують виконання законів України, інших\nнормативно-правових актів стосовно національної безпеки і оборони\nта правоохоронної діяльності;\nстворюють необхідні умови для здійснення іншими суб'єктами\nдемократичного цивільного контролю передбачених законами\nповноважень;\nзабезпечують об'єктивне і своєчасне інформування Верховної\nРади України, Президента України, Ради національної безпеки і\nоборони України, Кабінету Міністрів України про стан у\nпідпорядкованих військових формуваннях і правоохоронних органах;\nінформують з цих питань громадськість у порядку, визначеному\nцим та іншими законами.\nІнші центральні органи виконавчої влади сприяють Збройним\nСилам України та іншим військовим формуванням, правоохоронним\nорганам у виконанні покладених на них функцій і здійснюють\nвідповідно до законодавства належне їх забезпечення.\nСтаття 17. Повноваження Верховної Ради Автономної Республіки\nКрим та Ради міністрів Автономної Республіки Крим\nВерховна Рада Автономної Республіки Крим і Рада міністрів\nАвтономної Республіки Крим забезпечують на території Автономної\nРеспубліки Крим контроль за виконанням підприємствами, установами\nта організаціями всіх форм власності, службовими (посадовими)\nособами і громадянами законів України, інших нормативно-правових\nактів у сфері оборони, охорони громадського порядку і боротьби із\nзлочинністю відповідно до законодавства, інформують із цих питань\nгромадськість у порядку, визначеному цим та іншими законами.\nСтаття 18. Участь органів місцевого самоврядування та\nмісцевих державних адміністрацій у здійсненні\nконтролю\nОргани місцевого самоврядування та місцеві державні\nадміністрації в межах повноважень, визначених Конституцією\n( 254к/96-ВР ) і законами України:\nконтролюють хід допризовної підготовки, відбір військовими\nкомісіями громадян призовного віку на військову службу;\nзабезпечують виконання законодавства стосовно дотримання прав\nта соціальних гарантій громадян, які можуть бути призвані на\nвійськову службу, перебувають на військовій службі, звільнені з\nвійськової служби, та членів їхніх сімей;\nсприяють розташованим на відповідній території підрозділам\nЗбройних Сил України та інших військових формувань, правоохоронним\nорганам у виконанні покладених на них завдань;\nмають право заслуховувати доповіді посадових осіб органів\nуправління Збройних Сил України, інших військових формувань,\nдислокованих на території регіону, про виконання вимог\nзаконодавства стосовно правового та соціального захисту громадян,\nякі мають бути призвані на військову службу, перебувають на\nвійськовій службі, звільнених у запас чи відставку, пенсіонерів та\nчленів їхніх сімей;\nздійснюють контроль за дотриманням у розташованих на\nтериторії регіону військових частинах, органах та закладах\nЗбройних Сил України, інших військових формувань, правоохоронних\nорганах земельного, податкового, господарського, трудового,\nжитлового законодавства та законодавства з питань охорони\nдовкілля;\nузгоджують - з точки зору забезпечення безпеки громадян -\nплани проведення на території регіону військових навчань та інших\nзаходів, пов'язаних з участю і присутністю великої кількості\nлюдей;\nрозробляють оперативні плани і забезпечують взаємодію органів\nмісцевого самоврядування, місцевих державних адміністрацій і\nвідповідних структур військового управління при виконанні завдань\nтериторіальної оборони;\nотримують від керівництва дислокованих на території регіону\nвійськових частин і підрозділів Збройних Сил України, інших\nвійськових формувань необхідну інформацію про загрозу або масштаби\nзабруднення довкілля радіоактивними, отруйними та іншими\nнебезпечними речовинами внаслідок аварій на військових об'єктах\nабо з військовою технікою, а також щодо наявності і можливостей\nсил, засобів і ресурсів на підпорядкованій території для\nорганізації узгоджених дій у надзвичайних ситуаціях;\nінформують громадськість, у тому числі через засоби масової\nінформації, про свою діяльність у вирішенні завдань, пов'язаних з\nнаціональною безпекою і обороною, боротьбою із злочинністю.\nДля виконання цих завдань місцеві ради можуть утворювати\nдепутатські комісії з питань демократичного цивільного контролю, а\nв місцевих державних адміністраціях можуть створюватися необхідні\nпідрозділи."
    },
    {
      "provision_ref": "art19",
      "section": "19",
      "title": "Стаття 19. Участь громадян у здійсненні контролю",
      "content": "Громадяни України беруть участь у здійсненні цивільного\nконтролю над Воєнною організацією держави та правоохоронними\nорганами як через громадські організації, членами яких вони є,\nчерез депутатів представницьких органів влади, так і особисто\nшляхом звернення до Уповноваженого Верховної Ради України з прав\nлюдини та його представника у справах захисту прав\nвійськовослужбовців або до іншого державного органу в порядку,\nвизначеному Конституцією України ( 254к/96-ВР ) та Законом України\n\"Про звернення громадян\" ( 393/96-ВР ).\nГромадським організаціям, зареєстрованим у встановленому\nпорядку, гарантується відповідно до Конституції України\n( 254к/96-ВР ), цього Закону і статутних положень можливість:\nзапитувати та отримувати в установленому порядку від органів\nдержавної влади, у тому числі від органів військового управління,\nінших організацій, підприємств і установ, що належать до Воєнної\nорганізації держави, правоохоронних та інших органів інформацію,\nяка не містить державної таємниці, з питань діяльності Збройних\nСил України, інших військових формувань, правоохоронної\nдіяльності;\nпроводити наукові дослідження з проблем військового\nбудівництва, організації оборони, забезпечення безпеки країни,\nборотьби із злочинністю, проводити публічне обговорення їх\nрезультатів, створювати для цього громадські фонди, центри,\nколективи експертів тощо;\nпроводити громадську експертизу проектів законів, рішень,\nпрограм, представляти свої висновки і пропозиції відповідним\nдержавним органам для врахування в ході реформування Збройних Сил\nУкраїни, інших складових частин Воєнної організації та\nправоохоронних органів держави;\nбрати участь у громадських дискусіях та відкритих\nпарламентських слуханнях з питань реформування і діяльності\nЗбройних Сил України, інших ланок Воєнної організації та\nправоохоронних органів держави, проблем правового і соціального\nзахисту військовослужбовців, членів їхніх сімей;\nзнайомитися з умовами служби, життя і побуту\nвійськовослужбовців;\nчерез суб'єктів права законодавчої ініціативи виступати із\nзаконодавчими ініціативами в галузі військового будівництва,\nправоохоронної діяльності, соціального захисту\nвійськовослужбовців, пенсіонерів та членів їхніх сімей.\nСтаття 20. Роль засобів масової інформації у здійсненні\nцивільного контролю\nЗасоби масової інформації, висвітлюючи проблеми у сфері\nнаціональної безпеки і оборони, боротьби із злочинністю, на основі\nоб'єктивної інформації про службу, життя і побут\nвійськовослужбовців, процеси, що відбуваються в армійському\nсередовищі, формують громадську думку, сприяють підвищенню\nпрестижу служби захисників Вітчизни, зміцненню довіри суспільства\nдо Збройних Сил України, інших складових частин Воєнної\nорганізації держави, правоохоронних органів.\nЗасоби масової інформації:\nу встановленому порядку можуть запитувати та безоплатно\nотримувати від органів військового управління, інших органів\nдержавної влади, організацій, підприємств і установ, які належать\nдо Воєнної організації держави, правоохоронних органів, відкриту\nінформацію, документи і матеріали з питань, віднесених до їхньої\nкомпетенції. Керівники відповідних органів, установ, підприємств і\nорганізацій зобов'язані безперешкодно надавати таку інформацію;\nпоширюють отриману інформацію через пресу, радіо,\nтелебачення, засоби глобальної інформаційної мережі Інтернет та в\nінший спосіб, дотримуючись вимог законодавства щодо збереження\nдержавної таємниці;\nпублікують офіційні відповіді органів державної влади та\nвійськового управління на матеріали, що були оприлюднені раніше.\nЗ метою систематичного інформування громадськості про\nдіяльність Воєнної організації держави і правоохоронних органів,\nнаявні проблеми в цій сфері та їх вирішення відповідні органи\nдержавної влади та військового управління періодично, за\nзаздалегідь оприлюдненим розкладом, проводять прес-конференції,\nвміщують на веб-сторінках Інтернету і оновлюють відповідні\nматеріали. З цією ж метою періодично - раз на рік - видається\n\"Біла книга\" про діяльність Збройних Сил України.\nСтаття 21. Обов'язки органів військового управління,\nпосадових осіб Збройних Сил України, інших\nвійськових формувань, правоохоронних органів щодо\nсприяння у здійсненні цивільного контролю\nЗ метою забезпечення відкритості для громадськості\nфункціонування Воєнної організації держави, правоохоронних\nорганів, створення необхідних умов для здійснення демократичного\nцивільного контролю в цій сфері:\nдержавні органи, діяльність яких пов'язана з Воєнною\nорганізацією держави, охороною громадського порядку і боротьбою із\nзлочинністю, сприяють визначеним цим Законом суб'єктам цивільного\nконтролю в одержанні необхідної інформації і надають допомогу у\nвиконанні їхніх функцій;\nМіністерство оборони України, Міністерство внутрішніх справ\nУкраїни, інші центральні органи виконавчої влади, органи\nвійськового управління, їх посадові особи зобов'язані розглядати\nзвернення громадських організацій, військовослужбовців та інших\nгромадян, повідомлення засобів масової інформації про порушення\nправ військовослужбовців, працівників правоохоронних органів,\nчленів їхніх сімей або неналежне виконання наданих законом\nповноважень і функцій відповідними органами у сфері оборони,\nнаціональної безпеки, охорони громадського порядку, їх посадовими\nі службовими особами та у встановлений законом строк повідомляти\nзаявників і засоби масової інформації про результати розгляду та\nвжиті заходи;\nоргани управління Збройних Сил України, інших військових\nформувань, правоохоронних органів заздалегідь повідомляють органи\nмісцевого самоврядування, місцеві державні адміністрації, а за\nнеобхідності також населення щодо військових навчань та інших\nзаходів, якщо вони можуть зачіпати права територіальних громад,\nмайнові та інші інтереси громадян або створювати загрозу для життя\nі здоров'я людей.\nІнформування громадськості, здійснення взаємодії Збройних Сил\nУкраїни, інших військових формувань, правоохоронних органів з\nВерховною Радою України, громадськими організаціями, засобами\nмасової інформації покладається на одного із заступників керівника\n(державного секретаря) міністерства, іншого центрального органу\nвиконавчої влади, якому підпорядковуються створювані у зазначених\nорганах прес-служби та підрозділи по зв'язках із громадськістю.\nДо складу військових рад видів і родів військ, оперативних\nвійськових напрямків за погодженням з Президентом України можуть\nвключатися представники центральних і регіональних органів\nвиконавчої влади.\nПрес-служби та відділи по зв'язках з громадськістю оперативно\nнадають засобам масової інформації об'єктивну та повну інформацію\nпро діяльність Збройних Сил України, інших військових формувань,\nправоохоронних органів.\nСтаття 22. Відповідальність за порушення законодавства про\nцивільний контроль\nСлужбові (посадові) особи та громадяни, винні в невиконанні\nабо порушенні законодавства, що регулює здійснення цивільного\nконтролю над Воєнною організацією і правоохоронними органами\nдержави, несуть відповідальність згідно із законодавством."
    },
    {
      "provision_ref": "art23",
      "section": "23",
      "title": "Стаття 23. Судовий захист у сфері контролю",
      "content": "Суди, здійснюючи судочинство у Воєнній організації держави,\nпри розгляді конкретних справ можуть виносити окремі ухвали на\nадресу відповідних органів державної влади та місцевого\nсамоврядування, посадових осіб, протиправні дії чи бездіяльність\nяких сприяли вчиненню кримінальних правопорушень\nвійськовослужбовцями або спричинили порушення прав і законних\nінтересів громадян.\nСтаття 24. Контроль за дотриманням законодавства у сфері\nцивільного контролю\nКонтроль за дотриманням законодавства під час здійснення\nцивільного контролю здійснюється в порядку, визначеному\nКонституцією та законами України.\n1. Цей Закон набирає чинності з дня його опублікування.\nДо приведення законодавства України у відповідність із цим\nЗаконом закони та інші нормативно-правові акти, прийняті до\nнабрання чинності цим Законом, діють у частині, що не суперечить\nцьому Закону.\n2. Кабінету Міністрів України в шестимісячний термін подати\nдо Верховної Ради України пропозиції щодо внесення можливих змін\nдо законів України у зв'язку з прийняттям цього Закону та\nзабезпечити внесення відповідних змін до нормативно-правових актів\nорганів виконавчої влади."
    }
  ],
  "definitions": []
}