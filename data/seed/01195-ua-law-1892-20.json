{
  "id": "ua-law-1892-20",
  "type": "statute",
  "title": "Закон України (1892-20)",
  "title_en": "",
  "short_name": "1892-20",
  "status": "in_force",
  "issued_date": "2021-11-17",
  "url": "https://zakon.rada.gov.ua/laws/show/1892-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо уточнення порядку доступу до Єдиного державного демографічного реєстру\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про нотаріат\" (Відомості Верховної Ради України, 1993 р., № 39, ст. 383 із наступними змінами):\n\n1) частину третю статті 43 замінити двома новими частинами такого змісту:\n\n\"Встановлення особи здійснюється за паспортом громадянина України або за іншим документом, що посвідчує особу, передбаченим Законом України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\", національним паспортом іноземця або документом, що його замінює, посвідченням особи з інвалідністю чи учасника Другої світової війни, посвідченням, виданим за місцем роботи фізичної особи. Посвідчення водія, особи моряка, члена екіпажу, особи з інвалідністю чи учасника Другої світової війни, посвідчення, видане за місцем роботи фізичної особи, не можуть бути використані громадянином України для встановлення його особи під час укладення правочинів.\n\nПри вчиненні нотаріальної дії нотаріуси, посадові особи, які вчиняють нотаріальні дії, також перевіряють дійсність документів за Єдиним державним демографічним реєстром, якщо документи були оформлені із застосуванням засобів цього Реєстру\".\n\nУ зв’язку з цим частину четверту вважати частиною п’ятою;\n\n2) частину другу статті 46 -1 викласти в такій редакції:\n\n\"Нотаріус під час вчинення нотаріальних дій використовує відомості Єдиного державного демографічного реєстру, а також Державного реєстру актів цивільного стану громадян, Єдиного державного реєстру юридичних осіб, фізичних осіб - підприємців та громадських формувань, інших єдиних та державних реєстрів, що функціонують у системі Міністерства юстиції України\".\n\n2. Статтю 11 Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" (Відомості Верховної Ради України, 2013 р., № 51, ст. 716 із наступними змінами) доповнити частиною сьомою такого змісту:\n\n\"7. Інформація, відомості або інші персональні дані про особу, що містяться у Реєстрі, надаються нотаріусу під час вчинення ним нотаріальної дії шляхом доступу до інформації Реєстру в установленому порядку після відповідної авторизації із збереженням інформації про нотаріуса, який здійснив такий доступ, введені ним запити, сформовані витяги, а також дату та час перегляду персональних даних та іншої технологічної інформації.\n\nПорядок доступу нотаріусів до Єдиного державного демографічного реєстру затверджується Кабінетом Міністрів України\".\n\n3. У Законі України \"Про внесення змін до деяких законодавчих актів України щодо переходу прав на земельну ділянку у зв’язку з переходом прав на об’єкт нерухомого майна, який на ній розміщено\" від 8 вересня 2021 року № 1720-IX:\n\n1) абзац перший пункту 8 розділу I викласти в такій редакції:\n\n\"8. Статтю 31 -6 Закону України \"Про державну реєстрацію речових прав на нерухоме майно та їх обтяжень\" (Відомості Верховної Ради України, 2016 р., № 1, ст. 9 із наступними змінами) викласти в такій редакції\";\n\n2) у пункті 1 розділу II \"Прикінцеві положення\" слова \"через три місяці з дня його опублікування\" замінити словами \"з дня, наступного за днем опублікування Закону України \"Про внесення змін до деяких законів України щодо уточнення порядку доступу до Єдиного державного демографічного реєстру\", але не раніше дня, наступного за днем набрання чинності Законом України \"Про внесення змін до деяких законодавчих актів України щодо єдиної правової долі земельної ділянки та розміщеного на ній об’єкта нерухомості\".\n\nII. Прикінцеві положення\n\n1. Цей Закон набирає чинності з дня, наступного за днем опублікування центральним органом виконавчої влади, що реалізує державну політику у сфері нотаріату, повідомлення в газеті \"Голос України\" про початок функціонування програмного забезпечення, що забезпечує доступ нотаріусів до Єдиного державного демографічного реєстру, але не пізніше вісімнадцяти місяців з дня опублікування цього Закону, крім пункту 3 розділу I та пункту 2 розділу II цього Закону, які набирають чинності з дня, наступного за днем опублікування цього Закону.\n\n2 . Кабінету Міністрів України:\n\n1) протягом трьох місяців з дня опублікування цього Закону:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом;\n\n2) протягом шести місяців з дня опублікування цього Закону:\n\nзатвердити порядок доступу нотаріусів до Єдиного державного демографічного реєстру;\n\nзабезпечити безоплатне підключення нотаріусів до Єдиного державного демографічного реєстру, в тому числі шляхом надання їм можливості безперервного використання відповідних відомостей у власних інформаційних системах;\n\nзабезпечити організацію формування нотаріусами довідок в електронній формі з Єдиного державного демографічного реєстру;\n\n3) у четвертому кварталі 2022 року поінформувати Верховну Раду України про стан виконання цього Закону.\n\nПрезидент України\n\nВ. ЗЕЛЕНСЬКИЙ\n\nм. Київ\n\n17 листопада 2021 року\n\n№ 1892-IX\n\nПро внесення змін до деяких законів України щодо уточнення порядку доступу до Єдиного державного демографічного реєстру\nЗакон України від 17.11.2021 № 1892-IX\n\nПрийняття від 17.11.2021\nПостійна адреса:\nhttps://zakon.rada.gov.ua/go/1892-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}