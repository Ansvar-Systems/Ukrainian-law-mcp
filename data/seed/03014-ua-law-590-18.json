{
  "id": "ua-law-590-18",
  "type": "statute",
  "title": "Закон України (590-18)",
  "title_en": "",
  "short_name": "590-18",
  "status": "in_force",
  "issued_date": "2013-09-19",
  "url": "https://zakon.rada.gov.ua/laws/show/590-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо сплати судового збору\n\n(Відомості Верховної Ради (ВВР), 2014, № 20-21, ст.743)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) главу 4 доповнити статтею 40 -1 такого змісту:\n\n\" Стаття 40 -1 . Судовий збір\n\nСудовий збір у провадженні по справі про адміністративне правопорушення у разі винесення судом (суддею) постанови про накладення адміністративного стягнення сплачується особою, на яку накладено таке стягнення.\n\nРозмір і порядок сплати судового збору встановлюється законом\";\n\n2) статтю 283 після частини четвертої доповнити новою частиною такого змісту:\n\n\"Постанова суду (судді) про накладення адміністративного стягнення повинна містити положення про стягнення з особи, щодо якої її винесено, судового збору\".\n\nУ зв’язку з цим частини п’яту - сьому вважати відповідно частинами шостою - восьмою.\n\n2. У Законі України \"Про судовий збір\" (Відомості Верховної Ради України, 2012 р., № 14, ст. 87, № 32-33, ст. 413):\n\n1) текст статті 1 викласти в такій редакції:\n\n\"1. Судовий збір - збір, що справляється на всій території України за подання заяв, скарг до суду, за видачу судами документів, а також у разі ухвалення окремих судових рішень, передбачених цим Законом. Судовий збір включається до складу судових витрат\";\n\n2) частину першу статті 2 доповнити словами \"чи стосовно яких ухвалене судове рішення, передбачене цим Законом\";\n\n3) частину першу статті 3 доповнити абзацом п’ятим такого змісту:\n\n\"у разі ухвалення судового рішення, передбаченого цим Законом\";\n\n4) у статті 4 :\n\nу частині другій:\n\nу пункті 1:\n\nу підпункті 2 цифри та слова \"0,1 розміру мінімальної заробітної плати\" замінити цифрами та словами \"0,2 розміру мінімальної заробітної плати\";\n\nв абзаці другому підпункту 3 цифри та слова \"0,1 розміру мінімальної заробітної плати\" замінити цифрами та словами \"0,2 розміру мінімальної заробітної плати\";\n\nабзац третій підпункту 6 замінити чотирма абзацами такого змісту:\n\n\"позовної заяви про відшкодування моральної шкоди з ціною позову до 5 розмірів мінімальної заробітної плати\n\n0,2 розміру мінімальної заробітної плати\n\nпозовної заяви про відшкодування моральної шкоди з ціною позову від 5 до 50 розмірів мінімальної заробітної плати\n\n1 відсоток ціни позову\n\nпозовної заяви про відшкодування моральної шкоди з ціною позову від 50 до 100 розмірів мінімальної заробітної плати\n\n5 відсотків ціни позову\n\nпозовної заяви про відшкодування моральної шкоди з ціною позову понад 100 розмірів мінімальної заробітної плати\n\n10 відсотків ціни позову\";\n\nу підпункті 1 пункту 3:\n\nв абзаці другому цифри та слова \"1 відсоток розміру майнових вимог, але не менше 0,1 розміру мінімальної заробітної плати та не більше 2 розмірів мінімальних заробітних плат\" замінити цифрами та словами \"2 відсотки розміру майнових вимог, але не менше 1,5 розміру мінімальної заробітної плати та не більше 4 розмірів мінімальної заробітної плати\";\n\nв абзаці третьому цифри та слова \"0,03 розміру мінімальної заробітної плати\" замінити цифрами та словами \"0,06 розміру мінімальної заробітної плати\";\n\nдоповнити пунктом 5 такого змісту:\n\n\"5. У разі ухвалення судом постанови про накладення адміністративного стягнення\n\n0,03 розміру мінімальної заробітної плати\";\n\nдоповнити частиною третьою такого змісту:\n\n\"3. Під час подання адміністративного позову майнового характеру сплачується 10 відсотків розміру ставки судового збору. Решта суми судового збору стягується з позивача або відповідача пропорційно до задоволеної чи відхиленої частини вимоги\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nВ.ЯНУКОВИЧ\n\nм. Київ\n\n19 вересня 2013 року\n\n№ 590-VII\n\nПро внесення змін до деяких законодавчих актів України щодо сплати судового збору\nЗакон України від 19.09.2013 № 590-VII\n\nПрийняття від 19.09.2013\nПостійна адреса:\nhttps://zakon.rada.gov.ua/go/590-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}