{
  "id": "ua-law-697-12",
  "type": "statute",
  "title": "Про власність",
  "title_en": "",
  "short_name": "697-12",
  "status": "in_force",
  "issued_date": "1991-02-07",
  "url": "https://zakon.rada.gov.ua/laws/show/697-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Національне багатство України - власність її народу",
      "content": "1. Національне багатство України: земля, її надра, повітряний\nпростір, водні та інші природні ресурси, що знаходяться в межах\nтериторії України, природні ресурси її континентального шельфу та\nвиключної (морської) економічної зони, основні засоби виробництва\nу промисловості, будівництві, сільському господарстві, транспорті,\nзв'язку, житловий фонд, будівлі та споруди, фінансові ресурси,\nнаукові досягнення, створена завдяки зусиллям народу України\nчастка в загальносоюзному багатстві, зокрема в загальносоюзних\nалмазному та валютному фондах і золотому запасі, національні,\nкультурні та історичні цінності, в тому числі й ті, що знаходяться\nза її межами, є власністю народу України.\n2. Національне багатство України забезпечує право кожного\nгромадянина на одержання частки з суспільних фондів споживання, на\nсоціальний захист, зокрема, у разі непрацездатності та безробіття,\nа також право працюючого на особисту участь в управлінні народним\nгосподарством."
    },
    {
      "provision_ref": "art2",
      "section": "2",
      "title": "Стаття 2. Право власності",
      "content": "1. Право власності - це врегульовані законом суспільні\nвідносини щодо володіння, користування і розпорядження майном.\n2. Право власності в Україні охороняється законом. Держава\nзабезпечує стабільність правовідносин власності.\n3. Кожен громадянин в Україні має право володіти,\nкористуватися і розпоряджатися майном особисто або спільно з\nіншими.\n4. Власність в Україні виступає в таких формах: приватна,\nколективна, державна. Всі форми власності є рівноправними.\n( Частина четверта статті 2 в редакції Закону N 2544-12 від\n07.07.92; із змінами, внесеними згідно із Законом N 2690-12 від\n14.10.92 )\n5. Власність в Україні існує в різних формах. Україна створює\nрівні умови для розвитку всіх форм власності та їх захисту."
    },
    {
      "provision_ref": "art3",
      "section": "3",
      "title": "Стаття 3. Суб'єкти права власності",
      "content": "1. Суб'єктами права власності в Україні визнаються: народ\nУкраїни, громадяни, юридичні особи та держава.\nСуб'єктами права власності в Україні відповідно до цього\nЗакону можуть бути також інші радянські республіки, Союз РСР, інші\nдержави, їх юридичні особи, спільні підприємства, міжнародні\nорганізації, громадяни інших держав та особи без громадянства.\n2. Майно може належати на праві спільної (часткової або\nсумісної) власності громадянам, юридичним особам і державам.\n3. Допускається об'єднання майна, що є власністю громадян,\nюридичних осіб і держави, та створення на цій основі змішаних форм\nвласності, в тому числі власності спільних підприємств з участю\nюридичних осіб і громадян інших держав.\n4. Громадяни, юридичні особи та Україна можуть мати у\nвласності майно, розташоване на території інших держав."
    },
    {
      "provision_ref": "art4",
      "section": "4",
      "title": "Стаття 4. Здійснення права власності",
      "content": "1. Власник на свій розсуд володіє, користується і\nрозпоряджається належним йому майном.\n( Офіційне тлумачення положень пункту 1 статті 4 див. в Рішенні\nКонституційного Суду N 4-рп/2005 ( v004p710-05 ) від 11.05.2005 )\n2. Власник має право вчиняти щодо свого майна будь-які дії,\nщо не суперечать закону. Він може використовувати майно для\nздійснення господарської та іншої не забороненої законом\nдіяльності, зокрема передавати його безоплатно або за плату у\nволодіння і користування, а також у довірчу власність іншим\nособам. ( Пункт 2 статті 4 в редакції Закону N 980-IV ( 980-15 )\nвід 19.06.2003 )\n3. Всім власникам забезпечуються рівні умови здійснення своїх\nправ.\n4. Держава безпосередньо не втручається в господарську\nдіяльність суб'єктів права власності.\n5. Власник, здійснюючи свої права, зобов'язаний не завдавати\nшкоди навколишньому середовищу, не порушувати права та охоронювані\nзаконом інтереси громадян, юридичних осіб і держави.\n( Офіційне тлумачення положень абзацу першого пункту 5 статті 4\nдив. в Рішенні Конституційного Суду N 4-рп/2005 ( v004p710-05 )\nвід 11.05.2005 )\nПри здійсненні своїх прав і виконанні обов'язків власник\nзобов'язаний додержувати моральних засад суспільства.\n6. У випадках і в порядку, встановлених законодавчими актами\nУкраїни, діяльність власника може бути обмежено чи припинено, або\nвласника може бути зобов'язано допустити обмежене користування\nйого майном іншими особами.\nСтаття 5. Використання праці громадян при здійсненні права\nвласності\n1. Власник має право на договірній основі використовувати\nпрацю громадян.\n2. Власник зобов'язаний забезпечити громадянину, праця якого\nвикористовується, соціальні, економічні гарантії та права,\nпередбачені законом.\nСтаття 6. Використання власником належного йому майна для\nпідприємницької діяльності\n1. Власник має право використовувати належне йому майно для\nпідприємницької діяльності.\n2. Результати господарського використання майна (виготовлена\nпродукція, одержані доходи) належать власникові цього майна, якщо\nінше не встановлено законом або договором.\n3. Власник засобів виробництва та іншого майна має право\nстворити у встановленому законом порядку підприємство,\nорганізацію, що є юридичною особою.\nЮридична особа здійснює право володіння, користування і\nрозпорядження закріпленим за нею майном власника відповідно до\nсвого статуту (положення).\nСтаття 7. Відповідальність власника і створених ним\nюридичних осіб за своїми зобов'язаннями\n1. Власник відповідає за своїми зобов'язаннями всім майном,\nна яке відповідно до закону може бути звернено стягнення на вимогу\nкредиторів.\n2. Створена власником юридична особа відповідає за своїми\nзобов'язаннями всім закріпленим за нею майном, на яке відповідно\nдо закону може бути звернено стягнення на вимогу кредиторів.\n3. Власник не відповідає за зобов'язаннями створених ним\nюридичних осіб, а вони не відповідають за зобов'язаннями власника,\nкрім випадків, передбачених законодавчими актами України."
    },
    {
      "provision_ref": "art8",
      "section": "8",
      "title": "Стаття 8. Законодавство України про власність",
      "content": "1. Цим Законом встановлюються основні положення про власність\nв Україні.\n2. Відносини власності, не врегульовані цим Законом,\nрегулюються Цивільним кодексом України ( 1540-06 ) та іншими\nзаконодавчими актами.\n3. Особливості здійснення права власності на національні\nкультурні та історичні цінності визначаються спеціальним\nзаконодавством України.\n4. Режим використання спільних природних об'єктів,\nрозташованих на території України та суміжних держав, визначається\nміжнародними договорами, ратифікованими Україною.\nР о з д і л II\n\nПРАВО ВИКЛЮЧНОЇ ВЛАСНОСТІ НАРОДУ УКРАЇНИ"
    },
    {
      "provision_ref": "art9",
      "section": "9",
      "title": "Стаття 9. Об'єкти права виключної власності народу України",
      "content": "Земля, її надра, повітряний простір, водні та інші природні\nресурси її континентального шельфу та виключної (морської)\nекономічної зони є об'єктами права виключної власності народу\nУкраїни.\nСтаття 10. Здійснення народом України права виключної\nвласності\n1. Народ України як єдине джерело державної влади в\nреспубліці має право шляхом референдуму вирішувати питання щодо\nправового стану природних об'єктів, їх використання та охорони.\n2. Народ України здійснює право власності на об'єкти,\nперелічені в статті 9 цього Закону, через Верховну Раду України, а\nтакож через місцеві Ради народних депутатів.\n3. Кожен громадянин України особисто та через громадські\nорганізації, трудові колективи, органи територіального\nгромадського самоврядування має право брати участь у розгляді\nРадами народних депутатів питань, пов'язаних з використанням та\nохороною природних ресурсів, і вимагати від інших громадян та\nорганізацій додержання правил природокористування і екологічної\nбезпеки, а також вимагати накладення заборони на діяльність\nпідприємств, установ, організацій, громадян, що завдають шкоди\nнавколишньому середовищу.\n4. Кожен громадянин має право відповідно до законодавства\nУкраїни користуватися природними об'єктами для задоволення власних\nпотреб.\n5. Кожен громадянин зобов'язаний всемірно охороняти землю,\nповітряний простір, водні та інші природні ресурси, сприяти їх\nвідновленню як першооснови свого життя і життя суспільства.\nР о з д i л III\nПРАВО ПРИВАТНОЇ ВЛАСНОСТІ"
    },
    {
      "provision_ref": "art11",
      "section": "11",
      "title": "Стаття 11. Суб'єкти права приватної власності",
      "content": "1. Суб'єктами права приватної власності в Україні є громадяни\nУкраїни, громадяни інших радянських республік, іноземні громадяни\nта особи без громадянства.\n2. Громадяни інших радянських республік, іноземні громадяни\nта особи без громадянства користуються правами і несуть обов'язки\nщодо належного їм на території України майна нарівні з громадянами\nУкраїни, якщо інше не передбачено законодавчими актами України.\n3. Іноземним громадянам та особам без громадянства земельні\nділянки у власність не передаються. ( Статтю 11 доповнено\nпунктом 3 згідно із Законом N 3180-12 від 05.05.93 )"
    },
    {
      "provision_ref": "art12",
      "section": "12",
      "title": "Стаття 12. Підстави виникнення права приватної власності",
      "content": "1. Праця громадян є основою створення i примноження їх\nвласності.\n2. Громадянин набуває права власності на доходи від участі в\nсуспільному виробництві, індивідуальної праці, підприємницької\nдіяльності, вкладення коштів у кредитні установи, акціонерні\nтовариства, а також на майно, одержане внаслідок успадкування або\nукладення інших угод, не заборонених законом."
    },
    {
      "provision_ref": "art13",
      "section": "13",
      "title": "Стаття 13. Об'єкти права приватної власності",
      "content": "1. Об'єктами права приватної власності є жилі будинки,\nквартири, предмети особистого користування, дачі, садові будинки,\nпредмети домашнього господарства, продуктивна і робоча худоба,\nземельні ділянки, насадження на земельній ділянці, засоби\nвиробництва, вироблена продукція, транспортні засоби, грошові\nкошти, акції, інші цінні папери, а також інше майно споживчого і\nвиробничого призначення. ( Пункт 1 статті 13 із змінами, внесеними\nзгідно із Законом N 3180-12 від 05.05.93 )\n2. Об'єктами права власності громадян є твори науки,\nлітератури та мистецтва, відкриття, винаходи, корисні моделі,\nпромислові зразки, раціоналізаторські пропозиції, знаки для\nтоварів і послуг та інші результати інтелектуальної праці. ( Пункт\n2 статті 13 в редакції Закону N 75/95-ВР від 28.02.95 )\n3. Склад, кількість і вартість майна, що може бути у\nвласності громадян, не обмежується, крім випадків, передбачених\nзаконом.\n4. Законодавчими актами України може бути встановлено\nспеціальний порядок набуття права власності громадянами на окремі\nвиди майна, а також види майна, що не може перебувати у власності\nгромадян."
    },
    {
      "provision_ref": "art14",
      "section": "14",
      "title": "Стаття 14. Право приватної власності громадян на землю",
      "content": "Громадяни України мають право на одержання у власність\nземельних ділянок для:\nведення фермерського господарства; ( Абзац другий частини\nпершої статті 14 із змінами, внесеними згідно із Законом N 2454-IV\n( 2454-15 ) від 03.03.2005 )\nведення особистого підсобного господарства;\nбудівництва та обслуговування жилого будинку і господарських\nбудівель (присадибна ділянка);\nсадівництва;\nдачного і гаражного будівництва.\nГромадяни набувають право власності на земельні ділянки у\nразі:\nодержання їх у спадщину;\nодержання частки землі у спільному майні подружжя;\nкупівлі-продажу, дарування та обміну.\n( Стаття 14 в редакції Закону N 3180-12 від 05.05.93 )\nСтаття 15. Одержання громадянином у власність квартири та\nіншого майна\nЧлен житлового, житлово-будівельного, дачного, гаражного чи\nіншого кооперативу або товариства, який повністю вніс свій пайовий\nвнесок за квартиру, дачу, гараж, іншу будівлю або приміщення,\nнадані йому в користування, набуває права власності на це майно.\nНаймач жилого приміщення в будинку державного чи громадського\nжитлового фонду та члени його сім'ї мають право придбати у\nвласність відповідну квартиру або будинок шляхом їх викупу або на\nінших підставах, передбачених законодавством України.\nГромадянин, який став власником цього майна, має право\nрозпоряджатися ним на свій розсуд: продавати, обмінювати, здавати\nв оренду, укладати інші угоди, не заборонені законом."
    },
    {
      "provision_ref": "art16",
      "section": "16",
      "title": "Стаття 16. Право власності подружжя",
      "content": "Майно, нажите подружжям за час шлюбу, належить їм на праві\nспільної сумісної власності. Здійснення ними цього права\nрегулюється цим Законом і Кодексом про шлюб та сім'ю України\n( 2006-07 )."
    },
    {
      "provision_ref": "art17",
      "section": "17",
      "title": "Стаття 17. Право спільної власності громадян",
      "content": "1. Майно, придбане внаслідок спільної праці членів сім'ї, є\nїх спільною сумісною власністю, якщо інше не встановлено письмовою\nугодою між ними.\n2. Майно, придбане внаслідок спільної праці громадян, що\nоб'єдналися для спільної діяльності, є їх спільною частковою\nвласністю, якщо інше не встановлено письмовою угодою між ними.\nРозмір частки кожного визначається ступенем його трудової участі.\nСтаття 18. Власність осіб, що ведуть фермерське господарство\n( Назва статті 18 із змінами, внесеними згідно із Законом\nN 2454-IV ( 2454-15 ) від 03.03.2005 )\nУ власності осіб, що ведуть фермерське господарство, може\nбути майно, зазначене в статті 13 цього Закону. ( Частина перша\nстатті 18 із змінами, внесеними згідно із Законом N 2454-IV\n( 2454-15 ) від 03.03.2005 )\nМайно цих осіб належить їм на праві спільної сумісної\nвласності, якщо інше не передбачено письмовою угодою між ними."
    },
    {
      "provision_ref": "art19",
      "section": "19",
      "title": "Стаття 19. Здійснення права приватної власності",
      "content": "1. Громадяни мають право використовувати належне їм майно для\nведення господарської та іншої не забороненої законом діяльності.\n2. Громадяни мають право передавати належне їм майно у\nтимчасове користування іншим громадянам, юридичним особам та\nдержаві.\n3. Громадяни мають право відчужувати належне їм майно. Умови\nі порядок відчуження національних, культурних та історичних\nцінностей встановлюються спеціальним законодавством України.\n4. Право приватної власності може бути передано у спадщину\nгромадянам, юридичним особам, державі.\nР о з д і л IV\n\nПРАВО КОЛЕКТИВНОЇ ВЛАСНОСТІ"
    },
    {
      "provision_ref": "art20",
      "section": "20",
      "title": "Стаття 20. Суб'єкти права колективної власності",
      "content": "Суб'єктами права колективної власності є трудові колективи\nдержавних підприємств, колективи орендарів, колективні\nпідприємства, кооперативи, акціонерні товариства, господарські\nтовариства, господарські об'єднання, професійні спілки, політичні\nпартії та інші громадські об'єднання, релігійні та інші\nорганізації, що є юридичними особами.\nСуб'єктами права колективної власності на землю є колективні\nсільськогосподарські підприємства, сільськогосподарські\nкооперативи, садівницькі товариства, сільськогосподарські\nакціонерні товариства, у тому числі створені на базі радгоспів та\nінших державних сільськогосподарських підприємств. ( Статтю 20\nдоповнено частиною другою згідно із Законом N 3180-12 від\n05.05.93 )\nСтаття 21. Підстави виникнення права колективної\nвласності\nПраво колективної власності виникає на підставі:\nдобровільного об'єднання майна громадян і юридичних осіб для\nстворення кооперативів, акціонерних товариств, інших господарських\nтовариств і об'єднань; передачі державних підприємств в оренду;\nвикупу колективами трудящих державного майна; перетворення\nдержавних підприємств в акціонерні та інші товариства; безоплатної\nпередачі майна державного підприємства у власність трудового\nколективу, державних субсидій; пожертвувань організацій і\nгромадян, інших цивільно-правових угод.\nУ колективну власність можуть бути передані землі\nколективних сільськогосподарських підприємств,\nсільськогосподарських кооперативів, сільськогосподарських\nакціонерних товариств, у тому числі створених на базі радгоспів та\nінших державних сільськогосподарських підприємств, землі\nсадівницьких товариств - за рішенням загальних зборів цих\nпідприємств, кооперативів, товариств. ( Статтю 21 доповнено\nчастиною другою згідно із Законом N 3180-12 від 05.05.93 )"
    },
    {
      "provision_ref": "art22",
      "section": "22",
      "title": "Стаття 22. Об'єкти права власності колективу орендарів",
      "content": "Об'єктами права власності колективу орендарів є вироблена\nпродукція, одержані доходи та інше майно, придбане на підставах,\nне заборонених законом.\nСтаття 23. Об'єкти права власності колективного\nпідприємства\n1. У власності колективного підприємства є вироблена\nпродукція, одержані доходи, а також інше майно, придбане на\nпідставах, не заборонених законом.\n2. У майні колективного підприємства визначаються вклади його\nпрацівників. Розмір вкладу працівника у майні колективного\nпідприємства визначається залежно від його трудової участі в\nдіяльності державного або орендного підприємства, а також участі у\nзбільшенні майна колективного підприємства після його створення.\n3. На вклад працівника колективного підприємства\nнараховуються і виплачуються проценти в розмірі, що визначається\nтрудовим колективом виходячи з результатів господарської\nдіяльності підприємства.\n4. Працівникові, який припинив трудові відносини з\nпідприємством, а також спадкоємцям померлого працівника\nвиплачується вартість вкладу."
    },
    {
      "provision_ref": "art24",
      "section": "24",
      "title": "Стаття 24. Об'єкти права власності кооперативу (колгоспу)",
      "content": "1. Об'єктами права власності кооперативу (колгоспу) є\nбудівлі, споруди, грошові та інші майнові внески його членів;\nвиготовлена ним продукція; доходи, одержані від її реалізації та\nіншої діяльності, передбаченої статутом кооперативу (колгоспу), а\nтакож інше майно, придбане на підставах, не заборонених законом.\nКожен член кооперативу (колгоспу) має право на частку доходу,\nодержану на його пай.\n2. У майні, що належить кооперативу (колгоспу), визначаються\nчастки членів цього кооперативу (колгоспу). В разі добровільного\nвиходу з кооперативу (колгоспу) громадянин має право на виділення\nналежної йому частки в майні кооперативу (колгоспу) в натурі,\nгрошах або цінних паперах.\n3. При ліквідації кооперативу (колгоспу) майно, що залишилося\nпісля розрахунків з бюджетом, банками та іншими кредиторами,\nрозподіляється між членами кооперативу (колгоспу).\nСтаття 25. Об'єкти права власності акціонерного\nтовариства\n1. Об'єктом права власності акціонерного товариства є майно,\nпридбане за рахунок продажу акцій, одержане в результаті його\nгосподарської діяльності, а також інше майно, набуте на підставах,\nне заборонених законом.\n2. Держателями акцій можуть бути підприємства, установи,\nорганізації, державні органи, працівники даного товариства, а\nтакож інші громадяни, якщо інше не передбачено законодавчими\nактами України або статутом товариства.\n3. Державне підприємство за спільним рішенням трудового\nколективу і уповноваженого на те державного органу може бути\nперетворено в акціонерне товариство шляхом випуску акцій на всю\nвартість майна підприємства. Кошти, одержані від продажу акцій,\nпісля покриття боргів державного підприємства надходять у\nвідповідний бюджет.\nСтаття 26. Об'єкти права власності господарського\nтовариства\n1. Об'єктами права власності господарського товариства, що є\nюридичною особою, є грошові та майнові внески його членів, а також\nмайно, набуте внаслідок господарської діяльності, та інше майно,\nпридбане на підставах, не заборонених законом.\n2. Внесок членів господарського товариства може складатись з\nосновних та оборотних фондів, грошових коштів, цінних паперів.\nЧлен господарського товариства має право за загальною згодою\nпередати в рахунок свого внеску право користування належним йому\nмайном або результатами його інтелектуальної праці.\nСтаття 27. Об'єкти права власності господарського\nоб'єднання\n1. Об'єктом права власності господарського об'єднання\nпідприємств і організацій (концерну, асоціації, галузевого,\nміжгалузевого регіонального об'єднання) є майно, добровільно\nпередане йому підприємствами й організаціями, а також набуте в\nрезультаті господарської діяльності та на інших підставах, не\nзаборонених законом.\n2. До складу об'єктів права власності господарського\nоб'єднання не входить майно членів цього об'єднання.\n3. Власністю господарського об'єднання є також майно\nстворених ним підприємств. Ці підприємства не мають права вийти із\nскладу об'єднання без його згоди.\n4. Об'єднання не відповідає за зобов'язаннями підприємств та\nорганізацій, що входять до його складу, а вони не відповідають за\nзобов'язаннями об'єднання і один одного, якщо інше не передбачено\nїх статутами (положеннями) або договором між ними.\n5. Майно, яке залишилося після припинення діяльності\nгосподарського об'єднання, розподіляється між підприємствами та\nорганізаціями, що входили до нього.\nСтаття 28. Об'єкти права власності професійних спілок,\nполітичних партій та інших громадських об'єднань\n1. Об'єктами права власності громадських об'єднань, у тому\nчислі професійних спілок, благодійних та інших громадських фондів,\nє майно культурно-освітнього та оздоровчого призначення, грошові\nкошти, акції, інші цінні папери, жилі будинки, споруди виробничого\nі невиробничого призначення, обладнання, устаткування, транспортні\nзасоби та інше майно, необхідне для забезпечення діяльності,\nпередбаченої їх статутами (положеннями).\nГромадські об'єднання можуть мати у власності підприємства\nвідповідно до цілей, зазначених в їх статутах, і в порядку,\nпередбаченому законодавчими актами України.\n2. Об'єктами права власності політичних партій та організацій\nє придбані на законній підставі будинки, споруди, грошові кошти та\nінше майно, необхідне виключно для забезпечення виконання\nстатутних функцій.\n3. Законодавчими актами України можуть встановлюватися види\nмайна, яке з міркувань державної або громадської безпеки чи\nвідповідно до міжнародних договорів України не може перебувати у\nвласності громадських об'єднань.\nСтаття 29. Об'єкти права власності релігійної\nорганізації\n1. Об'єктами права власності релігійної організації є\nкультові споруди, предмети релігійної обрядовості, благодійного,\nкультурно-просвітницького і виробничого призначення, жилі будинки,\nгрошові кошти та інше майно, необхідне для забезпечення їх\nдіяльності.\n2. Релігійні організації мають право власності на майно,\nпридбане ними за рахунок власних коштів, пожертвуване громадянами\nі організаціями або передане державою чи придбане на інших\nпідставах, не заборонених законом.\n3. На майно культового призначення, що належить релігійним\nорганізаціям, не може бути звернено стягнення за претензіями\nкредиторів."
    },
    {
      "provision_ref": "art30",
      "section": "30",
      "title": "Стаття 30. Здійснення права колективної власності",
      "content": "1. Колективний власник самостійно володіє, користується і\nрозпоряджається об'єктами власності, які йому належать.\n2. Право колективної власності здійснюють вищі органи\nуправління власника (загальні збори, конференції, з'їзди тощо).\n3. Окремі функції по господарському управлінню колективним\nмайном може бути покладено вищими органами управління власника на\nстворювані ними органи.\nР о з д і л V\n\nПРАВО ДЕРЖАВНОЇ ВЛАСНОСТІ"
    },
    {
      "provision_ref": "art31",
      "section": "31",
      "title": "Стаття 31. Державна власність в Україні",
      "content": "До державної власності в Україні належать загальнодержавна\n(республіканська) власність і власність\nадміністративно-територіальних одиниць (комунальна власність)."
    },
    {
      "provision_ref": "art32",
      "section": "32",
      "title": "Стаття 32. Суб'єкти права державної власності",
      "content": "1. Суб'єктом права загальнодержавної (республіканської)\nвласності є держава в особі Верховної Ради України.\n2. Суб'єктами права комунальної власності є\nадміністративно-територіальні одиниці в особі обласних, районних,\nміських, селищних, сільських Рад народних депутатів.\n3. Суб'єктами права державної власності на землю виступають:\nВерховна Рада України - на землі загальнодержавної власності\nУкраїни;\nВерховна Рада Республіки Крим - на землі в межах території\nреспубліки, за винятком земель загальнодержавної власності;\nобласні, районні, міські, селищні, сільські Ради народних\nдепутатів - на землі в межах їх територій, за винятком земель, що\nперебувають в загальнодержавній власності.\n( Статтю 32 доповнено пунктом 3 згідно із Законом N 3180-12 від\n05.05.93 )"
    },
    {
      "provision_ref": "art33",
      "section": "33",
      "title": "Стаття 33. Управління державним майном",
      "content": "2. Державні органи, уповноважені управляти державним майном,\nвирішують питання створення підприємств і визначення цілей їх\nдіяльності, реорганізації і ліквідації, здійснюють контроль за\nефективністю використання і схоронністю довіреного їм державного\nмайна та інші правомочності відповідно до законодавчих актів\nУкраїни.\nСтаття 34. Об'єкти права загальнодержавної\n(республіканської) власності\n1. Загальнодержавну (республіканську) власність складають:\nземля, майно, що забезпечує діяльність Верховної Ради України та\nутворюваних нею державних органів; майно Збройних Сил, органів\nдержавної безпеки, внутрішніх військ і Державної прикордонної\nслужби України; оборонні об'єкти; єдина енергетична система;\nсистеми транспорту загального користування, зв'язку та інформації,\nщо мають загальнодержавне (республіканське) значення; кошти\nреспубліканського бюджету; республіканський національний банк,\nінші державні республіканські банки та їх установи і створювані\nними кредитні ресурси; республіканські резервні, страхові та інші\nфонди; майно вищих і середніх спеціальних навчальних закладів;\nмайно державних підприємств; об'єкти соціально-культурної сфери\nабо інше майно, що становить матеріальну основу суверенітету\nУкраїни і забезпечує її економічний та соціальний розвиток.\n( Пункт 1 статті 34 із змінами, внесеними згідно із Законами\nN 3180-12 від 05.05.93, N 662-IV ( 662-15 ) від 03.04.2003 -\nнабуває чинності 01.08.2003 )\n2. У загальнодержавній (республіканській) власності може\nперебувати також інше майно, передане у власність України іншими\nдержавами, а також юридичними особами і громадянами."
    },
    {
      "provision_ref": "art35",
      "section": "35",
      "title": "Стаття 35. Об'єкти права комунальної власності",
      "content": "1. Об'єктами права комунальної власності є майно, що\nзабезпечує діяльність відповідних Рад і утворюваних ними органів;\nкошти місцевих бюджетів, державний житловий фонд, об'єкти\nжитлово-комунального господарства; майно закладів народної освіти,\nкультури, охорони здоров'я, торгівлі, побутового обслуговування;\nмайно підприємств; місцеві енергетичні системи, транспорт, системи\nзв'язку та інформації, включаючи націоналізоване майно, передане\nвідповідним підприємствам, установам, організаціям; а також інше\nмайно, необхідне для забезпечення економічного і соціального\nрозвитку відповідної території.\n2. У комунальній власності перебуває також майно, передане у\nвласність області, району чи іншої адміністративно-територіальної\nодиниці іншими суб'єктами права власності.\nСтаття 36. Розмежування відповідальності суб'єктів\nправа державної власності\nДержава та її адміністративно-територіальні одиниці не\nвідповідають за зобов'язаннями один одного."
    },
    {
      "provision_ref": "art37",
      "section": "37",
      "title": "Стаття 37. Правовий режим майна державного підприємства",
      "content": "1. Майно, що є державною власністю і закріплене за державним\nпідприємством, належить йому на праві повного господарського\nвідання, крім випадків, передбачених законодавством України.\nЗдійснюючи право повного господарського відання, підприємство\nволодіє, користується та розпоряджається зазначеним майном,\nвчиняючи щодо нього будь-які дії, які не суперечать закону та\nцілям діяльності підприємства. До права повного господарського\nвідання застосовуються правила про право власності, якщо інше не\nвстановлено законодавчими актами України.\n2. У разі прийняття державним органом, уповноваженим\nуправляти державним майном, рішення про реорганізацію або\nліквідацію державного підприємства, трудовий колектив має право\nвимагати передачі підприємства в оренду або перетворення його в\nінше підприємство, засноване на колективній власності.\n3. Якщо порушено провадження у справі про банкрутство\nдержавного підприємства, його трудовий колектив має право\nвимагати передачі підприємства йому в оренду або перетворення його\nв інше підприємство, засноване на колективній власності, за умови\nприйняття на себе боргів підприємства-боржника і згоди\nкредиторів. ( Пункт 3 статті 37 в редакції Закону N 2690-12 від\n14.10.92 )\n4. Спори, що виникають у випадках, зазначених у пунктах 2 і 3\nцієї статті, між державним органом і трудовим колективом,\nвирішуються господарським судом. ( Пункт 4 статті 37 із змінами,\nвнесеними згідно із Законом N 762-IV ( 762-15 ) від 15.05.2003 )\nСтаття 38. Власність членів трудового\nколективу державного підприємства\n( Дію статті 38 відновлено згідно із Законом N 318/94-ВР від\n22.12.94; зупинено дію статті 38 з 1 січня 1993 року згідно\nз Декретом N 23-92 від 31.12.92 )\n( Зупинено дію пункту 1 статті 38 щодо розпоряджання\nтрудовими колективами державних підприємств зв'язку частиною\nприбутку, яка передається на створення загального фонду розвитку\nоб'єднань, створюваних Міністерством зв'язку України, згідно з\nДекретом N 9-93 від 21.01.93 ) ( Зупинено дію пункту 1 статті 38\nщодо розпоряджання трудовими колективами підприємств Університету\nчастиною прибутку, яка передається на створення загального фонду\nрозвитку матеріально-технічної бази і соціальної інфраструктури\nУніверситету згідно з Постановою ВР N 158/94-ВР від 29.07.94 )\n1. Прибуток, що залишається у державного підприємства після сплати\nподатків та інших платежів у бюджет (чистий прибуток), надходить у\nрозпорядження трудового колективу підприємства. Частина цього\nприбутку передається у власність членів трудового колективу в\nпорядку і розмірах, визначених законодавчими актами України.\n2. Сума прибутку, що належить членові трудового колективу,\nутворює його вклад. На суму вкладу членові трудового колективу, за\nйого бажанням, може бути видано акції.\nНа вклад (акції) підприємство щороку виплачує проценти\n(дивіденди). Розмір частини прибутку, що спрямовується на виплату\nпроцентів (дивідендів), визначається за погодженням між\nадміністрацією підприємства і трудовим колективом.\n3. За згодою члена трудового колективу його вклад (повністю\nабо частково) може бути спрямовано на спорудження або придбання\nжилого будинку чи інших об'єктів соціально-культурного\nпризначення. На цю суму вкладу проценти не нараховуються.\nЧлен трудового колективу має право одержати свій вклад\n(вартість акцій) у порядку і строки, що визначаються спільним\nрішенням адміністрації і трудового колективу.\nПри ліквідації підприємства сума вкладу (вартість акцій)\nвиплачується членам трудового колективу (спадкоємцям) з майна, що\nзалишилося після розрахунків з бюджетом, банками та іншими\nкредиторами підприємства."
    },
    {
      "provision_ref": "art39",
      "section": "39",
      "title": "Стаття 39. Правовий режим майна державної установи",
      "content": "1. Майно, що є державною власністю і закріплене за державною\nустановою (організацією), яка перебуває на державному бюджеті,\nналежить їй на праві оперативного управління.\n2. Державні установи (організації), що перебувають на\nдержавному бюджеті і можуть у випадках, передбачених законодавчими\nактами України, здійснювати господарську діяльність, мають право\nсамостійно розпоряджатися доходами від такої діяльності і майном,\nпридбаним за рахунок цих доходів.\n3. Державна установа (організація) відповідає за своїми\nзобов'язаннями коштами, що є в її розпорядженні. При недостатності\nу державної установи (організації) коштів відповідальність за її\nзобов'язаннями несе власник.\nР о з д і л VI\n\nПРАВО ІНТЕЛЕКТУАЛЬНОЇ ВЛАСНОСТІ"
    },
    {
      "provision_ref": "art40",
      "section": "40",
      "title": "Стаття 40. Суб'єкти права інтелектуальної власності",
      "content": "Суб'єктами права інтелектуальної власності визнаються\nгромадяни, юридичні особи та держава."
    },
    {
      "provision_ref": "art41",
      "section": "41",
      "title": "Стаття 41. Об'єкти права інтелектуальної власності",
      "content": "Об'єктами права інтелектуальної власності є твори науки,\nлітератури та мистецтва, відкриття, винаходи, корисні моделі,\nпромислові зразки, раціоналізаторські пропозиції, знаки для\nтоварів і послуг, результати науково-дослідних робіт та інші\nрезультати інтелектуальної праці.\n( Стаття 41 в редакції Закону N 75/95-ВР від 28.02.95 )\nСтаття 42. Законодавство України про інтелектуальну\nвласність\nВідносини щодо створення і використання об'єктів права\nінтелектуальної власності регулюються Цивільним кодексом України\n( 1540-06 ) та спеціальним законодавством України.\nР о з д і л VII\n\nПРАВО ВЛАСНОСТІ ІНШИХ РАДЯНСЬКИХ РЕСПУБЛІК, СОЮЗУ РСР,\nІНШИХ ДЕРЖАВ, ЇХ ЮРИДИЧНИХ ОСІБ, СПІЛЬНИХ ПІДПРИЄМСТВ ТА\nМІЖНАРОДНИХ ОРГАНІЗАЦІЙ\nСтаття 43. Право власності інших радянських республік\nі Союзу РСР на території України\nВідповідно до договорів між Україною та іншими радянськими\nреспубліками, між Україною та Союзом РСР в Україні можуть\nрозміщуватися і використовуватися об'єкти власності цих республік\nі Союзу РСР."
    },
    {
      "provision_ref": "art44",
      "section": "44",
      "title": "Стаття 44. Власність інших держав",
      "content": "Інші держави вправі мати на території України у власності\nмайно, необхідне для здійснення дипломатичних, консульських та\nінших міжнародних відносин, у випадках і порядку, встановлених\nміжнародними договорами і законодавчими актами України.\nСтаття 45. Власність міжнародних організацій та\nюридичних осіб інших держав\n1. Міжнародні організації та юридичні особи інших держав\nвправі мати на території України у власності будинки, споруди,\nінше майно соціально-культурного та виробничого призначення.\n2. Законодавчими актами України може бути встановлено види\nмайна, що не може перебувати у власності цих організацій та\nосіб."
    },
    {
      "provision_ref": "art46",
      "section": "46",
      "title": "Стаття 46. Власність спільних підприємств",
      "content": "Спільні підприємства з участю юридичних осіб і громадян\nУкраїни та юридичних осіб і громадян інших держав можуть мати на\nтериторії України у власності майно, необхідне для здійснення\nдіяльності, визначеної установчими документами, якщо інше не\nпередбачено законодавчими актами України.\nСтаття 47. Правовий режим майна, що є об'єктом права\nвласності інших держав, їх юридичних осіб,\nспільних підприємств та міжнародних\nорганізацій\nПравовий режим розташованого в Україні майна, що є об'єктом\nвласності інших держав, їх юридичних осіб, спільних підприємств та\nміжнародних організацій, визначається законодавчими актами\nУкраїни, якщо інше не встановлено міжнародними договорами.\nР о з д і л VIII\n\nЗАХИСТ ПРАВА ВЛАСНОСТІ"
    },
    {
      "provision_ref": "art48",
      "section": "48",
      "title": "Стаття 48. Загальні положення",
      "content": "1. Україна законодавчо забезпечує громадянам, організаціям та\nіншим власникам рівні умови захисту права власності.\n2. Власник може вимагати усунення будь-яких порушень його\nправа, хоч би ці порушення і не були поєднані з позбавленням\nволодіння, і відшкодування завданих цим збитків.\n3. Захист права власності здійснюється судом або третейським\nсудом. ( Пункт 3 статті 48 із змінами, внесеними згідно із Законом\nN 762-IV ( 762-15 ) від 15.05.2003 )\n4. У разі прийняття Україною законодавчого акта, який\nприпиняє права власності, держава відшкодовує власникові заподіяні\nзбитки. Збитки відшкодовуються в повному обсязі відповідно до\nреальної вартості майна на момент припинення права власності,\nвключаючи й неодержані доходи.\n5. Положення щодо захисту права власності поширюються також\nна особу, яка хоч і не є власником, але володіє майном на праві\nповного господарського відання, оперативного управління, довічного\nуспадковуваного володіння або на іншій підставі, передбаченій\nзаконом чи договором. Ця особа має право на захист свого володіння\nтакож від власника."
    },
    {
      "provision_ref": "art49",
      "section": "49",
      "title": "Стаття 49. Правомірність володіння майном",
      "content": "Володіння майном вважається правомірним, якщо інше не буде\nвстановлено судом, третейським судом.\n( Стаття 49 із змінами, внесеними згідно із Законом N 762-IV\n( 762-15 ) від 15.05.2003 )\nСтаття 50. Витребування майна з чужого незаконного\nволодіння\n1. Власник має право вимагати повернення (віндикації) свого\nмайна з чужого незаконного володіння.\n2. На вимоги про повернення майна з чужого незаконного\nволодіння встановлюється трирічна позовна давність."
    },
    {
      "provision_ref": "art51",
      "section": "51",
      "title": "Стаття 51. Захист права власності на землю",
      "content": "1. Громадянин не може бути позбавлений права власності на\nземельну ділянку поза його волею інакше, як на підставі рішення\nсуду, у випадках, передбачених законодавчими актами України.\n( Пункт 1 статті 51 із змінами, внесеними згідно із Законом\nN 3180-12 від 05.05.93 )\n2. У разі вилучення за рішенням суду земельної ділянки для\nзадоволення державних і громадських потреб колишньому власнику\nпередається взамін інша рівноцінна за якістю земельна ділянка.\n( Пункт 2 статті 51 із змінами, внесеними згідно із Законом\nN 3180-12 від 05.05.93 )\n3. Збитки, заподіяні власнику землі, підлягають відшкодуванню\nна загальних підставах. ( Пункт 3 статті 51 із змінами, внесеними\nзгідно із Законом N 3180-12 від 05.05.93 )\n4. Власник земельної ділянки має право на компенсацію,\nпов'язану із зниженням якості землі, викликаним діяльністю\nпідприємств, організацій, що призвела до зниження рівня\nекологічної захищеності території. Спори з приводу підстав\nвиникнення права на компенсацію та її розміру вирішуються судом.\n( Пункт 4 статті 51 із змінами, внесеними згідно із Законом\nN 3180-12 від 05.05.93 )\n( Стаття 51 із змінами, внесеними згідно із Законом N 3180-12 від\n05.05.93 )\nСтаття 52. Захист прав власника у разі вилучення\nземельної ділянки, на якій розташовано\nналежне йому майно\nПрипинення права власності на будинок, інші будівлі, споруди\nабо насадження у зв'язку з вилученням земельної ділянки, на якій\nвони розташовані, допускається лише у випадках і порядку,\nвстановлених законодавчими актами України, і з попереднім\nвідшкодуванням збитків в обсязі, передбаченому пунктом 4 статті 48\nцього Закону.\nУ разі незгоди власника з рішенням, що тягне за собою\nприпинення права власності, воно не може бути виконано до\nвирішення спору судом або третейським судом. При розгляді спору\nвирішуються також усі питання відшкодування власникові завданих\nзбитків. ( Частина друга статті 52 із змінами, внесеними згідно із\nЗаконом N 762-IV ( 762-15 ) від 15.05.2003 )"
    },
    {
      "provision_ref": "art53",
      "section": "53",
      "title": "Стаття 53. Захист прав власника жилого будинку",
      "content": "Власник жилого будинку має право на компенсацію, пов'язану із\nзниженням цінності будинку, викликаним діяльністю підприємств,\nорганізацій, у тому числі такою, що призвела до зниження рівня\nшумової та екологічної захищеності території.\nСтаття 54. Захист інтересів власника у разі аварій та\nза інших обставин надзвичайного характеру\nУ разі технологічних та екологічних катастроф та за інших\nобставин надзвичайного характеру, що виключають можливість\nздійснення власником його прав щодо володіння, користування і\nрозпорядження майном, йому відшкодовується у порядку,\nвстановленому законодавством України, вартість майна в обсязі,\nпередбаченому пунктом 4 статті 48 цього Закону, або передається у\nвласність інше рівноцінне майно."
    },
    {
      "provision_ref": "art55",
      "section": "55",
      "title": "Стаття 55. Випадки позбавлення права власності",
      "content": "1. Власник не може бути позбавлений права на своє майно, крім\nвипадків, передбачених цим Законом та іншими законодавчими актами\nУкраїни.\n2. Вилучення майна у власника допускається при зверненні\nстягнення на це майно за зобов'язаннями власника у випадках і\nпорядку, передбачених цим Законом, а також Цивільним\n( 1540-06 ) і Цивільно-процесуальним кодексами України ( 1501-06 ,\n1502-06 , 1503-06 , 1504-06 , 1505-06 ).\n3. За обставин надзвичайного характеру: у випадках стихійного\nлиха, аварій, епідемій, епізоотій майно в інтересах суспільства за\nрішенням органів державної влади може бути вилучено (реквізовано)\nу власника в порядку і на умовах, встановлених законодавчими\nактами України з виплатою йому вартості майна в обсязі,\nпередбаченому пунктом 4 статті 48 цього Закону.\nУ випадках, передбачених законодавчими актами України,\nдопускається оплатне вилучення майна у власника за рішенням суду\nчи іншого компетентного органу (службової особи). Власникові\nвиплачується вартість цього майна у порядку і розмірах,\nвстановлених законодавчими актами України.\n4. У випадках, передбачених законодавчими актами України,\nмайно може бути безоплатно вилучено (конфісковано) у власника за\nрішенням (вироком) суду чи іншого компетентного органу (службової\nособи) як санкція за вчинення правопорушення. ( Пункт 4 статті 55\nіз змінами, внесеними згідно із Законом N 762-IV ( 762-15 ) від\n15.05.2003 )\nСтаття 56. Відповідальність державних органів за\nвтручання у здійснення власником його\nправомочностей\nЖодний державний орган не має права втручатись у здійснення\nвласником, а також особами, переліченими у пункті 5 статті 48\nцього Закону, їх правомочностей щодо володіння, користування й\nрозпорядження своїм майном або встановлювати не передбачені\nзаконодавчими актами України додаткові обов'язки чи обмеження.\nДержавні органи несуть майнову відповідальність за шкоду,\nзаподіяну їх неправомірним втручанням у здійснення власником і\nзазначеними особами правомочностей щодо володіння, користування й\nрозпорядження майном в обсязі, передбаченому пунктом 4 статті 48\nцього Закону.\nСтаття 57. Відповідальність державних органів за видання\nактів, які порушують права власників\nЯкщо в результаті видання акта органом державного управління\nабо місцевим органом державної влади, що не відповідає законові,\nпорушуються права власника та інших осіб щодо володіння,\nкористування чи розпорядження належним їм майном, такий акт\nвизнається недійсним за позовом власника або особи, права якої\nпорушено.\nЗбитки, завдані громадянам, організаціям та іншим особам у\nрезультаті видання зазначених актів, підлягають відшкодуванню в\nобсязі, передбаченому пунктом 4 статті 48 цього Закону, за рахунок\nкоштів, які є в розпорядженні відповідного органу влади або\nуправління.\nГолова Верховної Ради Української РСР Л.КРАВЧУК\n\nм. Київ, 7 лютого 1991 року\nN 697-XII"
    }
  ],
  "definitions": []
}