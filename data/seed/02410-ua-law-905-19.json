{
  "id": "ua-law-905-19",
  "type": "statute",
  "title": "Закон України (905-19)",
  "title_en": "",
  "short_name": "905-19",
  "status": "in_force",
  "issued_date": "2015-12-24",
  "url": "https://zakon.rada.gov.ua/laws/show/905-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про зовнішньоекономічну діяльність\"\n\n(Відомості Верховної Ради (ВВР), 2016, № 4, ст.46)\n\nВерховна Рада України постановляє :\n\n1. Внести до Закону України \"Про зовнішньоекономічну діяльність\" (Відомості Верховної Ради УРСР, 1991 р., № 29, ст. 377 із наступними змінами) такі зміни:\n\n1) у статті 9:\n\nабзац дев’ятий частини першої після слів \"на торгівлю\" доповнити словами \"крім випадків, визначених цим Законом\";\n\nабзац одинадцятий частини другої доповнити словами та цифрами \"або здійснення інших заходів відповідно до частин одинадцятої та дванадцятої статті 29 цього Закону\";\n\n2) статтю 29 після частини десятої доповнити чотирма новими частинами такого змісту:\n\n\"У разі якщо дискримінаційні та/або недружні дії щодо України застосовуються державою, визнаною Верховною Радою України державою-агресором та/або державою-окупантом, заходи у відповідь, визначені частиною третьою цієї статті, можуть застосовуватися за рішенням Кабінету Міністрів України.\n\nДодатковими заходами, що можуть застосовуватися у відповідь, є:\n\nзаборона зовнішньоекономічних операцій або встановлення обмеження на їх здійснення;\n\nскасування тарифних пільг (тарифних преференцій) щодо ставок Митного тарифу України шляхом зупинення звільнення від оподаткування ввізним митом, застосування пільгових чи повних ставок ввізного мита або скасування тарифних квот.\n\nКабінет Міністрів України приймає рішення про застосування заходів у відповідь на дії держави-агресора та/або держави-окупанта без дотримання вимог частин четвертої - дев’ятої цієї статті.\n\nРішення про застосування заходів у відповідь на дії держави-агресора та/або держави-окупанта має містити строк їх застосування, крім випадків застосування заходів, що призводять до припинення прав, та інших заходів, які за змістом не можуть застосовуватися тимчасово\".\n\nУ зв’язку з цим частину одинадцяту вважати частиною п’ятнадцятою.\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n24 грудня 2015 року\n\n№ 905-VIII\n\nПро внесення змін до Закону України \"Про зовнішньоекономічну діяльність\"\nЗакон України від 24.12.2015 № 905-VIII\n\nПрийняття від 24.12.2015\nПостійна адреса:\nhttps://zakon.rada.gov.ua/go/905-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}