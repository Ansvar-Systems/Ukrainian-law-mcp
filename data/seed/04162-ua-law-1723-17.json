{
  "id": "ua-law-1723-17",
  "type": "statute",
  "title": "Закон України (1723-17)",
  "title_en": "",
  "short_name": "1723-17",
  "status": "in_force",
  "issued_date": "2009-11-17",
  "url": "https://zakon.rada.gov.ua/laws/show/1723-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо Закону України \"Про державну допомогу\nсім'ям з дітьми\" щодо виплати допомоги\nпри народженні дитини\n( Відомості Верховної Ради України (ВВР), 2010, N 8, ст.53 )\n\nВерховна Рада України п о с т а н о в л я є :\nI. Внести до Закону України \"Про державну допомогу сім'ям з\nдітьми\" ( 2811-12 ) (Відомості Верховної Ради України, 2001 р.,\nN 20, ст. 102; 2005 р., NN 17-19, ст. 267; 2008 р., NN 5-8,\nст. 78; 2009 р., N 7, ст. 70) такі зміни:\n1. Статтю 11 доповнити частиною п'ятою такого змісту:\n\"Виплата допомоги при народженні дитини припиняється у разі:\nпозбавлення отримувача допомоги батьківських прав;\nвідібрання дитини в отримувача допомоги без позбавлення\nбатьківських прав;\nтимчасового влаштування дитини на повне державне утримання;\nприпинення опіки або звільнення опікуна від його повноважень\nщодо конкретної дитини;\nнецільового використання коштів і незабезпечення отримувачем\nдопомоги належних умов для повноцінного утримання та виховання\nдитини;\nу разі виникнення інших обставин\".\n2. Статтю 12 викласти в такій редакції:\n\" Стаття 12. Розмір допомоги при народженні дитини\nДопомога при народженні дитини нараховується у розмірах\nпрожиткового мінімуму для дітей віком до шести років, встановлених\nна день народження дитини.\nДопомога при народженні дитини надається у сумі, кратній 22\nрозмірам прожиткового мінімуму - на першу дитину; кратній 45\nрозмірам прожиткового мінімуму - на другу дитину; кратній 90\nрозмірам прожиткового мінімуму - на третю і кожну наступну дитину.\nВиплата допомоги здійснюється одноразово у дев'ятикратному розмірі\nпрожиткового мінімуму при народженні дитини, решта суми допомоги\nна першу дитину виплачується протягом наступних 12 місяців, на\nдругу дитину - 24 місяців, на третю і кожну наступну дитину - 36\nмісяців рівними частинами у порядку, встановленому Кабінетом\nМіністрів України\".\nII. Прикінцеві положення\n1. Цей Закон набирає чинності з 1 січня 2011 року.\n2. Кабінету Міністрів України протягом трьох місяців з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити прийняття нормативно-правових актів, що\nвипливають із цього Закону;\nзабезпечити приведення міністерствами, іншими центральними\nорганами виконавчої влади їх нормативно-правових актів у\nвідповідність із цим Законом.\n\nПрезидент України В.ЮЩЕНКО\n\nм. Київ, 17 листопада 2009 року\nN 1723-VI\n\nПро внесення змін до Закону України \"Про державну допомогу сім'ям з дітьми\" щодо виплати допомоги при народженні дитини\nЗакон України від 17.11.2009 № 1723-VI\n\nПрийняття від 17.11.2009\nПостійна адреса:\nhttps://zakon.rada.gov.ua/go/1723-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}