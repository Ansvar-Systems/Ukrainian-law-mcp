{
  "id": "ua-law-1171-20",
  "type": "statute",
  "title": "Закон України (1171-20)",
  "title_en": "",
  "short_name": "1171-20",
  "status": "in_force",
  "issued_date": "2021-02-02",
  "url": "https://zakon.rada.gov.ua/laws/show/1171-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про статус народного депутата України\" щодо електронної форми документообігу\n\n(Відомості Верховної Ради (ВВР), 2021, № 19, ст.166)\n\nВерховна Рада України постановляє:\n\nI. Внести до Закону України \"Про статус народного депутата України\" (Відомості Верховної Ради України, 2001 р., № 42, ст. 212; 2013 р., № 21, ст. 208; 2020 р., № 10, ст. 50) такі зміни:\n\n1. У пункті 1 частини першої статті 4 слово \"письмової\" виключити.\n\n2. У статті 15 :\n\nу частині третій слова \"у письмовій формі\" замінити словами \"у паперовій або електронній формі\";\n\nу частині п’ятій:\n\nв абзаці першому слова \"у письмовій формі\" виключити, доповнити другим реченням такого змісту: \"Повідомлення про результат розгляду депутатського запиту надсилається у паперовій або електронній формі з дотриманням вимог законів України \"Про електронні документи та електронний документообіг\" та \"Про електронні довірчі послуги\" ;\n\nв абзаці другому слово \"письмово\" замінити словами \"у паперовій або електронній формі\".\n\n3. У статті 16 :\n\nу частині першій:\n\nв абзаці другому слова \"викладена в письмовій формі\" виключити;\n\nдоповнити абзацом третім такого змісту:\n\n\"Депутатське звернення надсилається у паперовій або електронній формі\";\n\nабзац перший частини другої викласти в такій редакції:\n\n\"2. Орган державної влади, орган місцевого самоврядування, їх посадові особи, керівники підприємств, установ і організацій, об’єднань громадян, яким адресовано депутатське звернення, зобов’язані протягом 10 днів з дня його одержання розглянути і надати народному депутату відповідь з питань, що порушуються у депутатському зверненні. У разі неможливості розгляду звернення народного депутата у визначений строк його повідомляють про це офіційним листом з викладенням причин продовження строку розгляду. Строк розгляду депутатського звернення, з урахуванням продовження, не може перевищувати 30 днів з дня його одержання\";\n\nу частині третій слова \"не пізніше ніж за день\" замінити словами \"не пізніше ніж за три дні\";\n\nчастину четверту доповнити абзацом другим такого змісту:\n\n\"Відповідь на депутатське звернення чи лист про продовження строку розгляду депутатського звернення надсилається народному депутату у паперовій або електронній формі з дотриманням вимог законів України \"Про електронні документи та електронний документообіг\" та \"Про електронні довірчі послуги\" .\n\n4. У частині п’ятій статті 17:\n\nабзац перший після слів \"з вимогою\" доповнити словами \"у паперовій або електронній формі\";\n\nабзац другий після слова \"вимогу\" доповнити словами \"у паперовій або електронній формі\", а після слів \"з наступним інформуванням про це народного депутата\" - словами \"у паперовій або електронній формі з дотриманням вимог законів України \"Про електронні документи та електронний документообіг\" та \"Про електронні довірчі послуги\" .\n\n5. Пункт 16 частини першої статті 24 викласти в такій редакції:\n\n\"16) використовувати депутатські бланки лише для офіційних запитів, звернень та листів, що підписуються ним власноручно або із застосуванням електронного цифрового підпису з дотриманням вимог законів України \"Про електронні документи та електронний документообіг\" та \"Про електронні довірчі послуги\" .\n\n6. В абзаці четвертому частини п’ятої статті 28 слово \"письмово\" замінити словами \"у паперовій або електронній формі\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n2 лютого 2021 року\n\n№ 1171-IX\n\nПро внесення змін до Закону України \"Про статус народного депутата України\" щодо електронної форми документообігу\nЗакон України від 02.02.2021 № 1171-IX\n\nПрийняття від 02.02.2021\nПостійна адреса:\nhttps://zakon.rada.gov.ua/go/1171-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}