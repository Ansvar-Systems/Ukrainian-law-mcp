{
  "id": "ua-law-1164-17",
  "type": "statute",
  "title": "Закон України (1164-17)",
  "title_en": "",
  "short_name": "1164-17",
  "status": "in_force",
  "issued_date": "2009-03-19",
  "url": "https://zakon.rada.gov.ua/laws/show/1164-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\nПро внесення змін до\nЗакону України \"Про електроенергетику\"\nщодо врегулювання питань експорту електроенергії\n( Відомості Верховної Ради України (ВВР), 2009, N 31, ст.457 )\n\nВерховна Рада України п о с т а н о в л я є :\nI. Внести до Закону України \"Про електроенергетику\"\n( 575/97-ВР ) (Відомості Верховної Ради України, 1998 р., N 1,\nст. 1 із наступними змінами) такі зміни:\n1. Абзац шостий статті 1 доповнити словами \"або з метою її\nекспорту\".\n2. Частину першу статті 12 після абзацу сьомого доповнити\nновим абзацом такого змісту:\n\"розроблення та затвердження порядку проведення аукціону щодо\nдоступу до пропускної спроможності міждержавних електричних мереж\nУкраїни\".\nУ зв'язку з цим абзаци восьмий - десятий вважати відповідно\nабзацами дев'ятим - одинадцятим.\n3. Розділ V доповнити статтею 30 такого змісту:\n\" Стаття 30. Особливості експорту електроенергії\nДля здійснення експорту електричної енергії\nенергопостачальники закуповують необхідний її обсяг на оптовому\nринку електричної енергії України за оптовою ринковою ціною.\nДоступ до пропускної спроможності міждержавних електричних\nмереж України для експорту електричної енергії надається на умовах\nаукціону. Аукціон щодо доступу до пропускної спроможності\nміждержавних електричних мереж України на строк не більше одного\nроку проводиться суб'єктом електроенергетики, який здійснює\nпередачу електричної енергії міждержавними електричними мережами\nУкраїни. Участь в аукціоні беруть суб'єкти електроенергетики, які\nмають ліцензію на здійснення діяльності з постачання електричної\nенергії, є членами оптового ринку електричної енергії України та\nне мають простроченої заборгованості за електричну енергію,\nзакуплену на оптовому ринку електричної енергії України. Аукціон\nпроводиться не рідше одного разу на місяць за умови наявності\nвільної пропускної спроможності міждержавних електричних мереж\nУкраїни.\nПереможцем аукціону визначається суб'єкт електроенергетики,\nякий запропонував найвищу ціну. У разі якщо переможець аукціону\nпротягом двох календарних місяців поспіль використовує отриману в\nрезультаті аукціону пропускну спроможність міждержавних\nелектричних мереж України менше, ніж на сімдесят відсотків в\nсередньому за місяць, така пропускна спроможність міждержавних\nелектричних мереж України знову виставляється на аукціон.\nПорядок проведення аукціону затверджується Національною\nкомісією регулювання електроенергетики України та визначає:\nфінансові гарантії оплати доступу до пропускної спроможності\nміждержавних електричних мереж України;\nвеличину пропускної спроможності міждержавних електричних\nмереж України за окремими лотами;\nпочаткову ціну доступу до міждержавних електричних мереж\nУкраїни;\nумови відмови в наданні доступу до міждержавних електричних\nмереж України;\nумови дострокового припинення доступу до міждержавних\nелектричних мереж України в разі невиконання енергопостачальником\nумов договору про доступ до пропускної спроможності міждержавних\nелектричних мереж України або вимог законодавства;\nінші умови.\nКошти, отримані в результаті проведення аукціону щодо доступу\nдо пропускної спроможності міждержавних електричних мереж України,\nрозподіляються в порядку, затвердженому Національною комісією\nрегулювання електроенергетики України.\nНапрями використання зазначених коштів:\nпогашення реструктуризованої заборгованості оптового\nпостачальника електричної енергії енергогенеруючим компаніям та\nсуб'єкту електроенергетики, який здійснює передачу електричної\nенергії міждержавними електричними мережами України, пропорційно\nдо рівня такої заборгованості;\nфінансування інвестиційної програми суб'єкта\nелектроенергетики, який здійснює передачу електричної енергії\nміждержавними електричними мережами України.\nПри реалізації проектів будівництва (нового будівництва,\nрозширення, реконструкції) магістральних, міждержавних електричних\nмереж України, включаючи об'єкти мережевої інфраструктури, що\nдають змогу збільшити пропускну спроможність міждержавних\nелектричних мереж України, кошти, отримані в результаті проведення\nаукціону щодо доступу до додатково створеної пропускної\nспроможності, використовуються на забезпечення окупності\nвідповідних проектів будівництва.\nПередача електричної енергії, призначеної для експорту,\nздійснюється на підставі договору з суб'єктом електроенергетики,\nякий здійснює передачу електричної енергії міждержавними\nелектричними мережами України. Зазначений суб'єкт\nелектроенергетики укладає з переможцем аукціону договір про доступ\nдо пропускної спроможності міждержавних електричних мереж України,\nвключаючи технічні умови забезпечення експорту електричної\nенергії. Примірна форма договору про доступ до пропускної\nспроможності міждержавних електричних мереж України затверджується\nНаціональною комісією регулювання електроенергетики України.\nСуб'єкт електроенергетики, який здійснює передачу електричної\nенергії міждержавними електричними мережами України, зобов'язаний\nщомісяця оприлюднювати інформацію щодо пропускної спроможності\nміждержавних електричних мереж України, їх поточного завантаження,\nа також вільної пропускної спроможності міждержавних електричних\nмереж України у порядку, встановленому Національною комісією\nрегулювання електроенергетики України\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом трьох місяців з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити прийняття центральними органами виконавчої влади\nнормативно-правових актів, що випливають із цього Закону;\nзабезпечити приведення центральними органами виконавчої влади\nїх нормативно-правових актів у відповідність із цим Законом.\n3. Кабінету Міністрів України протягом чотирьох місяців з дня\nнабрання чинності цим Законом забезпечити проведення аукціону щодо\nдоступу до пропускної спроможності міждержавних електричних мереж\nУкраїни на весь її роботоспроможний фізичний обсяг, який може бути\nзабезпечений електричною енергією для експорту.\n\nПрезидент України В.ЮЩЕНКО\n\nм. Київ, 19 березня 2009 року\nN 1164-VI\n\nПро внесення змін до Закону України \"Про електроенергетику\" щодо врегулювання питань експорту електроенергії\nЗакон України від 19.03.2009 № 1164-VI\n\nВтрата чинності від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/1164-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}