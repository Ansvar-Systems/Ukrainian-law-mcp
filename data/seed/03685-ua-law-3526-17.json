{
  "id": "ua-law-3526-17",
  "type": "statute",
  "title": "Закон України (3526-17)",
  "title_en": "",
  "short_name": "3526-17",
  "status": "in_force",
  "issued_date": "2011-06-16",
  "url": "https://zakon.rada.gov.ua/laws/show/3526-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо вдосконалення порядку надання допомоги\nсім'ям з дітьми, малозабезпеченим верствам населення\nта покращення їх соціального захисту\n( Відомості Верховної Ради України (ВВР), 2012, N 4, ст.21 )\n\nВерховна Рада України п о с т а н о в л я є :\nI. Внести зміни до таких законів України:\n1. Абзац другий частини першої статті 7 Закону України \"Про\nдержавну соціальну допомогу малозабезпеченим сім'ям\" ( 1768-14 )\n(Відомості Верховної Ради України, 2000 р., N 35, ст. 290;\n2009 р., N 16, ст. 222) після слів і цифр \"віком до 18 років\"\nдоповнити словами і цифрами \"за інвалідами II групи внаслідок\nпсихічного розладу\".\n2. У Законі України \"Про державну допомогу сім'ям з дітьми\"\n( 2811-12 ) (Відомості Верховної Ради України, 2001 р., N 20,\nст. 102 із наступними змінами):\n1) абзац п'ятий частини першої статті 8 виключити;\n2) частини першу - третю статті 18-1 викласти в такій\nредакції:\n\"Право на допомогу на дітей одиноким матерям мають одинокі\nматері (які не перебувають у шлюбі), одинокі усиновлювачі, якщо у\nсвідоцтві про народження дитини або документі про народження\nдитини, виданому компетентними органами іноземної держави, за\nумови його легалізації в установленому законодавством порядку\n(рішенні про усиновлення дитини), відсутній запис про батька\n(матір) або запис про батька (матір) проведено в установленому\nпорядку органом державної реєстрації актів цивільного стану за\nвказівкою матері (батька, усиновлювача) дитини.\nПраво на допомогу на дітей одиноким матерям (батькам) має\nмати (батько) дітей у разі смерті одного з батьків, які не\nодержують на них пенсію в разі втрати годувальника або соціальну\nпенсію.\nЯкщо одинока мати, одинокий усиновлювач, мати (батько) у разі\nсмерті одного з батьків зареєстрували шлюб, то за ними\nзберігається право на отримання допомоги на дітей, які народилися\nчи були усиновлені до шлюбу, якщо такі діти не були усиновлені\nчоловіком (дружиною)\";\n3) частину першу статті 18-2 викласти в такій редакції:\n\"Допомога на дітей одиноким матерям призначається за\nнаявності витягу з Державного реєстру актів цивільного стану\nгромадян про державну реєстрацію народження дитини, виданого\nвідділом державної реєстрації актів цивільного стану, або довідки\nпро народження, виданої виконавчим органом сільської, селищної,\nміської (крім міст обласного значення) ради, із зазначенням\nпідстави внесення відомостей про батька дитини до актового запису\nпро народження дитини відповідно до абзацу першого частини першої\nстатті 135 Сімейного кодексу України ( 2947-14 ), або документа\nпро народження, виданого компетентним органом іноземної держави, в\nякому відсутні відомості про батька, за умови його легалізації в\nустановленому законодавством порядку\";\n4) у статті 18-3:\nу частині першій слова \"(вдовам, вдівцям)\" і \"шлюб між якими\nбуло розірвано до дня смерті\" виключити, а слова і цифри \"вищих\nнавчальних закладах I-IV рівнів акредитації та\nпрофесійно-технічних навчальних закладах\" замінити словами і\nцифрами \"загальноосвітніх, професійно-технічних, а також вищих\nнавчальних закладах I-IV рівнів акредитації\";\nу частині другій слова \"(вдовам, вдівцям)\" і \"шлюб між якими\nбуло розірвано до дня смерті\" виключити;\n5) розділ V-А доповнити статтею 18-4 такого змісту:\n\" Стаття 18-4. Умови, за яких виплата допомоги на дітей\nодиноким матерям припиняється або\nпризупиняється\nВиплата допомоги на дітей одиноким матерям (батькам)\nприпиняється у разі:\nпозбавлення отримувача допомоги батьківських прав;\nпозбавлення отримувача допомоги волі за вироком суду;\nскасування рішення про усиновлення дитини або визнання його\nнедійсним;\nреєстрації дитиною шлюбу до досягнення нею 18-річного віку;\nнадання неповнолітній особі повної цивільної дієздатності у\nвипадках, передбачених законом;\nсмерті дитини;\nсмерті отримувача допомоги.\nВиплата допомоги на дітей одиноким матерям (батькам)\nпризупиняється у разі:\nтимчасового влаштування дитини на повне державне утримання;\nвідібрання дитини в отримувача допомоги без позбавлення\nбатьківських прав;\nтимчасового працевлаштування дитини.\nУ разі припинення дії обставин, передбачених частиною другою\nцієї статті, виплата допомоги поновлюється за письмовою заявою\nотримувача допомоги до органу, який призначає допомогу, з місяця,\nщо настає за місяцем, в якому припинилася дія зазначених обставин.\nПрипинення або призупинення виплати допомоги здійснюється на\nпідставі відомостей про обставини, зазначені у частинах першій та\nдругій цієї статті, з місяця, що настає за місяцем, в якому було\nвиявлено зазначені обставини, за рішенням органу, який призначив\nдопомогу\".\nII. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 16 червня 2011 року\nN 3526-VI\n\nПро внесення змін до деяких законів України щодо вдосконалення порядку надання допомоги сім'ям з дітьми, малозабезпеченим верствам населення та покращення їх соціального захисту\nЗакон України від 16.06.2011 № 3526-VI\n\nПрийняття від 16.06.2011\nПостійна адреса:\nhttps://zakon.rada.gov.ua/go/3526-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}