{
  "id": "ua-law-1750-20",
  "type": "statute",
  "title": "Закон України (1750-20)",
  "title_en": "",
  "short_name": "1750-20",
  "status": "in_force",
  "issued_date": "2021-09-10",
  "url": "https://zakon.rada.gov.ua/laws/show/1750-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про рекламу\" щодо протидії дискримінації за ознакою статі\n\n(Відомості Верховної Ради України (ВВР), 2021, № 50, ст.400)\n\nВерховна Рада України постановляє:\n\nI. Внести до Закону України \"Про рекламу\" (Відомості Верховної Ради України, 2004 р., № 8, ст. 62 із наступними змінами) такі зміни:\n\n1. Частину першу статті 1 після абзацу третього доповнити двома новими абзацами такого змісту:\n\n\"дискримінаційна реклама - реклама, що вміщує чи використовує твердження та/або зображення, які є дискримінаційними за ознаками раси, кольору шкіри, політичних, релігійних та інших переконань, статі, віку, інвалідності, етнічного та соціального походження, громадянства, сімейного та майнового стану, місця проживання, за мовними або іншими ознаками щодо особи та/або групи осіб;\n\nдискримінаційна реклама за ознакою статі - реклама, що містить твердження та/або зображення щодо інтелектуальної, фізичної, соціальної чи іншої переваги однієї статі над іншою та/або щодо стереотипності ролі чоловіка та жінки, що пропагує принизливе та зневажливе ставлення; принижує гідність людини за ознакою статі; демонструє насильство за ознакою статі; використовує зображення тіла людини (частини тіла) виключно як сексуального об’єкта з метою привернення уваги споживача та/або посилання (слова, звуки, зображення) на сексуальні стосунки, що не стосуються рекламованого продукту чи способу його споживання\".\n\nУ зв’язку з цим абзаци четвертий - двадцять другий вважати відповідно абзацами шостим - двадцять четвертим.\n\n2. Частину першу статті 3 викласти в такій редакції:\n\n\"1. Законодавство України про рекламу складається з Конституції України , міжнародних договорів, згода на обов’язковість яких надана Верховною Радою України, цього Закону та інших нормативно-правових актів\".\n\n3. У статті 8 :\n\nу частині першій:\n\nпункт 2 викласти в такій редакції:\n\n\"2) вміщувати твердження та/або зображення, які є дискримінаційними за ознаками походження людини, її соціального і майнового стану, расової та національної належності, статі, освіти, політичних поглядів, ставлення до релігії, за мовними ознаками, родом і характером занять, місцем проживання, а також такі, що дискредитують товари інших осіб\";\n\nдоповнити пунктом 14 такого змісту:\n\n\"14) вміщувати твердження та/або зображення щодо інтелектуальної, фізичної, соціальної чи іншої переваги однієї статі над іншою та/або щодо стереотипності ролі чоловіка та жінки, що пропагує принизливе та зневажливе ставлення; принижувати гідність людини за ознакою статі; демонструвати насильство за ознакою статі; використовувати зображення тіла людини (частини тіла) виключно як сексуального об’єкта з метою привернення уваги споживача та/або посилання (слова, звуки, зображення) на сексуальні стосунки, що не стосуються рекламованого продукту чи способу його споживання\";\n\nдоповнити частиною десятою такого змісту:\n\n\"10. На соціальну рекламу не поширюються норми пункту 14 частини першої цієї статті\".\n\n4. Частину третю статті 24 -1 викласти в такій редакції:\n\n\"3. У разі порушення вимог цієї статті рекламодавець сплачує до державного бюджету штраф у десятикратному розмірі мінімальної заробітної плати, встановленої законом на момент вчинення порушення, у встановленому Кабінетом Міністрів України порядку\".\n\n5. Частини шосту і дванадцяту статті 27 викласти в такій редакції:\n\n\"6. За неподання, несвоєчасне подання або подання завідомо недостовірної інформації про вартість розповсюдженої реклами та/або виготовлення реклами, та/або вартість розповсюдження реклами, а також інформації, передбаченої частиною другою статті 26 цього Закону, центральному органу виконавчої влади, що реалізує державну політику у сфері державного контролю за додержанням законодавства про захист прав споживачів, необхідної для здійснення ними передбачених цим Законом повноважень, на рекламодавців, виробників реклами та розповсюджувачів реклами накладається штраф у розмірі 100 неоподатковуваних мінімумів доходів громадян\";\n\n\"12. Положення цієї статті не обмежують прав споживачів реклами, яким було завдано шкоди недобросовісною, неправомірною порівняльною рекламою та/або дискримінаційною рекламою, на відшкодування шкоди відповідно до законодавства України\".\n\n6. Абзац четвертий статті 29 викласти в такій редакції:\n\n\"звертатися з позовом до суду в інтересах рекламодавців, виробників, розповсюджувачів та споживачів реклами у разі порушення їх прав, передбачених законодавством\".\n\nII. Прикінцеві положення\n\n1. Цей Закон набирає чинності через три місяці з дня, наступного за днем його опублікування.\n\n2. Кабінету Міністрів України:\n\n1) у тримісячний строк з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\n2) включити інформацію про виконання цього Закону до звіту про хід і результати виконання Програми діяльності Кабінету Міністрів України за 2022 рік.\n\nПрезидент України\n\nВ. ЗЕЛЕНСЬКИЙ\n\nм. Київ\n\n10 вересня 2021 року\n\n№ 1750-IX\n\nПро внесення змін до Закону України \"Про рекламу\" щодо протидії дискримінації за ознакою статі\nЗакон України від 10.09.2021 № 1750-IX\n\nПрийняття від 10.09.2021\nПостійна адреса:\nhttps://zakon.rada.gov.ua/go/1750-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}