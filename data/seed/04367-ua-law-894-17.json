{
  "id": "ua-law-894-17",
  "type": "statute",
  "title": "Закон України (894-17)",
  "title_en": "",
  "short_name": "894-17",
  "status": "in_force",
  "issued_date": "2009-01-15",
  "url": "https://zakon.rada.gov.ua/laws/show/894-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кримінального\nта Кримінально-процесуального кодексів України\nщодо використання дитини для жебракування\n( Відомості Верховної Ради України (ВВР), 2009, N 26 , ст. 317 )\n{ Із змінами, внесеними згідно із Законом\nN 969-VI ( 969-17 ) від 17.02.2009, ВВР, 2009, N 26, ст.325\nКодексом\nN 4651-VI ( 4651-17 ) від 13.04.2012, ВВР, 2013, N 9-10, N 11-12,\nN 13, ст.88 }\n\nВерховна Рада України п о с т а н о в л я є :\nI. Внести до Кримінального ( 2341-14 ) та\nКримінально-процесуального ( 1001-05 , 1002-05 , 1003-05 ) кодексів\nУкраїни такі зміни:\n1. Кримінальний кодекс України ( 2341-14 ) (Відомості\nВерховної Ради України, 2001 р., N 25-26, ст. 131) доповнити\nстаттею 150-1 такого змісту:\n\" Стаття 150-1. Використання малолітньої дитини для заняття\nжебрацтвом\n1. Використання батьками або особами, які їх замінюють,\nмалолітньої дитини для заняття жебрацтвом (систематичного\nвипрошування грошей, речей, інших матеріальних цінностей у\nсторонніх осіб) з метою отримання прибутку -\nкарається обмеженням волі на строк до трьох років або\nпозбавленням волі на той самий строк.\n2. Ті самі дії, вчинені щодо чужої малолітньої дитини або\nпов'язані із застосуванням насильства чи погрозою його\nзастосування, а так само вчинені повторно або особою, яка раніше\nскоїла один із злочинів, передбачених статтями 150, 303, 304 цього\nКодексу, або за попередньою змовою групою осіб, -\nкараються обмеженням волі на строк до п'яти років або\nпозбавленням волі на строк від трьох до восьми років.\n3. Дії, передбачені частинами першою або другою цієї статті,\nвчинені організованою групою, а також якщо внаслідок таких дій\nдитині спричинені середньої тяжкості чи тяжкі тілесні\nушкодження, -\nкараються позбавленням волі на строк від п'яти до десяти\nроків\".\n\n{ Пункт 2 розділу 1 втратив чинність на підставі Кодексу\nN 4651-VI ( 4651-17 ) від 13.04.2012 }\n\nII. Цей Закон набирає чинності з дня його опублікування. { Розділ II із змінами, внесеними згідно із Законом N 969-VI\n( 969-17 ) від 17.02.2009 }\n\nПрезидент України В.ЮЩЕНКО\n\nм. Київ, 15 січня 2009 року\nN 894-VI\n\nПро внесення змін до Кримінального та Кримінально-процесуального кодексів України щодо використання дитини для жебракування\nЗакон України від 15.01.2009 № 894-VI\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/894-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}