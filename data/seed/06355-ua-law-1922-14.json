{
  "id": "ua-law-1922-14",
  "type": "statute",
  "title": "Закон України (1922-14)",
  "title_en": "",
  "short_name": "1922-14",
  "status": "in_force",
  "issued_date": "2000-07-13",
  "url": "https://zakon.rada.gov.ua/laws/show/1922-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються у такому\nзначенні:\nадміністративні дані - дані, отримані на підставі\nспостережень, проведених органами державної влади (за винятком\nорганів державної статистики), органами місцевого самоврядування\nта іншими юридичними особами відповідно до законодавства та з\nметою виконання адміністративних обов'язків та завдань, віднесених\nдо їх компетенції;\nдержавна статистика - централізована система збирання,\nопрацювання, аналізу, поширення, збереження, захисту та\nвикористання статистичної інформації;\nдержавна статистична діяльність - сукупність дій, пов'язаних\nз проведенням державних статистичних спостережень та наданням\nінформаційних послуг, спрямована на збирання, опрацювання, аналіз,\nпоширення, збереження, захист та використання статистичної\nінформації, забезпечення її достовірності, а також удосконалення\nстатистичної методології;\nзапитувач - юридична або фізична особа, яка подає запит на\nотримання статистичної інформації органам державної статистики;\nінформаційна система органів державної статистики -\nсукупність технічних, програмних, комунікаційних та інших засобів,\nякі забезпечують процес збирання, накопичення, опрацювання,\nпоширення, збереження, захисту та використання статистичної\nінформації;\nконфіденційна інформація - статистична інформація, яка\nналежить до інформації з обмеженим доступом і знаходиться у\nволодінні, користуванні або розпорядженні окремого респондента та\nпоширюється виключно за його згодою відповідно до погоджених з ним\nумов;\nкористувач - юридична або фізична особа, яка використовує\nдані статистичних спостережень;\nоргани державної статистики - спеціально уповноважений\nцентральний орган виконавчої влади у галузі статистики та\nстворювані ним органи, що підпорядковані йому або знаходяться у\nсфері його управління і визначені у статті 11 цього Закону;\nплан державних статистичних спостережень - офіційний\nдокумент, що містить перелік статистичних спостережень, які\nпроводяться органами державної статистики, з визначенням порядку\nта термінів їх проведення;\nреспондент - особа або сукупність осіб, які підлягають\nстатистичному спостереженню у встановленому законодавством порядку\nі визначені у статті 4 цього Закону;\nстатистична інформація (дані) - офіційна державна інформація,\nяка характеризує масові явища та процеси, що відбуваються в\nекономічній, соціальній та інших сферах життя України та її\nрегіонів;\nстатистична методологія - сукупність науково обгрунтованих\nспособів, правил і методів статистичного вивчення масових\nсоціально-економічних явищ та процесів, які встановлюють порядок\nзбирання, опрацювання і аналізу статистичної інформації;\nстатистичне спостереження - планомірний, науково\nорганізований процес збирання даних щодо масових явищ та процесів,\nякі відбуваються в економічній, соціальній та інших сферах життя\nУкраїни та її регіонів, шляхом їх реєстрації за спеціальною\nпрограмою, розробленою на основі статистичної методології."
    },
    {
      "provision_ref": "art2",
      "section": "2",
      "title": "Стаття 2. Правова основа державної статистичної діяльності",
      "content": "Правовою основою державної статистичної діяльності є\nКонституція України ( 254к/96-ВР ), цей Закон, інші закони України\nта нормативно-правові акти, які регулюють відносини в галузі\nстатистики, інформації, інформатизації, науково-технічної\nдіяльності, стандартизації, а також міжнародні договори України в\nгалузі статистики, згода на обов'язковість яких надана Верховною\nРадою України."
    },
    {
      "provision_ref": "art3",
      "section": "3",
      "title": "Стаття 3. Державна політика в галузі статистики",
      "content": "Державна політика в галузі статистики спрямована на створення\nєдиної системи обліку та статистики на всій території України та\nїї узгодження з міжнародними стандартами і методологією."
    },
    {
      "provision_ref": "art4",
      "section": "4",
      "title": "Стаття 4. Суб'єкти дії Закону",
      "content": "Суб'єктами, на яких поширюється дія цього Закону, є:\nа) органи державної статистики та працівники, які від імені\nцих органів на постійній або тимчасовій основі беруть участь у\nпроведенні статистичних спостережень;\nб) респонденти:\nюридичні особи, їх філії, відділення, представництва та інші\nвідособлені структурні підрозділи, що знаходяться на території\nУкраїни;\nюридичні особи, їх філії, відділення, представництва та інші\nвідособлені структурні підрозділи, що знаходяться за межами\nУкраїни і створені за участю юридичних осіб України;\nфізичні особи, незалежно від їх громадянства, які перебувають\nна території України, або сукупності таких осіб;\nфізичні особи, які є громадянами України і перебувають за її\nмежами, або сукупності таких осіб;\nв) користувачі даних статистичних спостережень.\nСтаття 5. Основні положення здійснення державної статистичної\nдіяльності\nДержавна статистична діяльність проводиться органами\nдержавної статистики згідно з цим Законом та відповідно до\nзавдань, віднесених до їх компетенції, на засадах професійної\nнезалежності та самостійності.\nВтручання будь-яких органів державної влади та органів\nмісцевого самоврядування, інших юридичних осіб, об'єднань\nгромадян, посадових та інших осіб у державну статистичну\nдіяльність, зокрема, з питань змісту статистичної інформації,\nвибору джерел її отримання, статистичної методології, форм і\nтермінів збирання та поширення даних статистичних спостережень\nтощо, забороняється."
    },
    {
      "provision_ref": "art6",
      "section": "6",
      "title": "Стаття 6. Статистична інформація",
      "content": "Статистична інформація, отримана на підставі проведених\nорганами державної статистики статистичних спостережень, існує у\nвигляді первинних даних щодо респондентів, статистичних даних, що\nпройшли одну чи декілька стадій опрацювання та накопичені на\nпаперових, магнітних та інших носіях або в електронному вигляді, а\nтакож аналітичних матеріалів, підготовлених на підставі цих даних.\nПервинні дані - інформація щодо кількісної та якісної\nхарактеристики явищ і процесів, яка подана респондентами під час\nстатистичних спостережень.\nСтатистичні дані - інформація, отримана на підставі\nпроведених статистичних спостережень, що опрацьована і подана у\nформалізованому вигляді відповідно до загальноприйнятих принципів\nта методології. Статистичні дані, що є результатом зведення та\nугруповання первинних даних, за умови забезпечення їх\nзнеособленості являють собою зведену знеособлену статистичну\nінформацію (дані).\nСтатистичною інформацією є також дані банківської і\nфінансової статистики, статистики платіжного балансу тощо, які\nскладаються на підставі адміністративних даних, отриманих\nНаціональним банком України та спеціально уповноваженими органами\nдержавної влади (крім органів державної статистики) відповідно до\nїх компетенції. Відповідні повноваження зазначених органів, а\nтакож засади щодо організації збирання, опрацювання, аналізу,\nпоширення, збереження, захисту та використання такої статистичної\nінформації визначаються окремими законами."
    },
    {
      "provision_ref": "art7",
      "section": "7",
      "title": "Стаття 7. Джерела статистичної інформації",
      "content": "З метою складання статистичної інформації органи державної\nстатистики можуть використовувати такі джерела інформації:\nпервинні та статистичні дані щодо респондентів, які\nпідлягають статистичним спостереженням;\nадміністративні дані органів державної влади (за винятком\nорганів державної статистики), органів місцевого самоврядування,\nінших юридичних осіб;\nдані банківської і фінансової статистики, статистики\nплатіжного балансу тощо;\nстатистичну інформацію міжнародних організацій та\nстатистичних служб інших країн тощо;\nоцінки та розрахунки, що здійснюються на основі зазначених\nвище даних.\nРішення щодо вибору джерела статистичної інформації\nприймається органами державної статистики самостійно, з\nурахуванням якості і своєчасності подання інформації, витрат, а\nтакож обов'язків, які виникають у зв'язку з цим у респондентів."
    },
    {
      "provision_ref": "art8",
      "section": "8",
      "title": "Стаття 8. Статистична методологія",
      "content": "Статистична методологія базується на результатах наукових\nдосліджень, міжнародних рекомендаціях та досвіді статистичної\nпрактики з урахуванням національно-історичних особливостей країни.\nОсновні положення статистичної методології підлягають\nопублікуванню.\nСтатистична методологія є основою для складання\nзвітно-статистичної документації та проведення статистичних\nспостережень.\nЗвітно-статистична документація включає в себе програми\nстатистичних спостережень, форми звітності та інструкції щодо їх\nзаповнення, анкети, переписні (опитувальні) листи, інші\nстатистичні формуляри, необхідні для проведення статистичних\nспостережень, які затверджуються органами державної статистики, а\nтакож державні класифікатори техніко-економічної та соціальної\nінформації тощо. Звітно-статистична документація може видаватися\nна паперових, магнітних та інших носіях або передаватися за\nдопомогою засобів телекомунікацій."
    },
    {
      "provision_ref": "art9",
      "section": "9",
      "title": "Стаття 9. Статистичні спостереження",
      "content": "Статистичні спостереження проводяться органами державної\nстатистики через збирання статистичної звітності, здійснення\nодноразових обліків, переписів (опитувань), вибіркових та інших\nобстежень.\nЗа видами статистичні спостереження розподіляються на\nсуцільні та несуцільні.\nСуцільне статистичне спостереження - спостереження щодо всіх\nбез винятку одиниць сукупності, яка вивчається.\nНесуцільне статистичне спостереження - спостереження за\nокремими одиницями сукупності, яка вивчається.\nСтатистичні спостереження розподіляються також на державні та\nінші статистичні спостереження.\nДержавні статистичні спостереження проводяться органами\nдержавної статистики відповідно до затвердженого Кабінетом\nМіністрів України плану державних статистичних спостережень або за\nокремими рішеннями Кабінету Міністрів України. Державні\nстатистичні спостереження, які проводяться органами державної\nстатистики із залученням тимчасових працівників, здійснюються за\nрішеннями Кабінету Міністрів України на визначених цими рішеннями\nумовах.\nІнші статистичні спостереження проводяться відповідно до\nПоложення про проведення статистичних спостережень та надання\nорганами державної статистики послуг на платній основі, яке\nзатверджується Кабінетом Міністрів України.\nСтаття 10. Єдиний державний реєстр підприємств і організацій\nУкраїни\nЄдиний державний реєстр підприємств і організацій України -\nавтоматизована система збирання, накопичення та опрацювання даних\nпро всіх юридичних осіб, їх філії, відділення, представництва та\nінші відособлені структурні підрозділи, що знаходяться на\nтериторії України, а також про юридичних осіб, їх філії,\nвідділення, представництва та інші відособлені структурні\nпідрозділи, що знаходяться за межами України і створені за участю\nюридичних осіб України.\nЄдиний державний реєстр підприємств і організацій України\nзабезпечує єдиний державний облік та ідентифікацію всіх зазначених\nу частині першій цієї статті суб'єктів і є основою для проведення\nдержавних статистичних спостережень.\nСтворення і ведення Єдиного державного реєстру підприємств і\nорганізацій України, розроблення організаційних і методологічних\nпринципів його функціонування забезпечуються органами державної\nстатистики.\nОргани державної влади, органи місцевого самоврядування, інші\nюридичні особи, які створюють та ведуть реєстри та інформаційні\nбази даних щодо юридичних осіб, безкоштовно надають органам\nдержавної статистики інформацію, необхідну для формування та\nактуалізації Єдиного державного реєстру підприємств і організацій\nУкраїни.\nПоложення про Єдиний державний реєстр підприємств і\nорганізацій України затверджується Кабінетом Міністрів України."
    },
    {
      "provision_ref": "art11",
      "section": "11",
      "title": "Стаття 11. Органи державної статистики",
      "content": "Органи державної статистики становлять:\nспеціально уповноважений центральний орган виконавчої влади у\nгалузі статистики, який утворюється відповідно до статті 106\nКонституції України;\nтериторіальні органи державної статистики, що утворюються\nвідповідно до законодавства спеціально уповноваженим центральним\nорганом виконавчої влади у галузі статистики в Автономній\nРеспубліці Крим, областях, районах та містах і підпорядковані\nйому;\nфункціональні органи державної статистики - підприємства,\nустанови та організації, що утворюються відповідно до\nзаконодавства спеціально уповноваженим центральним органом\nвиконавчої влади у галузі статистики і знаходяться у сфері його\nуправління.\nЗазначені органи складають єдину систему органів державної\nстатистики України."
    },
    {
      "provision_ref": "art12",
      "section": "12",
      "title": "Стаття 12. Основні завдання органів державної статистики",
      "content": "Основними завданнями органів державної статистики є:\nреалізація державної політики в галузі статистики;\nзбирання, опрацювання, аналіз, поширення, збереження, захист\nта використання статистичної інформації щодо масових економічних,\nсоціальних, демографічних, екологічних явищ і процесів, які\nвідбуваються в Україні та її регіонах;\nзабезпечення надійності та об'єктивності статистичної\nінформації;\nрозроблення, вдосконалення і впровадження статистичної\nметодології;\nзабезпечення розроблення, вдосконалення та впровадження\nсистеми державних класифікаторів техніко-економічної та соціальної\nінформації, які використовуються для проведення статистичних\nспостережень;\nстворення і ведення Єдиного державного реєстру підприємств та\nорганізацій України;\nвпровадження новітніх інформаційних технологій з опрацювання\nстатистичної інформації;\nвзаємодія інформаційної системи органів державної статистики\nз інформаційними системами органів державної влади, органів\nмісцевого самоврядування, інших юридичних осіб, міжнародних\nорганізацій та статистичних служб інших країн шляхом взаємного\nобміну інформацією, проведення методологічних,\nпрограмно-технологічних та інших робіт, спрямованих на ефективне\nвикористання інформаційних ресурсів;\nкоординація дій органів державної влади, органів місцевого\nсамоврядування та інших юридичних осіб у питаннях організації\nдіяльності, пов'язаної із збиранням та використанням\nадміністративних даних;\nзабезпечення доступності, гласності й відкритості\nстатистичної інформації, її джерел та методології складання;\nзбереження і захист статистичної інформації."
    },
    {
      "provision_ref": "art13",
      "section": "13",
      "title": "Стаття 13. Основні права органів державної статистики",
      "content": "Органи державної статистики мають право:\nприймати в межах своєї компетенції рішення з питань\nстатистики, обліку і звітності. Рішення органів державної\nстатистики з цих питань є обов'язковими до виконання всіма\nсуб'єктами, на яких поширюється дія цього Закону. У разі\nвиникнення питань щодо статистичної методології в окремих галузях\nекономіки залучати до їх вирішення органи державної влади;\nотримувати безкоштовно, в порядку і строки, визначені\nспеціально уповноваженим центральним органом виконавчої влади у\nгалузі статистики, від усіх респондентів, включаючи центральні та\nмісцеві органи виконавчої влади, органи місцевого самоврядування,\nбанки, громадян - суб'єктів підприємницької діяльності та фізичних\nосіб, які підлягають статистичним спостереженням, і\nвикористовувати первинні та статистичні дані, дані бухгалтерського\nобліку, іншу необхідну для проведення статистичних спостережень\nінформацію, у тому числі інформацію з обмеженим доступом, а також\nпояснення, що додаються до них. Застосовувати під час проведення\nдержавних статистичних спостережень щодо фізичних осіб, які\nпідлягають цим спостереженням, метод безпосереднього відвідування\nпрацівниками органів державної статистики та тимчасовими\nпрацівниками, які залучаються до проведення статистичних\nспостережень, їх житлових і господарських приміщень та будівель,\nземельних ділянок тощо;\nвивчати стан первинного обліку і статистичної звітності,\nперевіряти достовірність первинних та статистичних даних, поданих\nреспондентами. Застосовувати при цьому у порядку, встановленому\nспеціально уповноваженим центральним органом виконавчої влади у\nгалузі статистики, метод безпосереднього відвідування виробничих,\nслужбових та інших приміщень, ділянок тощо юридичних осіб, їх\nфілій, відділень, представництв та інших відособлених структурних\nпідрозділів, а також громадян - суб'єктів підприємницької\nдіяльності;\nвимагати від респондентів внесення виправлень до статистичної\nзвітності, інших статистичних формулярів у разі виявлення приписок\nта інших перекручень первинних та статистичних даних. У разі\nневиконання цієї вимоги у визначені строки органи державної\nстатистики можуть самостійно вносити зазначені виправлення з\nнаступним повідомленням про це респондентів;\nподавати правоохоронним органам пропозиції щодо притягнення\nвинних у порушенні вимог цього Закону посадових осіб та громадян -\nсуб'єктів підприємницької діяльності до відповідальності,\nпередбаченої законами;\nрозглядати справи про адміністративні правопорушення та\nнакладати відповідно до законів штрафи;\nзалучати до розробки державних класифікаторів\nтехніко-економічної та соціальної інформації відповідні центральні\nоргани виконавчої влади та наукові установи;\nздійснювати співробітництво із міжнародними статистичними\nорганізаціями та статистичними службами інших країн;\nпроводити статистичні спостереження та надавати послуги на\nплатній основі;\nнадавати запитувачам статистичну інформацію відповідно до\nПоложення про проведення статистичних спостережень та надання\nорганами державної статистики послуг на платній основі;\nкоментувати невірне використання або тлумачення статистичної\nінформації."
    },
    {
      "provision_ref": "art14",
      "section": "14",
      "title": "Стаття 14. Основні обов'язки органів державної статистики",
      "content": "Органи державної статистики зобов'язані:\nорганізовувати і проводити статистичні спостереження за\nсоціально-економічними і демографічними процесами, екологічною\nситуацією в Україні та її регіонах;\nпроводити державні статистичні спостереження, що стосуються\nсоціально-демографічного та економічного становища населення, його\nпідприємницької діяльності тощо;\nаналізувати соціально-економічні, демографічні та екологічні\nявища і процеси, які відбуваються в Україні та її регіонах;\nнадавати органам державної влади та органам місцевого\nсамоврядування статистичну інформацію в обсягах, за формами і у\nстроки, визначені планом державних статистичних спостережень або\nокремими рішеннями Кабінету Міністрів України;\nзабезпечувати гласність статистичної інформації, видавати\nвідповідно до плану державних статистичних спостережень\nстатистичні збірники, бюлетені, огляди, прес-випуски тощо,\nпроводити прес-конференції;\nзабезпечувати рівний доступ до статистичної інформації\nюридичних і фізичних осіб;\nпроводити фундаментальні дослідження та прикладні розробки у\nгалузі статистики;\nвикористовувати у практиці органів державної статистики\nміжнародні статистичні стандарти та рекомендації;\nзатверджувати статистичну методологію та звітно-статистичну\nдокументацію статистичних спостережень (за винятком державних\nкласифікаторів техніко-економічної та соціальної інформації), а\nтакож типові форми первинної облікової документації, необхідної\nдля їх проведення;\nзабезпечувати респондентів звітно-статистичною документацією\n(за винятком державних класифікаторів техніко-економічної та\nсоціальної інформації) відповідно до плану державних статистичних\nспостережень;\nзабезпечувати ведення Єдиного державного реєстру підприємств\nта організацій України з присвоєнням суб'єктам господарської\nдіяльності ідентифікаційних кодів та кодів класифікаційних ознак;\nзабезпечувати розвиток і вдосконалення технології опрацювання\nстатистичної інформації;\nзабезпечувати збереження, накопичення, актуалізацію та захист\nстатистичної інформації, дотримання її конфіденційності;\nздійснювати міжнародні та міжрегіональні статистичні\nзіставлення;\nнадавати статистичні дані міжнародним організаціям, а також\nздійснювати обмін статистичною інформацією із статистичними\nслужбами інших країн відповідно до вимог законодавства України.\nСтаття 15. Планування і фінансування діяльності органів\nдержавної статистики\nЗ метою забезпечення держави і суспільства статистичною\nінформацією спеціально уповноваженим центральним органом\nвиконавчої влади у галузі статистики за участю інших центральних\nорганів виконавчої влади та зацікавлених органів щорічно\nрозробляється план державних статистичних спостережень.\nПлан державних статистичних спостережень і порядок його\nрозроблення затверджуються Кабінетом Міністрів України. Державні\nстатистичні спостереження виконуються за рахунок коштів Державного\nбюджету України.\nСтатистичні спостереження, не внесені до плану державних\nстатистичних спостережень, виконуються за наявності джерел\nдодаткового фінансування або за рахунок коштів замовників цих\nспостережень.\nСпеціально уповноважений центральний орган виконавчої влади у\nгалузі статистики, територіальні органи державної статистики в\nАвтономній Республіці Крим, областях, районах та містах\nутримуються за рахунок Державного бюджету України.\nПідприємства, організації, установи, окремі підрозділи\nорганів державної статистики можуть проводити свою діяльність на\nпринципах господарського розрахунку.\nКрім того, для розвитку та забезпечення функціонування\nорганів державної статистики можуть використовуватися інші кошти,\nщо не заборонені законодавством.\nСтаття 16. Відносини органів державної статистики з органами,\nщо займаються діяльністю, пов'язаною із збиранням\nта використанням адміністративних даних\nВідносини органів державної статистики з іншими органами\nдержавної влади, органами місцевого самоврядування, іншими\nюридичними особами, що займаються діяльністю, пов'язаною із\nзбиранням та використанням адміністративних даних, передбачають:\nобов'язкове погодження в органах державної статистики\nметодології та звітної документації, що пов'язані із збиранням та\nвикористанням адміністративних даних, а також методології\nскладання даних банківської і фінансової статистики, статистики\nплатіжного балансу тощо;\nбезкоштовне надання на вимогу органів державної статистики\nадміністративних даних, отриманих органами, що займаються\nдіяльністю, пов'язаною з їх збиранням та використанням, а також\nданих банківської і фінансової статистики, статистики платіжного\nбалансу тощо.\nСтаття 17. Права і обов'язки працівників органів державної\nстатистики та тимчасових працівників, які\nзалучаються до проведення статистичних\nспостережень\nПрацівники органів державної статистики, які на постійній або\nтимчасовій основі беруть участь у проведенні статистичних\nспостережень, діють на підставі вимог цього Закону.\nПрава і обов'язки постійних працівників органів державної\nстатистики та тимчасових працівників, які залучаються органами\nдержавної статистики до проведення статистичних спостережень,\nвстановлюються цим Законом та іншими законами України.\nУсі працівники органів державної статистики зобов'язані\nдотримуватися вимоги захисту конфіденційної інформації і за\nпорушення цієї вимоги несуть відповідальність згідно із законами."
    },
    {
      "provision_ref": "art18",
      "section": "18",
      "title": "Стаття 18. Основні права і обов'язки респондентів",
      "content": "Респонденти мають право знати, які первинні дані про них\nзбираються у процесі статистичних спостережень, з якою метою, як,\nким і з якою метою будуть використовуватися.\nРеспонденти зобов'язані безкоштовно, в повному обсязі, за\nформою, передбаченою звітно-статистичною документацією, у\nвизначені терміни подавати органам державної статистики достовірну\nстатистичну інформацію, у тому числі з обмеженим доступом, і дані\nбухгалтерського обліку.\nСклад, обсяги та методологія розрахунків показників, адреси і\nстроки подання статистичної інформації, зазначені у\nзвітно-статистичній документації, є обов'язковими для всіх\nреспондентів і не можуть бути змінені без відповідного дозволу\nорганів державної статистики.\nСтаття 19. Основні права і обов'язки користувачів даних\nстатистичних спостережень\nОргани державної влади, органи місцевого самоврядування, інші\nюридичні, а також фізичні особи мають право на зведену знеособлену\nстатистичну інформацію. Згідно з положеннями статей 9 і 24 цього\nЗакону про оплату послуг це право гарантує вільний доступ\nкористувачів до такої статистичної інформації, можливість її\nвикористання, поширення та зберігання, з метою реалізації ними\nсвоїх завдань та функцій, забезпечення прав, свобод і законних\nінтересів.\nФізичним особам забезпечується вільний і безкоштовний доступ\nдо статистичної інформації, яка стосується їх особисто.\nПри використанні даних статистичних спостережень в засобах\nмасової інформації, для поширення в інформаційних мережах, на\nпаперових, магнітних та інших носіях, в наукових працях тощо\nкористувачі зобов'язані посилатися на їх джерело.\nСтаття 20. Відповідальність за порушення законодавства про\nдержавну статистику\nЗа порушення законодавства про державну статистику винні\nособи несуть відповідальність відповідно до законів.\nСтаття 21. Гарантії органів державної статистики щодо\nзабезпечення конфіденційності статистичної\nінформації\nПервинні дані, отримані органами державної статистики від\nреспондентів під час проведення статистичних спостережень, а також\nадміністративні дані щодо респондентів, отримані органами\nдержавної статистики від органів, що займаються діяльністю,\nпов'язаною із збиранням та використанням адміністративних даних, є\nконфіденційною інформацією, яка охороняється Законом і\nвикористовується виключно для статистичних цілей у зведеному\nзнеособленому вигляді.\nПоширення статистичної інформації, на підставі якої можна\nвизначити конфіденційну статистичну інформацію щодо конкретного\nреспондента, забороняється.\nСтатистична інформація, отримана органами державної\nстатистики у процесі статистичних спостережень, не може вимагатися\nорганами державної влади, органами місцевого самоврядування,\nіншими юридичними особами, об'єднаннями громадян, посадовими та\nіншими особами з метою використання для прийняття рішень до\nконкретного респондента.\nЗазначені положення не розповсюджуються на інформацію,\nзазначену у статті 22 цього Закону.\nСтаття 22. Статистична інформація, на яку не розповсюджується\nзаборона стосовно її поширення органами державної\nстатистики\nСтатистична інформація, яка дозволяє прямо чи опосередковано\nвстановити конкретного респондента або визначити первинні дані\nщодо нього, може бути поширена за згодою цього респондента і\nвідповідно до погоджених з ним умов, або якщо вона отримана із\nзагальнодоступних джерел.\nЗаборона стосовно поширення статистичної інформації не\nрозповсюджується на:\nзнеособлену статистичну інформацію у незведеному вигляді, яка\nне дозволяє визначити конфіденційну статистичну інформацію щодо\nконкретного респондента;\nінформацію щодо назв, адрес, номерів телефонів і видів\nдіяльності підприємств, установ і організацій, якщо інше не\nпередбачено законодавством."
    },
    {
      "provision_ref": "art23",
      "section": "23",
      "title": "Стаття 23. Право власності на статистичну інформацію",
      "content": "Статистична інформація, отримана у процесі державних\nстатистичних спостережень, а також первинні дані, отримані у\nпроцесі проведення інших статистичних спостережень, є державною\nвласністю, що знаходиться в оперативному управлінні органів\nдержавної статистики, які володіють, використовують і\nрозпоряджаються цією статистичною інформацією, визначають правила\nїї збирання, опрацювання, поширення, збереження, захисту та\nвикористання.\nПраво власності на зведену знеособлену статистичну\nінформацію, отриману органами державної статистики у процесі\nстатистичних спостережень, що проведені за рахунок коштів\nзамовника, визначається договорами на створення цієї інформації,\nякі також передбачають умови поширення органами державної\nстатистики вказаної інформації.\nСтаття 24. Порядок та умови доступу до статистичної\nінформації\nДля забезпечення потреб органів державної влади, органів\nмісцевого самоврядування, інших юридичних, а також фізичних осіб у\nстатистичній інформації та доступу до неї, в органах державної\nстатистики створюються спеціальні інформаційні служби.\nПорядок їх створення, структура, права та обов'язки\nвизначаються спеціально уповноваженим центральним органом\nвиконавчої влади у галузі статистики.\nДоступ до статистичної інформації забезпечується шляхом:\nсистематичної публікації її в друкованих виданнях;\nпоширення її засобами масової інформації;\nбезпосереднього її надання органам державної влади та органам\nмісцевого самоврядування, іншим юридичним, а також фізичним\nособам.\nБезкоштовне надання органам державної влади та органам\nмісцевого самоврядування статистичної інформації, передбаченої\nпланом державних статистичних спостережень або окремими рішеннями\nКабінету Міністрів України, здійснюється органами державної\nстатистики у межах коштів, виділених на зазначені цілі з\nДержавного бюджету України. Зазначена інформація надається із\nдотриманням вимог конфіденційності, визначених цим Законом.\nПорядок і умови надання органам державної влади, органам\nмісцевого самоврядування, іншим юридичним, а також фізичним особам\nстатистичної інформації за запитами встановлюються згідно із\nЗаконом України \"Про інформацію\" ( 2657-12 ) та цим Законом.\nУ випадку, коли надання статистичної інформації здійснюється\nна договірній основі, порядок і умови визначаються відповідними\nдоговорами. Запитувачі відшкодовують витрати, пов'язані з\nвиконанням запитів щодо доступу до статистичної інформації та її\nнаданням. Виконання та оплата робіт, пов'язаних з цими запитами,\nздійснюються відповідно до Положення про проведення статистичних\nспостережень та надання органами державної статистики послуг на\nплатній основі.\nНе підлягає наданню за запитами статистична інформація, яка\nмає внутрівідомчий характер і використовується для подальших\nрозрахунків зведених статистичних даних, розробки\nзвітно-статистичної та іншої документації, державних\nкласифікаторів техніко-економічної та соціальної інформації тощо,\nщо передує їх прийняттю або затвердженню."
    },
    {
      "provision_ref": "art25",
      "section": "25",
      "title": "Стаття 25. Міжнародне співробітництво у галузі статистики",
      "content": "Міжнародне співробітництво у галузі статистики спрямовується\nна створення і функціонування державної статистики, яка відповідає\nпотребам держави та суспільства, на підвищення ефективності\nдержавної статистичної діяльності, налагодження співробітництва з\nміжнародними статистичними організаціями та статистичними службами\nінших країн з питань статистичної методології та практики, а також\nз метою обміну досвідом роботи та інформацією.\nДержава розвиває і підтримує всі форми міжнародного\nспівробітництва у галузі статистики, які відповідають державним\nінтересам України."
    },
    {
      "provision_ref": "art26",
      "section": "26",
      "title": "Стаття 26. Міжнародні договори",
      "content": "Якщо чинними міжнародними договорами, згода на обов'язковість\nяких надана Верховною Радою України, встановлено інші правила, ніж\nті, що містяться у цьому Законі, то застосовуються правила\nміжнародних договорів.\n1. Цей Закон набирає чинності з 1 січня 2001 року.\n2. До приведення законодавства у відповідність із Законом\nУкраїни \"Про внесення змін до Закону України \"Про державну\nстатистику\" закони та інші нормативно-правові акти України\nзастосовуються в частині, що не суперечить цьому Закону.\n3. Кабінету Міністрів України у шестимісячний строк:\nпідготувати та подати на розгляд Верховної Ради України\nпропозиції щодо внесення змін до законів України, що випливають з\nцього Закону;\nпривести свої нормативно-правові акти у відповідність з цим\nЗаконом;\nзабезпечити прийняття відповідно до компетенції\nнормативно-правових актів, що випливають з цього Закону;\nзабезпечити перегляд і скасування центральними органами\nвиконавчої влади їх нормативно-правових актів, що суперечать цьому\nЗакону\"."
    }
  ],
  "definitions": []
}