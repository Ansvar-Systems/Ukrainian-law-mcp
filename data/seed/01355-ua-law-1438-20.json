{
  "id": "ua-law-1438-20",
  "type": "statute",
  "title": "Закон України (1438-20)",
  "title_en": "",
  "short_name": "1438-20",
  "status": "in_force",
  "issued_date": "2021-04-29",
  "url": "https://zakon.rada.gov.ua/laws/show/1438-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення щодо виконаних постанов\n\n(Відомості Верховної Ради (ВВР), 2021, № 30, ст.242)\n\nВерховна Рада України постановляє:\n\nI. Внести до Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) такі зміни:\n\n1. У частині сьомій статті 258 слова \"трьох днів з дня винесення такої постанови\" замінити словами та цифрами \"п’ятнадцяти днів з дня винесення такої постанови, крім випадку, передбаченого частиною сьомою статті 279 -1 цього Кодексу\".\n\n2. Частину сьому статті 279 -1 викласти в такій редакції:\n\n\"Постанова про накладення адміністративного стягнення, що не була виконана шляхом сплати 50 відсотків розміру штрафу протягом десяти днів з дня її винесення, надсилається відповідальній особі, зазначеній у частині першій статті 14 -2 цього Кодексу, рекомендованим листом з повідомленням на адресу місця реєстрації (проживання) фізичної особи (місцезнаходження юридичної особи). За зверненням особи постанова про накладення адміністративного стягнення, що вважається виконаною, надсилається рекомендованим листом на її адресу протягом п’яти днів з моменту отримання звернення\".\n\n3. Частину другу статті 291 доповнити словами та цифрами \"або під час її виконання у випадках, передбачених частиною першою статті 300 -1 цього Кодексу\".\n\n4. У статті 300 -1 :\n\n1) частину першу викласти в такій редакції:\n\n\"У разі сплати відповідальною особою, зазначеною у частині першій статті 14 -2 цього Кодексу, або громадянином (резидентом) України, який ввіз на територію України транспортний засіб, зареєстрований за межами України, 50 відсотків розміру штрафу за постановою про накладення адміністративного стягнення за правопорушення у сфері забезпечення безпеки дорожнього руху, зафіксоване в автоматичному режимі, або за порушення правил зупинки, стоянки, паркування транспортних засобів, зафіксоване в режимі фотозйомки (відеозапису), до вручення такої постанови або отримання поштового повідомлення про вручення або про відмову в її отриманні, або повернення поштового відправлення з позначкою про невручення, або протягом десяти днів з дня набрання постановою законної сили така постанова вважається виконаною. Постанова про накладення адміністративного стягнення за порушення зупинки, стоянки та паркування транспортних засобів, зафіксоване в режимі фотозйомки (відеозапису), також вважається виконаною у разі сплати штрафу за повідомленням про притягнення до адміністративної відповідальності, залишеним уповноваженою посадовою особою на місці вчинення правопорушення на лобовому склі транспортного засобу, у тому числі шляхом сплати 50 відсотків розміру штрафу протягом десяти днів з дня вчинення відповідного правопорушення\";\n\n2) у частині другій слова \"частині першій цієї статті\" замінити словами та цифрами \"частинах першій та другій статті 14 -2 цього Кодексу\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк із дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n29 квітня 2021 року\n\n№ 1438-IX\n\nПро внесення змін до Кодексу України про адміністративні правопорушення щодо виконаних постанов\nЗакон України від 29.04.2021 № 1438-IX\n\nПрийняття від 29.04.2021\nПостійна адреса:\nhttps://zakon.rada.gov.ua/go/1438-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}