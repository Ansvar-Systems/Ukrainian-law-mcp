{
  "id": "ua-law-855-15",
  "type": "statute",
  "title": "Закон України (855-15)",
  "title_en": "",
  "short_name": "855-15",
  "status": "in_force",
  "issued_date": "2003-05-22",
  "url": "https://zakon.rada.gov.ua/laws/show/855-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються в такому\nзначенні:\nоб'єкт реконструкції - магістральна автомобільна дорога\nзагального користування державного значення Київ - Одеса, яка\nперебуває в державній власності;\nавтомобільна дорога - лінійний комплекс інженерних та\nдопоміжних споруд, призначених для безперервного, безпечного та\nзручного проїзду транспортних засобів з нормативними технічними\nхарактеристиками та навантаженнями, що забезпечує\nвнутрішньодержавні та міжнародні перевезення пасажирів і вантажів;\nінженерні споруди - споруди, що розміщені безпосередньо на\nавтомобільній дорозі та забезпечують її функціонування (мости,\nшляхопроводи, віадуки, тунелі, естакади, труби водовідвідні,\nводоочисні споруди, галереї, підпірні стінки тощо);\nдопоміжні споруди - споруди, що розташовані на землях\nдорожнього господарства (майданчики для стоянки транспорту і\nвідпочинку, підприємства та об'єкти служб дорожнього сервісу,\nшумо- та снігозахисні споруди і насадження, протилавинні та\nпротисельові споруди, з'їзди, придорожні лісосмуги для захисту\nдоріг тощо) та призначені для обслуговування рухомого складу на\nдорогах, учасників дорожнього руху, розміщення сервісних і\nремонтно-технічних служб;\nреконструкція автомобільної дороги - комплекс дорожніх робіт,\nщо забезпечує переведення автомобільної дороги Київ - Одеса у вищу\nкатегорію;\nексплуатація автомобільної дороги - комплекс заходів з\nтехнічної та комерційної експлуатації автомобільних доріг;\nтехнічна експлуатація автомобільної дороги - комплекс\nдорожніх робіт з ремонту та експлуатаційного утримання\nавтомобільних доріг, що забезпечує нормативний\nтранспортно-експлуатаційний стан автомобільної дороги;\nкомерційна експлуатація автомобільної дороги - комплекс\nзаходів з організації платного проїзду по автомобільній дорозі та\nотримання плати за проїзд.\nСтаття 2. Основні принципи реконструкції та експлуатації на\nплатній основі автомобільної дороги Київ - Одеса\nОсновними принципами реконструкції та експлуатації на платній\nоснові автомобільної дороги Київ - Одеса:\nдотримання чинних в Україні стандартів, норм і правил\nреконструкції автомобільних доріг та їх технічної експлуатації;\nобов'язкова наявність до початку експлуатації на платній\nоснові об'єкта реконструкції безоплатної автомобільної дороги чи\nокремих смуг руху вздовж об'єкта реконструкції, що знаходяться в\nналежному для експлуатації технічному стані, як альтернативного\nваріанта зручного проїзду транспортних засобів у напрямку Київ -\nОдеса та забезпечення руху в населених пунктах, розміщених вздовж\nоб'єкта реконструкції.\nТехнічна та комерційна експлуатація на платній основі\nавтомобільної дороги Київ - Одеса здійснюється відповідно до\nзаконодавства. ( Частина друга статті 2 в редакції Закону\nN 1860-IV ( 1860-15 ) від 24.06.2004 )\nСтаття 3. Відносини, пов'язані з експлуатацією на платній\nоснові автомобільної дороги Київ - Одеса\nВідносини, пов'язані з експлуатацією на платній основі\nавтомобільної дороги Київ - Одеса, базуються на Конституції\nУкраїни ( 254к/96-ВР ) і регулюються Земельним кодексом України\n( 2768-14 ), цим Законом, іншими нормативно-правовими актами,\nприйнятими відповідно до цього Закону.\nСтаття 4. Особливості реконструкції та експлуатації на\nплатній основі автомобільної дороги Київ - Одеса\nВиконання реконструкції автомобільної дороги Київ - Одеса\nздійснюється в порядку експерименту в інтересах економіки України\nта економічного розвитку Київської, Черкаської, Кіровоградської,\nМиколаївської та Одеської областей із залученням кредитних коштів,\nу тому числі під надання державних гарантій. У разі необхідності\nдержавні гарантії кредиторам надає Кабінет Міністрів України.\nВідшкодування витрат, пов'язаних з виконанням боргових\nзобов'язань за кредитами, залученими на виконання робіт з\nреконструкції автомобільної дороги Київ - Одеса, здійснюється за\nрахунок коштів, які передбачаються в Державному бюджеті України на\nрозвиток мережі та утримання автомобільних доріг загального\nкористування.\nФункції замовника на реконструкцію автомобільної дороги\nКиїв - Одеса покладаються на Державну службу автомобільних доріг\nУкраїни.\n( Стаття 4 в редакції Закону N 1860-IV ( 1860-15 ) від\n24.06.2004 )\nСтаття 5. Плата за проїзд автомобільною дорогою Київ - Одеса\n( Назва статті 5 в редакції Закону N 1860-IV ( 1860-15 ) від\n24.06.2004 )\nПлата за проїзд автомобільною дорогою Київ - Одеса\nсправляється в порядку, визначеному Кабінетом Міністрів України, з\nусіх власників або користувачів автотранспортних засобів, що\nздійснюють проїзд по цій дорозі, за винятком мешканців населених\nпунктів, через які проходить дорога. ( Частина перша статті 5 в\nредакції Закону N 1860-IV ( 1860-15 ) від 24.06.2004 )\nМаксимальний розмір плати за проїзд та порядок відшкодування\nза безоплатний проїзд автомобільною дорогою Київ - Одеса (у тому\nчислі в разі стихійного лиха, катастрофи, епідемії, епізоотії, а\nтакож проїзд підрозділів Міністерства оборони України,\nприкордонної служби та транспортних засобів швидкої допомоги)\nвстановлюються Кабінетом Міністрів України.\nСтаття 6. Використання плати за проїзд автомобільною дорогою\nКиїв - Одеса\nПлата за проїзд автомобільною дорогою Київ - Одеса\nспрямовується до Державного бюджету України (до Державного\nдорожнього фонду України) та використовується на фінансування\nвитрат, пов'язаних з погашенням основної суми кредитів та\nвиконанням боргових зобов'язань за кредитами, залученими на\nвиконання робіт з реконструкції автомобільної дороги Київ - Одеса,\nтехнічною та комерційною експлуатацією цієї дороги, а також за\nнапрямками, передбаченими частиною четвертою статті 3 Закону\nУкраїни \"Про джерела фінансування дорожнього господарства\nУкраїни\" ( 1562-12 ).\n( Стаття 6 в редакції Закону N 1860-IV ( 1860-15 ) від\n24.06.2004 )"
    },
    {
      "provision_ref": "art7",
      "section": "7",
      "title": "Стаття 7. Прикінцеві положення",
      "content": "1. Цей Закон набирає чинності з дня його опублікування.\n2. Закони України та інші нормативно-правові акти, прийняті\nдо набрання чинності цим Законом, що регулюють правовідносини, які\nвиникнуть у процесі здійснення експерименту, діють у частині, що\nне суперечить цьому Закону.\n3. Кабінету Міністрів України у місячний термін з дня\nнабрання чинності цим Законом привести свої нормативно-правові\nакти у відповідність з цим Законом та видати нормативно-правові\nакти, що випливають із цього Закону."
    }
  ],
  "definitions": []
}