{
  "id": "ua-law-2803-20",
  "type": "statute",
  "title": "Закон України (2803-20)",
  "title_en": "",
  "short_name": "2803-20",
  "status": "in_force",
  "issued_date": "2022-12-01",
  "url": "https://zakon.rada.gov.ua/laws/show/2803-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення та Кримінального кодексу України щодо відповідальності за порушення авторського права і (або) суміжних прав\n\n(Відомості Верховної Ради (ВВР), 2023, № 51, ст.126)\n\n1. Внести зміни до таких законодавчих актів України:\n\n1) у Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\nстаттю 51 -2 викласти в такій редакції:\n\n\" Стаття 51 -2 . Порушення прав на об’єкт права інтелектуальної власності\n\nНезаконне використання об’єкта права інтелектуальної власності або інше умисне порушення прав на об’єкт права інтелектуальної власності, що охороняються законом, -\n\nтягне за собою накладення штрафу від п’ятдесяти до трьохсот неоподатковуваних мінімумів доходів громадян із конфіскацією незаконно виготовленої продукції та обладнання і матеріалів, призначених для її виготовлення\";\n\nв абзаці другому пункту 1 частини першої статті 255 цифри \"164 -15 , 164 -16 \" замінити цифрами \"164 -15 -164 -18 \";\n\n2) частину першу статті 176 Кримінального кодексу України (Відомості Верховної Ради України, 2001 р., № 25-26, ст. 131) викласти в такій редакції:\n\n\"1. Незаконне відтворення, використання та розповсюдження творів науки, літератури і мистецтва, комп’ютерних програм і баз даних, інших творів, а так само незаконне відтворення, використання та розповсюдження виконань, фонограм, відеограм і програм мовлення, їх незаконне тиражування та розповсюдження на аудіо- та відеокасетах, дискетах, інших носіях інформації, камкординг, кардшейрінг або інше умисне порушення авторського права і суміжних прав, а також фінансування таких дій, якщо це завдало матеріальної шкоди у значному розмірі, -\n\nкараються штрафом від трьохсот до однієї тисячі неоподатковуваних мінімумів доходів громадян або виправними роботами на строк до двох років, або позбавленням волі на той самий строк\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n1 грудня 2022 року\n\n№ 2803-IX\n\nПро внесення змін до Кодексу України про адміністративні правопорушення та Кримінального кодексу України щодо відповідальності за порушення авторського права і (або) суміжних прав\nЗакон України від 01.12.2022 № 2803-IX\n\nПрийняття від 01.12.2022\nПостійна адреса:\nhttps://zakon.rada.gov.ua/go/2803-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}