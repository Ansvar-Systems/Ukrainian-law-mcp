{
  "id": "ua-law-253-15",
  "type": "statute",
  "title": "Про дипломатичні ранги України",
  "title_en": "",
  "short_name": "253-15",
  "status": "in_force",
  "issued_date": "2002-11-28",
  "url": "https://zakon.rada.gov.ua/laws/show/253-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Дипломатичні ранги",
      "content": "Дипломатичний ранг - це спеціальне звання, яке присвоюється\nдержавним службовцям відповідно до цього Закону.\nВ Україні встановлюються такі дипломатичні ранги:\nНадзвичайний і Повноважний Посол;\nНадзвичайний і Повноважний Посланник першого класу;\nНадзвичайний і Повноважний Посланник другого класу;\nрадник першого класу;\nрадник другого класу;\nперший секретар першого класу;\nперший секретар другого класу;\nдругий секретар першого класу;\nдругий секретар другого класу;\nтретій секретар;\nаташе.\nДипломатичні ранги від Надзвичайного і Повноважного Посла до\nаташе прирівнюються до рангів державних службовців відповідно з\nпершого до одинадцятого рангу.\nДипломатичний працівник, якому присвоєно дипломатичний ранг,\nза його заявою може перебувати на дипломатичній службі до\nдосягнення ним 65-річного віку."
    },
    {
      "provision_ref": "art2",
      "section": "2",
      "title": "Стаття 2. Порядок присвоєння дипломатичних рангів",
      "content": "Дипломатичні ранги присвоюються особам, які перебувають на\nдержавній службі, принципи, завдання та функції якої відповідають\nдипломатичній службі в Україні і визначені Законом України \"Про\nдипломатичну службу\" ( 2728-14 ), і є державними службовцями\nзгідно з Законом України \"Про державну службу\" ( 3723-12 ).\nДержавним службовцям, які працюють у системі органів\nдипломатичної служби, дипломатичний ранг присвоюється Міністром\nзакордонних справ України.\nДержавним службовцям, які працюють в Апараті Верховної Ради\nУкраїни, Адміністрації Президента України та Секретаріаті Кабінету\nМіністрів України і фахова діяльність яких відповідає принципам,\nзавданням та функціям дипломатичної служби в Україні згідно з\nЗаконом України \"Про дипломатичну службу\" ( 2728-14 ),\nдипломатичний ранг присвоюється Міністром закордонних справ\nУкраїни за поданням керівника відповідного органу чи установи.\nПрисвоєння дипломатичного рангу здійснюється згідно з\nпосадою, яку займає державний службовець. Відповідність посад\nдержавних службовців дипломатичним рангам визначається Переліком\nпосад, приписаних до дипломатичних рангів України ( 301/2002 ),\nякий затверджує Президент України.\nДипломатичні ранги Надзвичайного і Повноважного Посла,\nНадзвичайного і Повноважного Посланника першого класу,\nНадзвичайного і Повноважного Посланника другого класу присвоюються\nПрезидентом України за поданням Міністра закордонних справ\nУкраїни.\nКерівники міністерств, інших центральних органів виконавчої\nвлади, Апарату Верховної Ради України, Адміністрації Президента\nУкраїни та Секретаріату Кабінету Міністрів України, а також голови\nкомітетів Верховної Ради України мають право вносити подання до\nМіністерства закордонних справ України про присвоєння\nдипломатичного рангу працівникам відповідних органів, установ та\nїх структурних підрозділів.\nОсоба, яка вперше приймається на дипломатичну службу,\nпризначається на приписану до дипломатичного рангу посаду з\nнаступним присвоєнням дипломатичного рангу відповідно до займаної\nпосади.\nУ разі призначення державного службовця на іншу посаду,\nприписану до дипломатичного рангу вищого рівня, йому може бути\nприсвоєно відповідний дипломатичний ранг без урахування строків\nперебування у дипломатичних рангах, передбачених статтею 3 цього\nЗакону.\nВ окремих випадках за значні успіхи в роботі та особливі\nзаслуги дипломатичним працівникам може бути присвоєно черговий\nдипломатичний ранг до досягнення строків, передбачених статтею 3\nцього Закону. Не допускається дострокове присвоєння дипломатичного\nрангу два рази підряд.\nЯкщо дипломатичний працівник перейшов на нижчу посаду або\nзалишив дипломатичну службу, на яку потім повернувся, за ним\nзберігається присвоєний дипломатичний ранг.\nДипломатичні ранги, як правило, присвоюються особам віком до\n60 років. За сумлінну працю дипломатичному працівникові в разі\nвиходу на пенсію (відставку за станом здоров'я) може бути\nприсвоєно черговий дипломатичний ранг поза межами посади, яку він\nзаймав.\nПротягом року державному службовцю, який був призначений на\nпосаду Надзвичайного і Повноважного Посла України, Постійного\nпредставника України при міжнародній організації, присвоюється\nвідповідний даній посаді дипломатичний ранг.\nУ трудовій книжці державного службовця робляться записи про\nприсвоєння дипломатичних рангів та позбавлення дипломатичного\nрангу."
    },
    {
      "provision_ref": "art3",
      "section": "3",
      "title": "Стаття 3. Строки перебування у дипломатичних рангах",
      "content": "Встановлюються такі строки перебування дипломатичних\nпрацівників у дипломатичних рангах:\nаташе, третього секретаря, другого секретаря другого класу,\nдругого секретаря першого класу, першого секретаря другого класу -\nдва роки;\nпершого секретаря першого класу, радника другого класу - три\nроки.\nПеребування в дипломатичних рангах радника першого класу,\nНадзвичайного і Повноважного Посланника другого класу,\nНадзвичайного і Повноважного Посланника першого класу є\nбезстроковим."
    },
    {
      "provision_ref": "art4",
      "section": "4",
      "title": "Стаття 4. Ранги адміністративно-технічних працівників",
      "content": "Адміністративно-технічним працівникам дипломатичні ранги не\nприсвоюються. Їм присвоюються ранги державних службовців у\nвипадках і порядку, передбачених Законом України \"Про державну\nслужбу\" ( 3723-12 )."
    },
    {
      "provision_ref": "art5",
      "section": "5",
      "title": "Стаття 5. Позбавлення дипломатичного рангу",
      "content": "Державний службовець, якому присвоєно дипломатичний ранг,\nперебуває у ньому довічно і може бути позбавлений дипломатичного\nрангу лише за вироком суду, а також у разі припинення громадянства\nУкраїни.\nПозбавлення дипломатичного працівника дипломатичного рангу\nозначає позбавлення його всіх попередніх рангів.\nПозбавлення дипломатичного рангу у разі припинення державним\nслужбовцем громадянства України здійснюється органом чи посадовою\nособою, які його присвоїли."
    },
    {
      "provision_ref": "art6",
      "section": "6",
      "title": "Стаття 6. Прикінцеві положення",
      "content": "1. Цей Закон набирає чинності з дня його офіційного\nопублікування.\n2. Внести до Закону України \"Про дипломатичну службу\"\n( 2728-14 ) (Відомості Верховної Ради України, 2002 р., N 5,\nст. 29) такі зміни:\n1) у частині першій статті 12 слова \"за умови, що на момент\nпризначення на такі посади вони мали відповідний дипломатичний\nранг\" виключити;\n2) розділ III визнати таким, що втратив чинність;\n3) частину другу статті 24 визнати такою, що втратила\nчинність;\n4) у частині першій статті 42 слова \"на 5 років\" замінити\nсловами \"до досягнення граничного віку 65 років\"."
    }
  ],
  "definitions": []
}