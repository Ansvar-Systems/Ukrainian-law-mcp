{
  "id": "ua-law-490-16",
  "type": "statute",
  "title": "Закон України (490-16)",
  "title_en": "",
  "short_name": "490-16",
  "status": "in_force",
  "issued_date": "2006-12-19",
  "url": "https://zakon.rada.gov.ua/laws/show/490-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Земельного кодексу України\nщодо заборони продажу земель сільськогосподарського\nпризначення до прийняття відповідних законодавчих актів\n( Відомості Верховної Ради України (ВВР), 2007, N 9, ст.78 )\n\nВерховна Рада України п о с т а н о в л я є :\nI. Пункти 14 та 15 розділу X \"Перехідні положення\" Земельного\nкодексу України ( 2768-14 ) (Відомості Верховної Ради України,\n2002 р., N 3-4, ст. 27; 2005 р., N 2, ст. 25; 2006 р., N 26,\nст. 209) викласти в такій редакції:\n\"14. До 1 січня 2008 року забороняється внесення права на\nземельну частку (пай) до статутних фондів господарських товариств.\n15. До 1 січня 2008 року не допускається:\nа) купівля-продаж земельних ділянок сільськогосподарського\nпризначення державної та комунальної власності, крім вилучення\n(викупу) їх для суспільних потреб;\nб) купівля-продаж або іншим способом відчуження земельних\nділянок і зміна цільового призначення (використання) земельних\nділянок, які перебувають у власності громадян та юридичних осіб\nдля ведення товарного сільськогосподарського виробництва,\nземельних ділянок, виділених в натурі (на місцевості) власникам\nземельних часток (паїв) для ведення особистого селянського\nгосподарства, а також земельних часток (паїв), крім передачі їх у\nспадщину, обміну земельної ділянки на іншу земельну ділянку\nвідповідно до закону та вилучення (викупу) земельних ділянок для\nсуспільних потреб.\nКупівля-продаж або іншим способом відчуження земельних\nділянок та земельних часток (паїв), визначених підпунктами \"а\" та\n\"б\" цього пункту, запроваджується з 1 січня 2008 року за умови\nнабрання чинності законами України про державний земельний кадастр\nта про ринок земель, визначивши особливості обігу земель державної\nта комунальної власності і земель товарного сільськогосподарського\nвиробництва.\nУгоди (у тому числі довіреності), укладені під час дії\nзаборони на купівлю-продаж або іншим способом відчуження земельних\nділянок та земельних часток (паїв), визначених підпунктами \"а\" та\n\"б\" цього пункту, в частині їх купівлі-продажу та іншим способом\nвідчуження, а так само в частині передачі прав на відчуження цих\nземельних ділянок та земельних часток (паїв) на майбутнє є\nнедійсними з моменту їх укладення (посвідчення)\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України в шестимісячний строк після\nнабрання чинності цим Законом:\nа) подати на розгляд Верховної Ради України проекти законів\nпро внесення змін до законів України \"Про іпотеку\" ( 898-15 ) та\n\"Про оренду землі\" ( 161-14 ) щодо можливості застави майнових\nправ на земельні ділянки для одержання кредитів, у тому числі\nдовгострокових, і до статті 20 Земельного кодексу України\n( 2768-14 ) щодо удосконалення зміни цільового призначення земель;\nб) розробити та затвердити нормативно-правові акти щодо\nвдосконалення методики оцінки земель товарного\nсільськогосподарського виробництва.\n\nПрезидент України В.ЮЩЕНКО\n\nм. Київ, 19 грудня 2006 року\nN 490-V\n\nПро внесення змін до Земельного кодексу України щодо заборони продажу земель сільськогосподарського призначення до прийняття відповідних законодавчих актів\nЗакон України від 19.12.2006 № 490-V\n\nПрийняття від 19.12.2006\nПостійна адреса:\nhttps://zakon.rada.gov.ua/go/490-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}