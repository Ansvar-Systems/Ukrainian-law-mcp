{
  "id": "ua-law-4595-20",
  "type": "statute",
  "title": "Закон України (4595-20)",
  "title_en": "",
  "short_name": "4595-20",
  "status": "in_force",
  "issued_date": "2025-09-03",
  "url": "https://zakon.rada.gov.ua/laws/show/4595-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо визнання осіб, яких нагороджено відзнакою Президента України \"Хрест бойових заслуг\", особами, які мають особливі заслуги перед Батьківщиною\n\nВерховна Рада України постановляє:\n\nI. Внести зміни до таких законів України:\n\n1. Частину другу статті 11 Закону України \"Про статус ветеранів війни, гарантії їх соціального захисту\" (Відомості Верховної Ради України, 1993 р., № 45, ст. 425 із наступними змінами) викласти в такій редакції:\n\n\"Особами, які мають особливі заслуги перед Батьківщиною, вважаються також: особи, нагороджені орденом Героїв Небесної Сотні; особи, яким посмертно присвоєно звання Героя України з врученням ордена \"Золота Зірка\" за громадянську мужність, патріотизм, героїчне відстоювання конституційних засад демократії, прав і свобод людини, самовіддане служіння Українському народові, виявлені під час Революції Гідності; особи, які брали безпосередню участь у захисті суверенітету та територіальної цілісності України та яким, починаючи з 2014 року, присвоєно звання Герой України з врученням ордена \"Золота Зірка\"; особи, яких, починаючи з 2014 року, нагороджено орденом Богдана Хмельницького трьох ступенів, орденом \"За мужність\" трьох ступенів, орденом княгині Ольги трьох ступенів; особи, нагороджені відзнакою Президента України \"Хрест бойових заслуг\".\n\n2. У Законі України \"Про поховання та похоронну справу\" (Відомості Верховної Ради України, 2004 р., № 7, ст. 47 із наступними змінами):\n\n1) пункт \"а\" частини першої статті 14 доповнити абзацом дев’ятим такого змісту:\n\n\"особи, нагороджені відзнакою Президента України \"Хрест бойових заслуг\";\n\n2) пункт \"б\" частини першої статті 15 -1 доповнити словами \"відзнакою Президента України \"Хрест бойових заслуг\".\n\n3. У Законі України \"Про щомісячну грошову виплату деяким категоріям громадян\" від 27 липня 2022 року № 2454-IX :\n\n1) частину другу статті 2 доповнити пунктом 5 такого змісту:\n\n\"5) яких нагороджено відзнакою Президента України \"Хрест бойових заслуг\";\n\n2) у статті 4 :\n\nчастину першу доповнити пунктом 3 -1 такого змісту:\n\n\"3 -1 ) особам, зазначеним у пункті 5 частини другої статті 2 цього Закону, - у розмірі 1,5 мінімальної заробітної плати, встановленої на 1 січня календарного року (із розрахунку на місяць)\";\n\nдоповнити частиною другою такого змісту:\n\n\"2. Якщо особа одночасно має право на щомісячну грошову виплату у кількох розмірах, визначених частиною першою цієї статті, виплата щомісячної грошової виплати здійснюється в одному з розмірів, визначених пунктами 1-5 частини першої цієї статті, за вибором особи\".\n\nII. Прикінцеві положення\n\n1. Цей Закон набирає чинності через один місяць з дня його опублікування.\n\n2. Кабінету Міністрів України протягом одного місяця з дня опублікування цього Закону:\n\n1) привести свої нормативно-правові акти у відповідність із цим Законом;\n\n2) забезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n3 вересня 2025 року\n\n№ 4595-IX\n\nПро внесення змін до деяких законів України щодо визнання осіб, яких нагороджено відзнакою Президента України \"Хрест бойових заслуг\", особами, які мають особливі заслуги перед Батьківщиною\nЗакон України від 03.09.2025 № 4595-IX\n\nПрийняття від 03.09.2025\nПостійна адреса:\nhttps://zakon.rada.gov.ua/go/4595-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}