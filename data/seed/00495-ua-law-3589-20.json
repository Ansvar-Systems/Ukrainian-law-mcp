{
  "id": "ua-law-3589-20",
  "type": "statute",
  "title": "Закон України (3589-20)",
  "title_en": "",
  "short_name": "3589-20",
  "status": "in_force",
  "issued_date": "2024-02-22",
  "url": "https://zakon.rada.gov.ua/laws/show/3589-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про оборонні закупівлі\" щодо удосконалення правового регулювання ціноутворення в оборонних закупівлях під час дії правового режиму воєнного стану\n\n(Відомості Верховної Ради (ВВР), 2024, № 13, ст.68)\n\nВерховна Рада України постановляє:\n\nI. Внести до Закону України \"Про оборонні закупівлі\" від 17 липня 2020 року № 808-IX ; із змінами, внесеними Законом України від 24 лютого 2023 року № 2958-IX, такі зміни:\n\n1. Перше речення частини четвертої статті 2 доповнити словами \"крім випадків, передбачених цим Законом\".\n\n2. Статтю 30 після частини другої доповнити новою частиною такого змісту:\n\n\"3. Особливості формування ціни державного контракту (договору) з оборонних закупівель, який укладається під час дії правового режиму воєнного стану:\n\nу складі ціни державного контракту (договору) на постачання товарів, виконання робіт та надання послуг для забезпечення потреб сектору безпеки і оборони, а також інших товарів, робіт і послуг для гарантованого забезпечення потреб безпеки і оборони враховуються витрати, зокрема податки, збори та інші передбачені законодавством обов’язкові платежі, і прибуток виконавця;\n\nу разі якщо придбання товарів, робіт і послуг оборонного призначення, а також інших товарів, робіт і послуг для гарантованого забезпечення потреб безпеки і оборони під час дії правового режиму воєнного стану здійснюється за неконкурентною процедурою закупівель або без проведення видів (процедур) закупівель, визначених законодавством, рівень прибутку у складі ціни державного контракту (договору) не може перевищувати рівень прибутку (граничний рівень прибутку), встановлений Кабінетом Міністрів України на момент укладення відповідного державного контракту (договору);\n\nу разі невстановлення Кабінетом Міністрів України рівня прибутку (граничного рівня прибутку), визначеного цією частиною, ціна товарів, робіт і послуг визначається державним контрактом (договором), що укладається за неконкурентною процедурою закупівель або без проведення видів (процедур) закупівель, визначених законодавством, відповідно до пропозиції виконавця з урахуванням прибутку такого виконавця\".\n\nУ зв’язку з цим частини третю - п’яту вважати відповідно частинами четвертою - шостою.\n\n3. Розділ XI \"Прикінцеві та перехідні положення\" доповнити пунктом 8 -1 такого змісту:\n\n\"8 -1 . Положення частини третьої статті 30 цього Закону застосовуються до державних контрактів (договорів) на постачання товарів, виконання робіт та надання послуг для забезпечення потреб сектору безпеки і оборони, а також інших товарів, робіт і послуг для гарантованого забезпечення потреб безпеки і оборони України, які укладені за неконкурентною процедурою закупівель або без проведення видів (процедур) закупівель, визначених законодавством, та/або виконувалися (виконуються) під час дії правового режиму воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX \".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n22 лютого 2024 року\n\n№ 3589-IX\n\nПро внесення змін до Закону України \"Про оборонні закупівлі\" щодо удосконалення правового регулювання ціноутворення в оборонних закупівлях під час дії правового режиму воєнного стану\nЗакон України від 22.02.2024 № 3589-IX\n\nПрийняття від 22.02.2024\nПостійна адреса:\nhttps://zakon.rada.gov.ua/go/3589-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}