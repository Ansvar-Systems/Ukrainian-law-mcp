{
  "id": "ua-law-4216-17",
  "type": "statute",
  "title": "Закон України (4216-17)",
  "title_en": "",
  "short_name": "4216-17",
  "status": "in_force",
  "issued_date": "2011-12-22",
  "url": "https://zakon.rada.gov.ua/laws/show/4216-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 13 Закону України\n\"Про державну підтримку сільського господарства України\"\n( Відомості Верховної Ради України (ВВР), 2012, N 31, ст.383 )\n\nВерховна Рада України п о с т а н о в л я є :\nI. Внести до статті 13 Закону України \"Про державну підтримку\nсільського господарства України\" ( 1877-15 ) (Відомості Верховної\nРади України, 2004 р., N 49, ст. 527; 2009 р., N 43, ст. 638; 2010\nр., N 37, ст. 493) такі зміни:\n1. Назву та пункт 13.1 викласти в такій редакції:\n\" Стаття 13. Фінансова підтримка суб'єктів господарювання\nагропромислового комплексу\n13.1. Фінансова підтримка суб'єктів господарювання\nагропромислового комплексу через механізм здешевлення кредитів та\nкомпенсації лізингових платежів\n13.1.1. Здешевлення кредитів здійснюється в режимі кредитної\nсубсидії та полягає у субсидуванні частини плати (процентів) за\nвикористання кредитів, наданих банками в національній та іноземній\nвалюті.\n13.1.2. Компенсація лізингових платежів полягає у частковому\nвідшкодуванні сплачених суб'єктами господарювання агропромислового\nкомплексу лізингових платежів за придбані техніку та/або\nобладнання для агропромислового комплексу на умовах фінансового\nлізингу\".\n2. У пункті 13.2:\nназву доповнити словами \"та компенсації лізингових платежів\";\nпідпункт 13.2.1 викласти в такій редакції:\n\"13.2.1. Кредитна субсидія та/або компенсація лізингових\nплатежів надаються особам, які є суб'єктами господарювання\nагропромислового комплексу.\nКредитна субсидія та/або компенсація лізингових платежів\nнадаються на конкурсній основі суб'єктам господарювання\nагропромислового комплексу за кредитами, залученими в поточному\nроці, перехідними кредитами, залученими у попередні роки, та/або\nдоговорами фінансового лізингу поточного чи попередніх років\";\nу підпункті 13.2.2:\nслово \"основна\" виключити;\nдоповнити абзацом другим такого змісту:\n\"Компенсації підлягає частина лізингових платежів суб'єктів\nгосподарювання агропромислового комплексу, сплачених відповідно до\nдоговорів фінансового лізингу техніки та/або обладнання для\nагропромислового комплексу, що використовуються зазначеними\nсуб'єктами у господарській діяльності\";\n3. У пункті 13.3:\nназву викласти в такій редакції:\n\"13.3. Розміри кредитної субсидії та компенсації лізингових\nплатежів\";\nв абзаці четвертому підпункту 13.3.1:\nслово і цифри \"до 60\" замінити словом і цифрами \"від 36\";\nдоповнити реченням такого змісту:\n\"При цьому кредитна субсидія за довгостроковими кредитами\nнадається в межах 84 календарних місяців\";\nу підпункті 13.3.2:\nв абзаці третьому слова \"у поточному році\" виключити;\nв абзаці сьомому слово \"виробництва\" замінити словом\n\"призначення\";\nу підпункті 13.3.3 слова \"підприємств агропромислового\nкомплексу\" замінити словами \"суб'єктів господарювання\nагропромислового комплексу\";\nдоповнити підпунктом 13.3.5 такого змісту:\n\"13.3.5. Компенсація лізингових платежів надається суб'єктам\nгосподарювання агропромислового комплексу за техніку та\nобладнання, придбані на умовах фінансового лізингу згідно з\nпереліком, визначеним Кабінетом Міністрів України, за сплачені:\nлізинговий платіж в обсязі 40 відсотків вартості предмета\nлізингу, до якого належать вітчизняна техніка та/або обладнання\nдля агропромислового комплексу чи техніка та/або обладнання для\nагропромислового комплексу іноземного виробництва, у разі якщо\nвідповідні аналоги не виробляються в Україні;\nкомісійну винагороду лізингодавцю в розмірі півтори облікової\nставки Національного банку України, що діє на дату нарахування\nвідсотків за користування предметом лізингу, але не вище розмірів,\nпередбачених договорами фінансового лізингу.\nРозмір компенсації лізингових платежів щорічно оприлюднюється\nКабінетом Міністрів України не пізніше 1 березня поточного\nбюджетного року\";\n4. У пункті 13.4:\nу підпункті 13.4.1 слова \"поточного року\" виключити;\nабзаци перший та другий підпункту 13.4.2 викласти в такій\nредакції:\n\"13.4.2. Середньострокові та довгострокові кредити\nвикористовуються також для:\nпридбання, у тому числі на умовах фінансового лізингу,\nосновних засобів сільськогосподарського виробництва вітчизняного\nта іноземного виробництва, аналоги якого не виробляються в\nУкраїні, зокрема сільськогосподарської і зрошувальної техніки, а\nтакож техніки та обладнання для механізації процесів у\nтваринництві і птахівництві, обладнання для переробної галузі,\nобладнання для переробки сільськогосподарських відходів та\nсировини, відходів заготівлі деревини лісу, у тому числі у\nбіопаливо та інші альтернативні види енергії, згідно з переліком,\nзатвердженим Кабінетом Міністрів України\";\nпідпункт 13.4.3 викласти в такій редакції:\n\"13.4.3. Розподіл коштів, передбачених у державному бюджеті\nдля надання фінансової підтримки суб'єктам господарювання\nагропромислового комплексу через механізм здешевлення кредитів та\nкомпенсації лізингових платежів, здійснюється в порядку,\nвизначеному Кабінетом Міністрів України.\nРозпорядники бюджетних коштів нижчого рівня подають в\nустановлений законодавством строк центральному органу виконавчої\nвлади з питань аграрної політики звітність про використання коштів\nсубсидованих кредитів та коштів компенсації лізингових платежів\".\n5. Підпункт 13.5.2 пункту 13.5 викласти в такій редакції:\n\"У разі встановлення контролюючими органами факту незаконного\nодержання та/або нецільового використання кредитної субсидії\nта/або компенсації лізингових платежів стягнення здійснюється\nвідповідно до норм чинного законодавства\".\n6. Пункт 13.6 викласти в такій редакції:\n\"13.6. Бюджетне та нормативне забезпечення фінансової\nпідтримки суб'єктів господарювання агропромислового комплексу\n13.6.1. Обсяги коштів, що спрямовуються на фінансову\nпідтримку суб'єктів господарювання агропромислового комплексу\nчерез механізм здешевлення кредитів та компенсації лізингових\nплатежів, встановлюються Законом України про Державний бюджет\nУкраїни на відповідний рік.\n13.6.2. Кабінет Міністрів України щорічно приймає постанову\nпро режим надання кредитної субсидії та компенсації лізингових\nплатежів, виходячи з норм цієї статті\".\nII. Прикінцеві положення\n1. Цей Закон набирає чинності з дня, наступного за днем його\nопублікування.\n2. Кабінету Міністрів України у тримісячний строк з дня\nнабрання чинності цим Законом:\nприйняти нормативно-правові акти, що випливають із цього\nЗакону;\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЯНУКОВИЧ\n\nм. Київ, 22 грудня 2011 року\nN 4216-VI\n\nПро внесення змін до статті 13 Закону України \"Про державну підтримку сільського господарства України\"\nЗакон України від 22.12.2011 № 4216-VI\n\nПрийняття від 22.12.2011\nПостійна адреса:\nhttps://zakon.rada.gov.ua/go/4216-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}