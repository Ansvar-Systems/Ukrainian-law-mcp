{
  "id": "ua-law-2115-20",
  "type": "statute",
  "title": "Закон України (2115-20)",
  "title_en": "",
  "short_name": "2115-20",
  "status": "in_force",
  "issued_date": "2022-03-03",
  "url": "https://zakon.rada.gov.ua/laws/show/2115-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро захист інтересів суб’єктів подання звітності та інших документів у період дії воєнного стану або стану війни\n\n{Із змінами, внесеними згідно із Законами\n\n№ 2436-IX від 19.07.2022\n\n№ 2463-IX від 27.07.2022\n\n№ 2736-IX від 04.11.2022 , ВВР, 2023, № 51, ст.133\n\n№ 2823-IX від 01.12.2022 , ВВР, 2023, № 29, ст.110\n\n№ 3050-IX від 11.04.2023 , ВВР, 2023, № 68, ст.237\n\n№ 3337-IX від 23.08.2023 , ВВР, 2023, № 90, ст.353\n\n№ 3384-IX від 20.09.2023 , ВВР, 2023, № 94, ст.372\n\n№ 4116-IX від 04.12.2024 , ВВР, 2025, № 20, ст.66\n\n№ 4187-IX від 08.01.2025\n\n№ 4196-IX від 09.01.2025\n\n№ 4505-IX від 18.06.2025\n\n№ 4577-IX від 21.08.2025 }\n\nУ зв’язку з військовою агресією Російської Федерації проти України Верховна Рада України постановляє :\n\n1. Установити, що:\n\n1) фізичні особи, фізичні особи - підприємці, юридичні особи (крім тих, які наділені бюджетними повноваженнями згідно із законодавством, а також державних унітарних підприємств, господарських товариств, у статутному капіталі яких більше 50 відсотків акцій (часток) належать державі або іншому господарському товариству, у статутному капіталі якого більше 50 відсотків акцій (часток) належать державі) подають облікові, фінансові, бухгалтерські, розрахункові, аудиторські звіти та будь-які інші документи, подання яких вимагається відповідно до законодавства, у паперовій та/або електронній формі протягом трьох місяців після припинення чи скасування воєнного стану або стану війни за весь період неподання звітності чи обов’язку подати документи;\n\n{Підпункт 1 пункту 1 із змінами, внесеними згідно із Законом № 2823-IX від 01.12.2022 ; в редакції Закону № 4196-IX від 09.01.2025 }\n\n2) у період дії воєнного стану або стану війни, а також протягом трьох місяців з дня його припинення чи скасування до фізичних осіб, фізичних осіб - підприємців, юридичних осіб (крім державних унітарних підприємств, господарських товариств, у статутному капіталі яких більше 50 відсотків акцій (часток) належать державі або іншому господарському товариству, у статутному капіталі якого більше 50 відсотків акцій (часток) належать державі) не застосовується адміністративна та/або кримінальна відповідальність за неподання чи несвоєчасне подання звітності та/або документів, визначених підпунктом 1 цього пункту;\n\n{Підпункт 2 пункту 1 в редакції Закону № 4196-IX від 09.01.2025 }\n\n3) особи, які не мають фізичної можливості протягом строку, визначеного цим Законом, подати звітність чи документи, зазначені у підпункті 1 цього пункту, у зв’язку з безпосередніми наслідками їх участі у бойових діях, звільняються від адміністративної та/або кримінальної відповідальності та подають звітність чи документи протягом одного місяця з дня закінчення наслідків, які унеможливлювали їх подання;\n\n4) у період дії воєнного стану або стану війни будь-які перевірки щодо своєчасності та повноти подання будь-яких звітів чи документів звітового характеру уповноваженими органами не проводяться, крім перевірки звітів та документів звітового характеру державних унітарних підприємств, господарських товариств, у статутному капіталі яких більше 50 відсотків акцій (часток) належать державі або іншому господарському товариству, у статутному капіталі якого більше 50 відсотків акцій (часток) належать державі;\n\n{Підпункт 4 пункту 1 в редакції Закону № 4196-IX від 09.01.2025 }\n\n4 -1 ) у період дії воєнного стану або стану війни, а також протягом трьох місяців з дня його припинення чи скасування особи, відповідальні за своєчасне і в повному обсязі подання та оприлюднення фінансової звітності (крім державних унітарних підприємств, господарських товариств, у статутному капіталі яких більше 50 відсотків акцій (часток) належать державі або іншому господарському товариству, у статутному капіталі якого більше 50 відсотків акцій (часток) належать державі), звільняються від відповідальності за порушення строків оприлюднення річної фінансової звітності та річної консолідованої фінансової звітності разом з відповідними аудиторськими звітами, звітом про управління, консолідованим звітом про управління, звітом про платежі на користь держави та консолідованим звітом про платежі на користь держави, складення та оприлюднення яких передбачено законодавством;\n\n{Пункт 1 доповнено підпунктом 4 -1 згідно із Законом № 2436-IX від 19.07.2022 ; в редакції Закону № 4196-IX від 09.01.2025 }\n\n4 -2 ) юридичні особи, які відповідно до законодавства зобов’язані оприлюднити річну фінансову звітність та річну консолідовану фінансову звітність разом з відповідними звітами, визначеними підпунктом 4 -1 цього пункту, оприлюднюють таку звітність у повному обсязі згідно із законодавством протягом трьох місяців після припинення чи скасування воєнного стану або стану війни за весь період неоприлюднення;\n\n{Пункт 1 доповнено підпунктом 4 -2 згідно із Законом № 2436-IX від 19.07.2022 }\n\n4 -3 ) резиденти Дефенс Сіті, які відповідно до законодавства зобов’язані оприлюднювати річну фінансову звітність та річну консолідовану фінансову звітність разом з відповідними аудиторськими звітами, звітом про управління, консолідованим звітом про управління, звітом про платежі на користь держави та консолідованим звітом про платежі на користь держави, оприлюднюють таку звітність у повному обсязі згідно із законодавством протягом трьох місяців після припинення чи скасування воєнного стану або стану війни за весь період неоприлюднення, але не пізніше 30 днів після припинення/втрати статусу резидента Дефенс Сіті.\n\nУ період дії воєнного стану або стану війни, а також протягом трьох місяців після його припинення або скасування, отримані органами державної статистики та іншими виробниками офіційної статистики дані фінансової звітності резидентів Дефенс Сіті не поширюються; офіційна державна статистична інформація поширюється за умови виключення можливості прямої або непрямої ідентифікації резидентів Дефенс Сіті з урахуванням особливостей, визначених центральним органом виконавчої влади, що реалізує державну політику у сфері статистики, за погодженням із Міністерством оборони України.\n\nДія підпунктів 1-4 цього пункту не поширюється на подання звітності, інформації та документів Міністерству оборони України, а також на перевірку своєчасності та повноти їх подання.\n\nДля цілей цього пункту термін \" резидент Дефенс Сіті \" вживається у значенні, наведеному в Законі України \"Про національну безпеку України\";\n\n{Пункт 1 доповнено підпунктом 4 -3 згідно із Законом № 4577-IX від 21.08.2025 }\n\n5) цей Закон не поширюється на податкові правовідносини та на правовідносини, на які поширюється дія Закону України \"Про запобігання корупції\";\n\n{Підпункт 5 пункту 1 в редакції Закону № 3384-IX від 20.09.2023 }\n\n6) дія підпунктів 1 і 4 цього пункту не поширюється на подання до Національного банку України банками, іншими фінансовими установами, особами, які здійснюють діяльність на ринках фінансових послуг, державне регулювання та нагляд за діяльністю яких здійснює Національний банк України, та іншими особами, діяльність яких перевіряється Національним банком України відповідно до закону (далі - піднаглядні Національному банку України особи), звітності (іншої, ніж фінансова звітність та аудиторські звіти за результатами обов’язкового аудиту річної фінансової звітності (консолідованої фінансової звітності, якщо відповідно до законодавства України необхідно складати консолідовану фінансову звітність) та іншої інформації і документів, на оприлюднення такої звітності, а також на перевірку своєчасності та повноти її подання.\n\nПіднаглядні Національному банку України особи:\n\nподають до Національного банку України звітність (іншу, ніж фінансова звітність та аудиторські звіти за результатами обов’язкового аудиту річної фінансової звітності (консолідованої фінансової звітності, якщо відповідно до законодавства України необхідно складати консолідовану фінансову звітність) та оприлюднюють її відповідно до вимог щодо складання, подання та оприлюднення звітності, встановлених Національним банком України;\n\nзобов’язані подавати до Національного банку України (у тому числі на його запит або вимогу) іншу інформацію та документи відповідно до встановлених законодавством України вимог.\n\nПіднаглядним Національному банку України особам, які протягом 30 календарних днів після закінчення граничного строку, встановленого законодавством, не подали звітність, визначену абзацом третім цього підпункту, забороняється укладати нові договори про надання фінансових послуг та вносити зміни до чинних договорів щодо збільшення їхніх зобов’язань за такими договорами. Право зазначених у цьому абзаці осіб укладати нові договори про надання фінансових послуг та вносити зміни до чинних договорів щодо збільшення їхніх зобов’язань за такими договорами відновлюється з дня, наступного за днем подання до Національного банку України звітності відповідно до вимог, встановлених Національним банком України.\n\nДо піднаглядних Національному банку України осіб, місцезнаходженням яких є території активних бойових дій або тимчасово окуповані Російською Федерацією території України, які включені до Переліку територій, на яких ведуться (велися) бойові дії або тимчасово окупованих Російською Федерацією , що визначається у встановленому Кабінетом Міністрів України порядку, не застосовуються передбачені законом заходи впливу за неподання чи несвоєчасне подання звітності, іншої інформації та/або документів, визначених абзацами третім і четвертим цього підпункту, у період бойових дій або тимчасової окупації та протягом трьох місяців після дати завершення бойових дій або тимчасової окупації. Положення цього абзацу не поширюються на піднаглядних Національному банку України осіб, які після набрання чинності Законом України \"Про внесення змін до деяких законодавчих актів України щодо особливостей діяльності фінансового сектору у зв’язку із введенням воєнного стану в Україні\" від 27 липня 2022 року № 2463-IX змінили своє місцезнаходження і їх новим місцезнаходженням стали території активних бойових дій або тимчасово окуповані Російською Федерацією території України, які включені до Переліку територій, на яких ведуться (велися) бойові дії або тимчасово окупованих Російською Федерацією , що визначається у встановленому Кабінетом Міністрів України порядку (крім випадків зміни місцезнаходження до дати включення відповідної території до Переліку територій, на яких ведуться (велися) бойові дії або тимчасово окупованих Російською Федерацією, що визначається у встановленому Кабінетом Міністрів України порядку).\n\n{Абзац шостий підпункту 6 пункту 1 із змінами, внесеними згідно із Законом № 2736-IX від 04.11.2022 ; в редакції Закону № 3050-IX від 11.04.2023 }\n\nПіднаглядні Національному банку України особи, які після набрання чинності Законом України \"Про внесення змін до деяких законодавчих актів України щодо особливостей діяльності фінансового сектору у зв’язку із введенням воєнного стану в Україні\" від 27 липня 2022 року № 2463-IX змінили своє місцезнаходження і їх новим місцезнаходженням стали населені пункти територіальних громад, включені до переліку територіальних громад, які розташовані в районі проведення воєнних (бойових) дій або які перебувають у тимчасовій окупації, оточенні (блокуванні), що формується у порядку, встановленому Кабінетом Міністрів України, та не здійснювали подання до Національного банку України звітності (іншої, ніж фінансова звітність та аудиторські звіти за результатами обов’язкового аудиту річної фінансової звітності (консолідованої фінансової звітності, якщо відповідно до законодавства України необхідно складати консолідовану фінансову звітність), іншої інформації і документів та оприлюднення цієї звітності, подають до Національного банку України таку звітність, іншу інформацію і документи та оприлюднюють таку звітність відповідно до вимог, встановлених Національним банком України, протягом 60 календарних днів з дня набрання чинності Законом України \"Про внесення змін до деяких законів України щодо захисту фінансової системи України від дій держави, що здійснює збройну агресію проти України, та адаптації законодавства України до окремих стандартів Групи з розробки фінансових заходів боротьби з відмиванням грошей (FATF) і вимог Директиви ЄС 2018/843\" за весь період неподання звітності, іншої інформації і документів та неоприлюднення такої звітності;\n\n{Підпункт 6 пункту 1 доповнено абзацом сьомим згідно із Законом № 2736-IX від 04.11.2022 }\n\n{Пункт 1 доповнено підпунктом 6 згідно із Законом № 2463-IX від 27.07.2022 }\n\n7) дія підпунктів 1 і 4 цього пункту не поширюється на подання до Національної комісії з цінних паперів та фондового ринку учасниками ринків капіталу та професійними учасниками організованих товарних ринків, державне регулювання та нагляд за діяльністю яких здійснює Національна комісія з цінних паперів та фондового ринку, звітних даних та іншої звітності, на розкриття таких даних, а також на перевірку своєчасності та повноти їх подання.\n\n{Абзац перший підпункту 7 пункту 1 в редакції Закону № 4196-IX від 09.01.2025 }\n\nУчасники ринків капіталу та професійні учасники організованих товарних ринків, державне регулювання та нагляд за діяльністю яких здійснює Національна комісія з цінних паперів та фондового ринку:\n\nподають до Національної комісії з цінних паперів та фондового ринку звітні дані та іншу звітність, а також розкривають їх в інший спосіб відповідно до вимог, встановлених Національною комісією з цінних паперів та фондового ринку;\n\n{Абзац третій підпункту 7 пункту 1 в редакції Закону № 4196-IX від 09.01.2025 }\n\nзобов’язані надавати Національній комісії з цінних паперів та фондового ринку (у тому числі на її запит або вимогу) іншу інформацію та документи відповідно до вимог, встановлених законодавством України.\n\n{Абзац четвертий підпункту 7 пункту 1 в редакції Закону № 4196-IX від 09.01.2025 }\n\nУчасникам ринків капіталу та професійним учасникам організованих товарних ринків, державне регулювання та нагляд за діяльністю яких здійснює Національна комісія з цінних паперів та фондового ринку, які протягом 30 календарних днів після закінчення граничного строку, встановленого законодавством, не подали звітність, визначену абзацом третім цього підпункту, забороняється укладати будь-які нові договори у процесі провадження професійної діяльності на ринках капіталу та організованих товарних ринках та вносити зміни до чинних договорів щодо збільшення їхніх зобов’язань за такими договорами. Право зазначених у цьому абзаці осіб укладати будь-які нові договори у процесі провадження професійної діяльності на ринках капіталу та організованих товарних ринках та вносити зміни до чинних договорів щодо збільшення їхніх зобов’язань за такими договорами відновлюється з дня, наступного за днем подання до Національної комісії з цінних паперів та фондового ринку звітності відповідно до вимог, встановлених Національною комісією з цінних паперів та фондового ринку.\n\nДо учасників ринків капіталу та професійних учасників організованих товарних ринків, державне регулювання та нагляд за діяльністю яких здійснює Національна комісія з цінних паперів та фондового ринку, місцезнаходженням яких є території активних бойових дій або тимчасово окуповані Російською Федерацією території України, які включені до Переліку територій, на яких ведуться (велися) бойові дії або тимчасово окупованих Російською Федерацією , що визначається у встановленому Кабінетом Міністрів України порядку, у період бойових дій або тимчасової окупації та протягом трьох місяців після дати завершення бойових дій або тимчасової окупації не застосовуються передбачені законом заходи впливу за неподання чи несвоєчасне подання звітності, іншої інформації та/або документів, визначених абзацами третім і четвертим цього підпункту;\n\n{Абзац шостий підпункту 7 пункту 1 в редакції Закону № 3050-IX від 11.04.2023 }\n\n{Пункт 1 доповнено підпунктом 7 згідно із Законом № 2463-IX від 27.07.2022 }\n\n8) цей Закон не поширюється на відносини, пов’язані із здійсненням державного контролю за діяльністю політичних партій;\n\n{Пункт 1 доповнено підпунктом 8 згідно із Законом № 3337-IX від 23.08.2023 }\n\n9) дія підпунктів 1 і 4 цього пункту не поширюється на подання до центрального органу виконавчої влади, що реалізує державну політику у сфері організації та проведення азартних ігор та лотерейній сфері, організаторами азартних ігор та операторами державних лотерей звітності та іншої інформації, у тому числі такої, що містить фінансово-економічні показники, а також на перевірку своєчасності та повноти їх подання.\n\nОрганізатори азартних ігор та оператори державних лотерей протягом 60 календарних днів з дня опублікування Закону України \"Про внесення змін до деяких законодавчих актів України з метою боротьби з ігровою залежністю (лудоманією) та вдосконалення державного регулювання діяльності щодо організації та проведення азартних ігор та лотерей\" зобов’язані подати до центрального органу виконавчої влади, що реалізує державну політику у сфері організації та проведення азартних ігор та лотерейній сфері, неподану звітність за весь період неподання відповідно до цього Закону;\n\n{Пункт 1 доповнено підпунктом 9 згідно із Законом № 4116-IX від 04.12.2024 }\n\n10) дія підпунктів 1 і 4 цього пункту не поширюється на подання до центрального органу виконавчої влади, що реалізує державну політику у сфері державного експортного контролю, суб’єктами здійснення міжнародних передач товарів письмових звітів, документів та інформації, передбачених статтею 22 Закону України \"Про державний контроль за міжнародними передачами товарів військового призначення та подвійного використання\", та інших документів, передбачених законодавством у галузі експортного контролю, а також на перевірку своєчасності та повноти їх подання.\n\nСуб’єкти здійснення міжнародних передач товарів, яким надано дозвіл, висновок чи міжнародний імпортний сертифікат, протягом трьох місяців з дня опублікування Закону України \"Про внесення змін до деяких законодавчих актів України з метою боротьби з ігровою залежністю (лудоманією) та вдосконалення державного регулювання діяльності щодо організації та проведення азартних ігор та лотерей\" зобов’язані подати до центрального органу виконавчої влади, що реалізує державну політику у сфері державного експортного контролю, неподані письмові звіти та інші документи, які подаються разом із зазначеними звітами, за весь період неподання відповідно до цього Закону;\n\n{Пункт 1 доповнено підпунктом 10 згідно із Законом № 4116-IX від 04.12.2024 }\n\n11) цей Закон не поширюється на правовідносини, що регулюються законодавством України у сфері запобігання та протидії легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення;\n\n{Пункт 1 доповнено підпунктом 11 згідно із Законом № 4116-IX від 04.12.2024 }\n\n12) цей Закон не поширюється на відносини, на які поширюється дія Закону України \"Про засади моніторингу, звітності та верифікації викидів парникових газів\";\n\n{Пункт 1 доповнено підпунктом 12 згідно із Законом № 4187-IX від 08.01.2025 }\n\n13) дія підпунктів 1-4 цього пункту не поширюється на подання статистичної та фінансової звітності до органів державної статистики та інших виробників офіційної статистики, а також на перевірку своєчасності та повноти її подання.\n\nОсоби, які підлягають статистичному спостереженню, у встановленому законодавством порядку протягом трьох місяців з дня набрання чинності Законом України \"Про внесення змін до Податкового кодексу України та інших законів України щодо розширення доступу пацієнтів до лікарських засобів, що підлягають закупівлі особою, уповноваженою на здійснення закупівель у сфері охорони здоров’я, шляхом укладення договорів керованого доступу\" зобов’язані подати до органів державної статистики та інших виробників офіційної статистики неподану статистичну та фінансову звітність за весь період неподання відповідно до цього Закону.\n\n{Пункт 1 доповнено підпунктом 13 згідно із Законом № 4505-IX від 18.06.2025 }\n\n2. Цей Закон невідкладно опубліковується у друкованих засобах масової інформації та набирає чинності з дня його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n3 березня 2022 року\n\n№ 2115-IX\n\nПро захист інтересів суб'єктів подання звітності та інших документів у період дії воєнного стану або стану війни\nЗакон України від 03.03.2022 № 2115-IX\n\nРедакція від 05.10.2025 , підстава — 4577-IX\nПостійна адреса:\nhttps://zakon.rada.gov.ua/go/2115-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}