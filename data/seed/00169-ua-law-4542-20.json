{
  "id": "ua-law-4542-20",
  "type": "statute",
  "title": "Закон України (4542-20)",
  "title_en": "",
  "short_name": "4542-20",
  "status": "in_force",
  "issued_date": "2025-07-16",
  "url": "https://zakon.rada.gov.ua/laws/show/4542-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо удосконалення окремих питань діяльності Служби безпеки України та підвищення її ефективності у зв’язку з участю у відсічі і стримуванні збройної агресії проти України\n\nВерховна Рада України постановляє :\n\nI. Внести зміни до таких законів України:\n\n1. У Законі України \"Про Службу безпеки України\" (Відомості Верховної Ради України, 1992 р., № 27, ст. 382 із наступними змінами):\n\n1) частину першу статті 10 викласти в такій редакції:\n\n\"Центральне управління Служби безпеки України координує та контролює діяльність регіональних органів, органів військової контррозвідки, закладів та установ Служби безпеки України. До його складу входять Апарат Голови Служби безпеки України та функціональні підрозділи згідно з організаційною структурою Служби безпеки України\";\n\n2) пункт 17 частини першої статті 25 викласти в такій редакції:\n\n\"17) використовувати повітряні судна, у тому числі безпілотні, роботизовані, інші безпілотні системи та комплекси, транспортні засоби, що рухаються по поверхні води або під нею, наземні, у тому числі дистанційно керовані, а також засоби, пристрої з виявлення та протидії таким транспортним засобам, суднам (системам, комплексам), засоби радіоелектронної боротьби та активні засоби протидії технічним розвідкам з метою забезпечення державної безпеки\";\n\n3) статтю 26 доповнити частиною другою такого змісту:\n\n\"Військовослужбовці Служби безпеки України під час проведення антитерористичних операцій, здійснення заходів із забезпечення національної безпеки і оборони, відсічі і стримування збройної агресії проти України, а також при виконанні завдань щодо участі в обороні держави мають право використовувати і застосовувати зброю та бойову техніку в установлених для з’єднань, військових частин та підрозділів Збройних Сил України порядку та випадках\".\n\n2. У Законі України \"Про загальну структуру і чисельність Служби безпеки України\" (Відомості Верховної Ради України, 2006 р., № 4, ст. 53 із наступними змінами):\n\n1) абзац сьомий частини другої статті 1 викласти в такій редакції:\n\n\"здійснення оперативно-бойової діяльності та спеціальних заходів (Центр спеціальних операцій \"А\")\";\n\n2) статтю 2 викласти в такій редакції:\n\n\" Стаття 2. Затвердити загальну чисельність Служби безпеки України у кількості 37000 осіб, з яких чисельність підрозділу Служби безпеки України, що здійснює оперативно-бойову діяльність та спеціальні заходи (Центр спеціальних операцій \"А\"), становить 10000 осіб, в особливий період (крім періоду дії воєнного стану) - у кількості 41000 осіб, з яких чисельність підрозділу Служби безпеки України, що здійснює оперативно-бойову діяльність та спеціальні заходи (Центр спеціальних операцій \"А\"), становить 10000 осіб, а на період дії воєнного стану - у кількості згідно з Мобілізаційним планом України на особливий період. При цьому чисельність підрозділу Служби безпеки України, що здійснює оперативно-бойову діяльність та спеціальні заходи (Центр спеціальних операцій \"А\"), у період дії воєнного стану становить не менше 10000 осіб\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України з дня набрання чинності цим Законом:\n\n1) забезпечити прийняття нормативно-правових актів, необхідних для реалізації цього Закону;\n\n2) привести свої нормативно-правові акти у відповідність із цим Законом.\n\n3. Службі безпеки України:\n\n1) протягом двох місяців з дня набрання чинності цим Законом подати Президенту України пропозиції щодо внесення змін до актів Президента України, необхідних для реалізації цього Закону;\n\n2) протягом чотирьох місяців з дня набрання чинності цим Законом привести свої нормативно-правові акти у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 липня 2025 року\n\n№ 4542-IX\n\nПро внесення змін до деяких законів України щодо удосконалення окремих питань діяльності Служби безпеки України та підвищення її ефективності у зв'язку з участю у відсічі і стримуванні збройної агресії проти України\nЗакон України від 16.07.2025 № 4542-IX\n\nПрийняття від 16.07.2025\nПостійна адреса:\nhttps://zakon.rada.gov.ua/go/4542-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}