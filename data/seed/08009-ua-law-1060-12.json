{
  "id": "ua-law-1060-12",
  "type": "statute",
  "title": "Про освіту",
  "title_en": "",
  "short_name": "1060-12",
  "status": "in_force",
  "issued_date": "1991-05-23",
  "url": "https://zakon.rada.gov.ua/laws/show/1060-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Законодавство України про освіту",
      "content": "Законодавство України про освіту базується на Конституції України і складається з цього Закону, інших актів законодавства України."
    },
    {
      "provision_ref": "art2",
      "section": "2",
      "title": "Стаття 2. Завдання законодавства України про освіту",
      "content": "Завданням законодавства України про освіту є регулювання суспільних відносин у галузі навчання, виховання, професійної, наукової, загальнокультурної підготовки громадян України."
    },
    {
      "provision_ref": "art3",
      "section": "3",
      "title": "Стаття 3. Право громадян України на освіту",
      "content": "1. Громадяни України мають право на освіту в усіх навчальних закладах, у тому числі на безоплатну освіту в державних і комунальних навчальних закладах незалежно від статі, раси, національності, соціального і майнового стану, роду та характеру занять, світоглядних переконань, належності до партій, ставлення до релігії, віросповідання, стану здоров'я, особливих освітніх потреб, місця проживання та інших ознак. Це право забезпечується:\nрозгалуженою мережею навчальних закладів, заснованих на державній та інших формах власності, наукових установ, закладів післядипломної освіти;\nвідкритим характером навчальних закладів, створенням умов для вибору профілю навчання і виховання відповідно до здібностей, інтересів громадянина;\nрізними формами навчання - очною, вечірньою, заочною, дистанційною, індивідуальною, екстернатом, а також педагогічним патронажем;\nстворенням належних умов для здобуття освіти особами з особливими освітніми потребами з урахуванням їхніх індивідуальних потреб в умовах інклюзивного навчання.\n2. Держава здійснює соціальний захист вихованців, учнів, студентів, курсантів, слухачів, стажистів, клінічних ординаторів, аспірантів, докторантів та інших осіб незалежно від форм їх навчання і типів навчальних закладів, де вони навчаються, сприяє здобуттю освіти в домашніх умовах.\n3. Для одержання документа про освіту громадяни мають право на державну атестацію.\n4. Іноземці, особи без громадянства здобувають освіту в навчальних закладах України відповідно до чинного законодавства та міжнародних договорів.\n5. Особа, яку визнано біженцем або особою, яка потребує додаткового захисту, має рівне з громадянами України право на освіту."
    },
    {
      "provision_ref": "art4",
      "section": "4",
      "title": "Стаття 4. Державна політика в галузі освіти",
      "content": "1. Україна визнає освіту пріоритетною сферою соціально-економічного, духовного і культурного розвитку суспільства.\n2. Державна політика в галузі освіти визначається Верховною Радою України відповідно до Конституції України і здійснюється органами виконавчої влади та органами місцевого самоврядування."
    },
    {
      "provision_ref": "art5",
      "section": "5",
      "title": "Стаття 5. Державний нагляд (контроль) за діяльністю навчальних закладів",
      "content": "Державний нагляд (контроль) у сфері освіти здійснюється з метою реалізації єдиної державної політики в галузі освіти. Державний нагляд (контроль) здійснюється центральним органом виконавчої влади, що реалізує державну політику у сфері освіти, та місцевими органами управління освітою."
    },
    {
      "provision_ref": "art6",
      "section": "6",
      "title": "Стаття 6. Основні принципи освіти",
      "content": "Основними принципами освіти в Україні є:\nдоступність для кожного громадянина усіх форм і типів освітніх послуг, що надаються державою, у тому числі доступність для осіб з особливими освітніми потребами освітніх послуг, зокрема інклюзивного навчання, за місцем проживання;\nрівність умов кожної людини для повної реалізації її здібностей, таланту, всебічного розвитку;\nгуманізм, демократизм, пріоритетність загальнолюдських духовних цінностей;\nорганічний зв'язок із світовою та національною історією, культурою, традиціями;\nнезалежність освіти від політичних партій, громадських і релігійних організацій (крім навчальних закладів, заснованих релігійними організаціями);\nнауковий, а також світський характер освіти (крім навчальних закладів, заснованих релігійними організаціями);\nінтеграція з наукою і виробництвом;\nвзаємозв'язок з освітою інших країн;\nгнучкість і прогностичність системи освіти;\nєдність і наступність системи освіти;\nбезперервність і різноманітність освіти;\nпоєднання державного управління і громадського самоврядування в освіті."
    },
    {
      "provision_ref": "art7",
      "section": "7",
      "title": "Стаття 7. Мова освіти",
      "content": "Мова освіти визначається статтею 20 Закону України \"Про засади державної мовної політики\".\nОсобам з особливими освітніми потребами забезпечується право на навчання за допомогою найбільш доступних для таких осіб мови, методів і способів спілкування, зокрема навчання жестовою мовою, шрифтом Брайля."
    },
    {
      "provision_ref": "art8",
      "section": "8",
      "title": "Стаття 8. Навчально-виховний процес і громадсько-політична діяльність у навчальних закладах",
      "content": "1. Навчально-виховний процес у навчальних закладах є вільним від втручання політичних партій, громадських, релігійних організацій.\n2. Залучення учнів, студентів до участі в політичних акціях і релігійних заходах під час навчально-виховного процесу не допускається.\n3. Належність особи до будь-якої політичної партії, громадської, релігійної організації, що діють відповідно до Конституції України , не є перешкодою для її участі в навчально-виховному процесі.\n4. Учні, студенти, працівники освіти можуть створювати у навчальних закладах первинні осередки громадських організацій, членами яких вони є."
    },
    {
      "provision_ref": "art9",
      "section": "9",
      "title": "Стаття 9. Навчальні заклади і церква (релігійні організації)",
      "content": "Навчальні заклади в Україні незалежно від форм власності відокремлені від церкви (релігійних організацій), мають світський характер, крім навчальних закладів, заснованих релігійними організаціями."
    },
    {
      "provision_ref": "art10",
      "section": "10",
      "title": "Стаття 10. Управління освітою",
      "content": "1. В Україні для управління освітою створюються система державних органів управління і органи громадського самоврядування.\n2. Органи управління освітою і громадського самоврядування діють у межах повноважень, визначених законодавством."
    },
    {
      "provision_ref": "art11",
      "section": "11",
      "title": "Стаття 11. Органи управління освітою",
      "content": "До органів управління освітою в Україні належать:\nцентральний орган виконавчої влади, що забезпечує формування державної політики у сфері освіти;\nцентральний орган виконавчої влади, що реалізує державну політику у сфері освіти;\nцентральні органи виконавчої влади, яким підпорядковані навчальні заклади;\nорган виконавчої влади Автономної Республіки Крим у сфері освіти;\nмісцеві державні адміністрації і органи місцевого самоврядування, а також утворені місцевими державними адміністраціями та органами місцевого самоврядування структурні підрозділи з питань освіти (місцеві органи управління освітою)."
    },
    {
      "provision_ref": "art12",
      "section": "12",
      "title": "Стаття 12. Повноваження центрального органу виконавчої влади, що забезпечує формування державної політики у сфері освіти, центрального органу виконавчої влади, що реалізує державну політику у сфері освіти, центральних органів виконавчої влади, яким підпорядковані навчальні заклади",
      "content": "1. Центральний орган виконавчої влади, що забезпечує формування державної політики у сфері освіти:\nвизначає перспективи і пріоритетні напрями розвитку з питань освіти, розробляє державні стандарти освіти;\nвстановлює державні стандарти знань з кожного предмета;\nвизначає мінімальні нормативи матеріально-технічного, фінансового забезпечення навчальних закладів;\nздійснює нормативно-правове та методичне забезпечення функціонування навчальних закладів;\nзабезпечує зв’язок із навчальними закладами, державними органами інших країн з питань, які входять до його компетенції;\nформує щороку пропозиції та доводить до підпорядкованих центральному органу виконавчої влади, що реалізує державну політику у сфері освіти, навчальних закладів державне замовлення на підготовку фахівців, науково-педагогічних та робітничих кадрів, підвищення кваліфікації та перепідготовку кадрів (післядипломна освіта) для державних потреб;\nрозробляє та затверджує умови прийому до навчальних закладів;\nрозробляє проекти положень про навчальні заклади, що затверджуються Кабінетом Міністрів України;\nздійснює інші повноваження, визначені законами та покладені на нього актами Президента України.\nАкти центрального органу виконавчої влади, що забезпечує формування державної політики у сфері освіти, прийняті у межах його повноважень, є обов’язковими для центральних органів виконавчої влади, яким підпорядковані навчальні заклади, органу виконавчої влади Автономної Республіки Крим у сфері освіти, місцевих органів виконавчої влади та органів місцевого самоврядування, підпорядкованих їм органів управління освітою, навчальних закладів незалежно від форм власності.\n2. Центральний орган виконавчої влади, що реалізує державну політику у сфері освіти:\nздійснює в установленому порядку ліцензування та акредитацію закладів післядипломної освіти, а також ліцензування та атестацію професійно-технічних навчальних закладів незалежно від форми власності та підпорядкування;\nформує та забезпечує функціонування системи атестації педагогічних, наукових і науково-педагогічних кадрів, організовує підвищення кваліфікації зазначених категорій;\nзабезпечує підготовку та видання підручників, посібників;\nздійснює керівництво державними навчальними закладами;\nздійснює контроль за виконанням навчальними закладами положень Конституції , законів України та інших нормативно-правових актів з питань освіти;\nвивчає роботу органів управління освітою щодо реалізації ними державної політики у сфері освіти, ефективності управління навчальними закладами;\nпроводить комплексні перевірки дошкільних, загальноосвітніх, позашкільних і професійно-технічних та вищих навчальних закладів, контролює проведення атестаційної експертизи та координує роботу, пов’язану з програмно-методичним забезпеченням атестації цих навчальних закладів;\nздійснює планові заходи державного нагляду (контролю) в системі загальноосвітньої, професійно-технічної та вищої освіти з періодичністю залежно від ступеня ризику від провадження господарської діяльності з надання освітніх послуг;\nздійснює інспектування навчальних закладів з питань організації навчально-виховної і науково-методичної роботи, використання науково-педагогічного потенціалу та матеріальних ресурсів, розвитку матеріально-технічної бази і соціальної сфери;\nздійснює навчально-методичне керівництво, контроль за дотриманням вимог стандартів вищої освіти;\nаналізує роботу навчальних закладів щодо дотримання ними нормативно-правових актів у галузі освіти, дає оцінку відповідності їх діяльності державним стандартам і вимогам, вносить пропозиції щодо усунення негативних і поширення позитивних тенденцій у розвитку освіти;\nсвоєчасно інформує органи управління освітою про терміни і наслідки проведення перевірок підпорядкованих їм навчальних закладів, уживає необхідних заходів для усунення виявлених порушень і недоліків;\nбере участь у підготовці і розгляді проектів рішень з питань реформування освіти, прогнозування розвитку системи освіти та її організаційно-правового забезпечення;\nздійснює методичне керівництво і координацію роботи органів управління освітою з питань організації і проведення контрольних заходів та атестації підпорядкованих їм навчальних закладів;\nздійснює контроль та бере участь у моніторингу якості підготовки учнів та студентів;\nвивчає стан організації виробничої практики учнів і студентів, працевлаштування випускників вищих і професійно-технічних навчальних закладів;\nзабезпечує організацію роботи з фізичного виховання, фізкультурно-оздоровчої і спортивної роботи в навчальних закладах усіх типів і рівнів акредитації, здійснює науково-методичне забезпечення цієї роботи в ході навчального процесу і в позанавчальний час;\nздійснює інші повноваження, визначені законами та покладені на нього актами Президента України.\n3. Центральні органи виконавчої влади, яким підпорядковані навчальні заклади, разом з Міністерством освіти України беруть участь у здійсненні державної політики в галузі освіти, науки, професійної підготовки кадрів, у проведенні державного інспектування та акредитації навчальних закладів, здійснюють контрольні функції по дотриманню вимог щодо якості освіти, забезпечують зв'язок із навчальними закладами та державними органами інших країн з питань, що належать до їх компетенції, організовують впровадження у практику досягнень науки і передового досвіду.\nАкти центральних органів виконавчої влади, яким підпорядковані навчальні заклади, прийняті у межах їх компетенції, є обов'язковими для місцевих органів виконавчої влади та органів місцевого самоврядування, підпорядкованих їм органів управління освітою, навчальних закладів відповідного профілю незалежно від форм власності.\n4. Орган виконавчої влади Автономної Республіки Крим у сфері освіти здійснює повноваження керівництва освітою, крім повноважень, віднесених до компетенції Міністерства освіти України, центральних органів виконавчої влади, яким підпорядковані навчальні заклади."
    },
    {
      "provision_ref": "art14",
      "section": "14",
      "title": "Стаття 14. Повноваження місцевих органів виконавчої влади та органів місцевого самоврядування в галузі освіти",
      "content": "1. Місцеві органи виконавчої влади та органи місцевого самоврядування здійснюють державну політику в галузі освіти і в межах їх компетенції:\nвстановлюють, не нижче визначених центральним органом виконавчої влади, що забезпечує формування державної політики у сфері освіти мінімальних нормативів, обсяги бюджетного фінансування навчальних закладів, установ, організацій системи освіти, що є комунальною власністю, та забезпечують фінансування витрат на їх утримання;\nзабезпечують розвиток мережі навчальних закладів та установ, організацій системи освіти, зміцнення їх матеріальної бази, господарське обслуговування;\nздійснюють соціальний захист працівників освіти, дітей, учнівської і студентської молоді, створюють умови для їх виховання, навчання і роботи відповідно до нормативів матеріально-технічного та фінансового забезпечення;\nорганізовують облік дітей дошкільного та шкільного віку, контролюють виконання вимог щодо навчання дітей у навчальних закладах;\nвирішують у встановленому порядку питання, пов'язані з опікою і піклуванням про неповнолітніх, які залишилися без піклування батьків, дітей-сиріт, захист їх прав, надання матеріальної та іншої допомоги;\nстворюють належні умови за місцем проживання для виховання дітей, молоді, розвитку здібностей, задоволення їх інтересів;\nможуть забезпечувати пільговий проїзд учнів, вихованців, студентів та педагогічних працівників до місця навчання і додому у порядку та розмірах, визначених органами місцевого самоврядування, та передбачати на це відповідні видатки з місцевих бюджетів;\nорганізовують професійне консультування молоді та продуктивну працю учнів;\nвизначають потреби, обсяги і розробляють пропозиції щодо державного замовлення на підготовку робітничих кадрів для регіону;\nвирішують у встановленому порядку питання, пов'язані з наданням особам, які відбували покарання у виді обмеження волі або позбавлення волі на певний строк, можливості здобувати загальну середню освіту;\nзабезпечують доступ осіб з особливими освітніми потребами до державних і комунальних навчальних закладів шляхом створення безперешкодного середовища відповідно до законодавства за рахунок коштів відповідних місцевих бюджетів;\nзабезпечують підвезення учнів, вихованців з особливими освітніми потребами до місця навчання і додому, у тому числі шкільними автобусами, пристосованими для перевезення дітей, які пересуваються на кріслах колісних.\n2. Місцевими органами виконавчої влади та органами місцевого самоврядування створюються відповідні органи управління освітою, діяльність яких спрямовується на:\nуправління навчальними закладами, що є комунальною власністю;\nорганізацію навчально-методичного забезпечення навчальних закладів, вдосконалення професійної кваліфікації педагогічних працівників, їх перепідготовку та атестацію у порядку, встановленому центральним органом виконавчої влади, що забезпечує формування державної політики у сфері освіти;\nкоординацію дій педагогічних, виробничих колективів, сім'ї, громадськості з питань навчання і виховання дітей;\nвизначення потреб, розроблення пропозицій щодо державного контракту і формування регіонального замовлення на педагогічні кадри, укладання договорів на їх підготовку;\nконтроль за дотриманням вимог щодо змісту, рівня і обсягу освіти, атестацію навчальних закладів, що є комунальною власністю.\nМісцеві органи управління освітою у здійсненні своїх повноважень підпорядковані місцевим органам виконавчої влади, органам місцевого самоврядування та відповідним державним органам управління освітою."
    },
    {
      "provision_ref": "art15",
      "section": "15",
      "title": "Стаття 15. Державні стандарти освіти",
      "content": "1. Державні стандарти освіти встановлюють вимоги до змісту, обсягу і рівня освітньої та фахової підготовки в Україні. Вони є основою оцінки освітнього та освітньо-кваліфікаційного рівня громадян незалежно від форм одержання освіти.\nДержавні стандарти освіти розробляються окремо для кожного освітнього рівня і затверджуються Кабінетом Міністрів України (крім стандартів у сфері вищої освіти). Вони підлягають перегляду та перезатвердженню не рідше ніж один раз на 10 років.\n2. Відповідність освітніх послуг державним стандартам і вимогам визначається засновником навчального закладу, центральним органом виконавчої влади, що реалізує державну політику у сфері освіти, органом виконавчої влади Автономної Республіки Крим у сфері освіти, центральними органами виконавчої влади, яким підпорядковані навчальні заклади, Національним агентством із забезпечення якості вищої освіти, місцевими органами управління освітою шляхом ліцензування, інспектування, атестації та акредитації навчальних закладів у порядку , встановленому Кабінетом Міністрів України.\n3. За результатами ліцензування центральний орган виконавчої влади, що реалізує державну політику у сфері освіти, орган виконавчої влади Автономної Республіки Крим у сфері освіти, місцеві органи управління освітою у межах своїх повноважень надають навчальним закладам незалежно від форм власності ліцензії на право здійснення освітньої діяльності відповідно до державних вимог із встановленням за певними освітніми або освітньо-кваліфікаційними рівнями обсягів підготовки, які відповідають кадровому, науково-методичному та матеріально-технічному забезпеченню, вносять їх до державного реєстру навчальних закладів.\nНевиконання або грубе порушення навчальним закладом умов і правил ліцензійної діяльності, подання та розповсюдження недостовірної інформації щодо її здійснення є підставою для призупинення дії або анулювання ліцензії.\n5. За результатами атестації дошкільних, середніх, позашкільних та професійно-технічних навчальних закладів центральний орган виконавчої влади, що реалізує державну політику у сфері освіти, орган виконавчої влади Автономної Республіки Крим у сфері освіти, місцеві органи управління освітою у межах своїх повноважень:\nвизначають відповідність освітніх послуг, які надаються навчальними закладами, державним стандартам певного освітнього та освітньо-кваліфікаційного рівня;\nприймають рішення про створення спеціалізованих навчальних закладів: шкіл, колегіумів, ліцеїв, гімназій тощо;\nвносять пропозиції Міністерству освіти України про надання відповідного статусу професійно-технічним навчальним закладам;\nприймають рішення про створення, реорганізацію або ліквідацію навчальних закладів.\n6. За особливі досягнення в роботі навчального закладу Президентом України може бути надано статус національного навчального закладу."
    },
    {
      "provision_ref": "art16",
      "section": "16",
      "title": "Стаття 16. Органи громадського самоврядування в освіті",
      "content": "1. Органами громадського самоврядування в освіті є:\nзагальні збори (конференція) колективу навчального закладу;\nрайонна, міська, обласна конференції педагогічних працівників, з'їзд працівників освіти Автономної Республіки Крим;\nВсеукраїнський з'їзд працівників освіти.\n2. Органи громадського самоврядування в освіті можуть об'єднувати учасників навчально-виховного процесу, спеціалістів певного професійного спрямування.\n3. Органи громадського самоврядування в освіті вносять пропозиції щодо формування державної політики в галузі освіти, вирішують у межах своїх повноважень питання навчально-виховної, науково-дослідної, методичної, економічної і фінансово-господарської діяльності навчальних закладів.\nПовноваження органів громадського самоврядування в освіті визначає в межах чинного законодавства центральний орган виконавчої влади, що забезпечує формування державної політики у сфері освіти за участю представників профспілок, всеукраїнських педагогічних (освітянських) об'єднань."
    },
    {
      "provision_ref": "art17",
      "section": "17",
      "title": "Стаття 17. Самоврядування навчальних закладів",
      "content": "Самоврядування навчальних закладів передбачає їх право на:\nсамостійне планування роботи, вирішення питань навчально-виховної, науково-дослідної, методичної, економічної і фінансово-господарської діяльності;\nучасть у формуванні планів прийому учнів, студентів, слухачів з урахуванням державного контракту (замовлення) та угод підприємств, установ, організацій, громадян;\nвизначення змісту компонента освіти, що надається навчальним закладом понад визначений державою обсяг;\nприйняття на роботу педагогічних, науково-педагогічних, інженерно-педагогічних та інших працівників, а також фахівців з інших держав, у тому числі за контрактами;\nсамостійне використання усіх видів асигнувань, затвердження структури і штатного розпису в межах встановленого фонду заробітної плати;\nздійснення громадського контролю за організацією харчування, охорони здоров'я, охорони праці в навчальних закладах."
    },
    {
      "provision_ref": "art18",
      "section": "18",
      "title": "Стаття 18. Умови створення навчальних закладів",
      "content": "1. Навчальні заклади створюються органами державної виконавчої влади і органами місцевого самоврядування, підприємствами, установами, організаціями незалежно від форм власності, у тому числі релігійними організаціями, статути (положення) яких зареєстровано у встановленому законодавством порядку, громадянами відповідно до потреби громадян у мові навчання, соціально-економічних, національних, культурно-освітніх потреб у них за наявності необхідної матеріально-технічної, науково-методичної бази, педагогічних кадрів. Навчальний заклад набуває статусу юридичної особи з дня його державної реєстрації у порядку, встановленому законом для державної реєстрації юридичних осіб.\n2. Навчальні заклади, засновані на загальнодержавній або комунальній власності, мають статус державного навчального закладу.\n3. Навчальні заклади незалежно від їх статусу і належності забезпечують якість освіти в обсязі вимог державних стандартів освіти.\n4. Потреба у державних і комунальних навчальних закладах усіх освітніх рівнів з різними мовами навчання визначається в обов'язковому порядку за заявами про мову навчання, які надаються учнями (для неповнолітніх - батьками або особами, які їх замінюють), студентами при вступі до навчальних закладів, а також, у разі потреби, у будь-який час періоду навчання.\nПотреба у вищих навчальних закладах незалежно від форм власності та їх мережа визначаються Кабінетом Міністрів України.\nПотреба в професійно-технічних навчальних закладах визначається Кабінетом Міністрів України, а їх мережа - центральним органом виконавчої влади, що забезпечує формування державної політики у сфері освіти.\nПотреба в навчальних закладах, заснованих на комунальній власності, визначається місцевими органами виконавчої влади та органами місцевого самоврядування.\nПорядок створення, реорганізації та ліквідації навчальних закладів встановлюється Кабінетом Міністрів України.\n5. Діяльність навчального закладу розпочинається за наявності ліцензії на здійснення діяльності, пов'язаної з наданням послуг для одержання освіти і підготовкою фахівців різних рівнів кваліфікації. Ліцензія видається у порядку, що встановлюється Кабінетом Міністрів України.\n6. Навчальні заклади діють на підставі власних статутів, затверджених:\nцентральним органом виконавчої влади, що реалізує державну політику у сфері освіти стосовно навчальних закладів, що засновані на загальнодержавній власності і перебувають у його системі;\nцентральними органами виконавчої влади, яким підпорядковані навчальні заклади, засновані на загальнодержавній власності, за погодженням з центральним органом виконавчої влади, що реалізує державну політику у сфері освіти;\nцентральним органом виконавчої влади, що реалізує державну політику у сфері освіти стосовно вищих навчальних закладів, заснованих на інших формах власності;\nмісцевими органами виконавчої влади та органами місцевого самоврядування стосовно державних навчальних закладів, що є комунальною власністю, і навчальних закладів (крім вищих навчальних закладів), заснованих на інших формах власності.\n7. Навчальний заклад повинен мати власну назву, в якій обов'язково вказується його тип (дитячий садок, школа, гімназія, ліцей, колегіум, коледж, інститут, консерваторія, академія, університет чи інше) та організаційно-правова форма."
    },
    {
      "provision_ref": "art19",
      "section": "19",
      "title": "Стаття 19. Наукове і методичне забезпечення освіти",
      "content": "Наукове і методичне забезпечення освіти здійснюють центральний орган виконавчої влади, що реалізує державну політику у сфері освіти, Національна Академія наук України, Національна академія педагогічних наук, центральні органи виконавчої влади, яким підпорядковані навчальні заклади, орган виконавчої влади Автономної Республіки Крим у сфері освіти, вищі навчальні заклади, академічні, галузеві науково-дослідні інститути, заклади післядипломної освіти, інші науково-методичні і методичні установи у взаємодії з відповідними підприємствами, творчими спілками, асоціаціями, товариствами, громадськими науковими організаціями."
    },
    {
      "provision_ref": "art20",
      "section": "20",
      "title": "Стаття 20. Керівник навчального закладу",
      "content": "1. Навчальний заклад очолює його керівник (завідуючий, директор, ректор, президент тощо).\n2. Керівники навчальних закладів, що є загальнодержавною власністю і підпорядковані центральному органу виконавчої влади, що реалізує державну політику у сфері освіти, обираються за конкурсом і призначаються на посаду центральним органом виконавчої влади, що реалізує державну політику у сфері освіти шляхом укладання з ними контракту відповідно до порядку, що затверджується Кабінетом Міністрів України.\n3. Керівники навчальних закладів, що є загальнодержавною власністю і підпорядковані іншим центральним органам виконавчої влади, обираються за конкурсом і призначаються на посаду (за попереднім погодженням з центральним органом виконавчої влади, що реалізує державну політику у сфері освіти) відповідними центральними органами виконавчої влади шляхом укладання з ними контракту.\n4. Керівники навчальних закладів, що є комунальною власністю, призначаються органом виконавчої влади Автономної Республіки Крим у сфері освіти, відповідними обласними, міськими, районними органами управління освітою за попереднім погодженням з місцевими органами виконавчої влади та органами місцевого самоврядування.\n5. Керівники навчальних закладів, заснованих на інших формах власності, призначаються їх засновниками або уповноваженими ними органами за попереднім погодженням з відповідними органами управління освітою місцевих органів виконавчої влади та органів місцевого самоврядування.\n6. Керівники вищих навчальних закладів щорічно звітують перед загальними зборами (конференцією) колективу навчального закладу."
    },
    {
      "provision_ref": "art21",
      "section": "21",
      "title": "Стаття 21. Психологічна служба в системі освіти",
      "content": "У системі освіти діє державна психологічна служба. Психологічне забезпечення навчально-виховного процесу в навчальних закладах здійснюють практичні психологи. За своїм статусом практичні психологи належать до педагогічних працівників."
    },
    {
      "provision_ref": "art22",
      "section": "22",
      "title": "Стаття 22. Соціально-педагогічний патронаж у системі освіти",
      "content": "Соціально-педагогічний патронаж у системі освіти сприяє взаємодії навчальних закладів, сім'ї і суспільства у вихованні дітей, їх адаптації до умов соціального середовища, забезпечує консультативну допомогу батькам, особам, які їх замінюють. Педагогічний патронаж здійснюється соціальними педагогами. За своїм статусом соціальні педагоги належать до педагогічних працівників."
    },
    {
      "provision_ref": "art23",
      "section": "23",
      "title": "Стаття 23. Участь діячів науки, культури та представників інших сфер діяльності у навчально-виховній роботі",
      "content": "Діячі науки, культури та представники інших сфер діяльності за рішенням навчального закладу можуть брати участь у навчально-виховній роботі, керівництві учнівськими, студентськими об'єднаннями за інтересами, сприяти інтелектуальному, культурному розвитку учнівської, студентської молоді, подавати консультаційну допомогу педагогам."
    },
    {
      "provision_ref": "art23-1",
      "section": "23-1",
      "title": "Стаття 23-1. Забезпечення реалізації права на освіту осіб з особливими освітніми потребами",
      "content": "1. Особа з особливими освітніми потребами - це особа, яка потребує додаткової постійної чи тимчасової підтримки в освітньому процесі з метою забезпечення права на освіту, сприяння розвитку особистості, поліпшення стану здоров’я та якості життя, підвищення рівня участі у житті громади.\n2. Інклюзивне навчання - це система освітніх послуг, що забезпечує реалізацію права на освіту осіб з особливими освітніми потребами, а також їх соціалізацію та інтеграцію в суспільство. Психолого-педагогічна, корекційно-розвиткова та інша допомога особам з особливими освітніми потребами в системі освіти надається у порядку, встановленому Кабінетом Міністрів України, з урахуванням їхніх потреб, визначених в індивідуальній програмі розвитку особи з особливими освітніми потребами.\n3. Індивідуальна програма розвитку особи з особливими освітніми потребами - це документ, що забезпечує індивідуалізацію навчання особи з особливими освітніми потребами, визначає перелік необхідних психолого-педагогічних, корекційно-розвиткових та інших послуг і засобів для розвитку дитини, який розробляється групою фахівців з обов’язковим залученням батьків чи інших законних представників дитини."
    },
    {
      "provision_ref": "art24",
      "section": "24",
      "title": "Стаття 24. Організація медичного обслуговування у системі освіти",
      "content": "Організація безкоштовного медичного обслуговування в системі освіти забезпечується місцевими органами виконавчої влади та органами місцевого самоврядування, здійснюється закладами центрального органу виконавчої влади, що реалізує державну політику у сфері охорони здоров’я, відомчими закладами охорони здоров'я відповідно до чинного законодавства."
    },
    {
      "provision_ref": "art25",
      "section": "25",
      "title": "Стаття 25. Організація харчування в навчальних закладах",
      "content": "Організація та відповідальність за харчування у навчальних закладах державної та комунальної форми власності покладається на місцеві органи виконавчої влади та органи місцевого самоврядування, центральні органи виконавчої влади, яким підпорядковані навчальні заклади, керівників навчальних закладів.\nХарчування у навчальних закладах інших форм власності організовують засновник і керівник закладу.\nКонтроль та державний нагляд за якістю харчування покладається на органи охорони здоров'я."
    },
    {
      "provision_ref": "art26",
      "section": "26",
      "title": "Стаття 26. Забезпечення безпечних і нешкідливих умов навчання, праці та виховання",
      "content": "Забезпечення безпечних і нешкідливих умов навчання, праці та виховання у навчальних закладах покладається на їх власника або уповноважений ним орган, керівника навчального закладу."
    },
    {
      "provision_ref": "art27",
      "section": "27",
      "title": "Стаття 27. Документи про освіту",
      "content": "Випускнику державного або іншого акредитованого (атестованого) навчального закладу видається відповідний документ про освіту встановленого зразка.\nЗразки документів про освіту затверджуються Кабінетом Міністрів України."
    },
    {
      "provision_ref": "art27-1",
      "section": "27-1",
      "title": "Стаття 27-1. Національна рамка кваліфікацій",
      "content": "1. Національна рамка кваліфікацій - це системний і структурований за компетентностями опис кваліфікаційних рівнів.\n2. Національна рамка кваліфікацій спрямована на:\n1) введення європейських стандартів та принципів забезпечення якості освіти з урахуванням вимог ринку праці до компетентностей фахівців;\n2) забезпечення гармонізації норм законодавства у сфері освіти та соціально-трудових відносин;\n3) сприяння національному і міжнародному визнанню кваліфікацій, здобутих в Україні;\n4) налагодження ефективної взаємодії сфери освітніх послуг та ринку праці.\n3. Національна рамка кваліфікацій розробляється із залученням об’єднань організацій роботодавців та затверджується у порядку, визначеному законодавством."
    },
    {
      "provision_ref": "art28",
      "section": "28",
      "title": "Стаття 28. Поняття системи освіти",
      "content": "Система освіти складається із навчальних закладів, наукових, науково-методичних і методичних установ, науково-виробничих підприємств, державних і місцевих органів управління освітою та самоврядування в галузі освіти."
    },
    {
      "provision_ref": "art29",
      "section": "29",
      "title": "Стаття 29. Структура освіти",
      "content": "Структура освіти включає:\nдошкільну освіту;\nзагальну середню освіту;\nпозашкільну освіту;\nпрофесійно-технічну освіту;\nвищу освіту;\nпіслядипломну освіту;\nсамоосвіту."
    },
    {
      "provision_ref": "art30",
      "section": "30",
      "title": "Стаття 30. Освітні, освітньо-кваліфікаційні рівні та ступені",
      "content": "1. В Україні встановлюються такі освітні рівні:\nдошкільна освіта;\nпочаткова загальна освіта;\nбазова загальна середня освіта;\nповна загальна середня освіта;\nпрофесійно-технічна освіта;\nвища освіта.\n2. В Україні встановлюються такі освітньо-кваліфікаційні рівні та ступені:\nкваліфікований робітник;\nмолодший спеціаліст;\nмолодший бакалавр;\nбакалавр;\nмагістр;\nдоктор філософії;\nдоктор наук."
    },
    {
      "provision_ref": "art31",
      "section": "31",
      "title": "Стаття 31. Наукові ступені",
      "content": "1. Науковими ступенями є:\nдоктор філософії;\nдоктор наук.\n2. Наукові ступені доктора філософії і доктора наук присуджуються спеціалізованими вченими радами вищих навчальних закладів, наукових установ та організацій у порядку, затвердженому Кабінетом Міністрів України."
    },
    {
      "provision_ref": "art32",
      "section": "32",
      "title": "Стаття 32. Вчені звання",
      "content": "1. Вченими званнями є:\nстарший дослідник;\nдоцент;\nпрофесор.\n2. Вчені звання старший науковий співробітник, доцент, професор присвоюються на основі рішень вчених рад вищих навчальних закладів, наукових установ і організацій у порядку, встановленому Кабінетом Міністрів України."
    },
    {
      "provision_ref": "art33",
      "section": "33",
      "title": "Стаття 33. Дошкільна освіта",
      "content": "Дошкільна освіта і виховання здійснюються у сім'ї, дошкільних навчальних закладах у взаємодії з сім'єю і мають на меті забезпечення фізичного, психічного здоров'я дітей, їх всебічного розвитку, набуття життєвого досвіду, вироблення умінь, навичок, необхідних для подальшого навчання."
    },
    {
      "provision_ref": "art34",
      "section": "34",
      "title": "Стаття 34. Дошкільні навчальні заклади",
      "content": "Дошкільними навчальними закладами є:\nдошкільні навчальні заклади (ясла);\nдошкільні навчальні заклади (ясла-садки);\nдошкільні навчальні заклади (дитячі садки);\nдошкільні навчальні заклади (ясла-садки) компенсуючого типу;\nбудинки дитини;\nдошкільні навчальні заклади (дитячі будинки) інтернатного типу;\nдошкільні навчальні заклади (ясла-садки) сімейного типу;\nдошкільні навчальні заклади (ясла-садки) комбінованого типу;\nдошкільні навчальні заклади (центри розвитку дитини).\nПрийом дітей у дошкільні навчальні заклади проводиться за бажанням батьків або осіб, які їх замінюють."
    },
    {
      "provision_ref": "art35",
      "section": "35",
      "title": "Стаття 35. Загальна середня освіта",
      "content": "1. Загальна середня освіта забезпечує всебічний розвиток дитини як особистості, її нахилів, здібностей, талантів, трудову підготовку, професійне самовизначення, формування загальнолюдської моралі, засвоєння визначеного суспільними, мовними, національно-культурними потребами обсягу знань про природу, людину, суспільство і виробництво, екологічне виховання, фізичне вдосконалення.\n2. Держава гарантує молоді право на отримання повної загальної середньої освіти і оплачує її здобуття. Повна загальна середня освіта в Україні є обов’язковою і може отримуватися у різних типах навчальних закладів. Держава гарантує безоплатне забезпечення підручниками, посібниками учнів загальноосвітніх навчальних закладів та педагогічних працівників у порядку, встановленому Кабінетом Міністрів України.\n3. За рахунок коштів підприємств, установ і організацій, батьків та інших добровільних внесків можуть вводитися додаткові навчальні курси понад обсяг, визначений державним стандартом для відповідного освітнього рівня."
    },
    {
      "provision_ref": "art36",
      "section": "36",
      "title": "Стаття 36. Середні навчальні заклади",
      "content": "1. Основним видом середніх навчальних закладів є середня загальноосвітня школа трьох ступенів: перший - початкова школа, що забезпечує початкову загальну освіту, другий - основна школа, що забезпечує базову загальну середню освіту, третій - старша школа, що забезпечує повну загальну середню освіту.\n2. Школи кожного з трьох ступенів можуть функціонувати разом або самостійно.\n3. Навчання у середній загальноосвітній школі починається з шести- або семирічного віку.\n4. Створення загальноосвітніх навчальних закладів здійснюється відповідно до Закону України \"Про загальну середню освіту\". Реорганізація і ліквідація загальноосвітніх навчальних закладів комунальної форми власності здійснюється за рішенням сесії місцевої ради, державної і приватної форм власності - за рішенням засновника (засновників).\n5. За рішенням місцевих органів виконавчої влади та органів місцевого самоврядування для задоволення освітніх потреб населення можуть створюватися навчально-виховні комплекси \"дошкільний навчальний заклад - загальноосвітній навчальний заклад\", \"загальноосвітній навчальний заклад - дошкільний навчальний заклад\" або об'єднання з іншими навчальними закладами, а також загальноосвітні навчальні заклади та групи продовженого дня.\n6. Для розвитку здібностей, обдарувань і талантів дітей створюються профільні класи (з поглибленим вивченням окремих предметів або початкової допрофесійної підготовки), спеціалізовані школи, гімназії, ліцеї, колегіуми, а також різні типи навчально-виховних комплексів, об'єднань. Особливо обдарованим дітям держава надає підтримку і заохочення (стипендії, направлення на навчання і стажування до провідних вітчизняних та закордонних освітніх, культурних центрів).\n7. Для здобуття загальної середньої освіти створюються вечірні (змінні) школи, інклюзивні та/або спеціальні класи для навчання осіб з особливими освітніми потребами, а також класи, групи з очною, заочною, дистанційною формами навчання при загальноосвітніх школах.\nЗагальноосвітні навчальні заклади на підставі письмового звернення особи з особливими освітніми потребами, її батьків чи законних представників створюють інклюзивні та/або спеціальні класи для навчання осіб з особливими освітніми потребами.\n8. Бажаючим надається право і створюються умови для прискореного закінчення школи, складання іспитів екстерном."
    },
    {
      "provision_ref": "art37",
      "section": "37",
      "title": "Стаття 37. Навчальні заклади для громадян, які потребують соціальної допомоги та реабілітації",
      "content": "1. Для дітей, які не мають необхідних умов для виховання і навчання в сім'ї, створюються загальноосвітні школи-інтернати.\n2. Для дітей-сиріт і дітей, які залишилися без піклування батьків, створюються школи-інтернати, дитячі будинки, в тому числі сімейного типу, з повним державним утриманням.\n3. Для дітей, які потребують тривалого лікування, створюються дошкільні навчальні заклади, загальноосвітні санаторні школи-інтернати, дитячі будинки. Навчальні заняття з такими дітьми проводяться також у лікарнях, санаторіях, вдома.\n4. Для осіб, які мають вади у фізичному чи розумовому розвитку і не можуть навчатися в масових навчальних закладах, створюються спеціальні загальноосвітні школи-інтернати, школи, дитячі будинки, дошкільні та інші навчальні заклади з утриманням за рахунок держави.\n5. Для дітей і підлітків, які потребують особливих умов виховання, створюються загальноосвітні школи і професійно-технічні училища соціальної реабілітації."
    },
    {
      "provision_ref": "art38",
      "section": "38",
      "title": "Стаття 38. Позашкільна освіта",
      "content": "1. Позашкільна освіта та виховання є частиною структури освіти і спрямовуються на розвиток здібностей, талантів дітей, учнівської та студентської молоді, задоволення їх інтересів, духовних запитів і потреб у професійному визначенні.\n2. Позашкільна освіта та виховання здійснюються навчальними закладами, сім'єю, трудовими колективами, громадськими організаціями, товариствами, фондами і грунтуються на принципі добровільності вибору типів закладів, видів діяльності.\n3. Держава забезпечує умови для одержання учнями і молоддю позашкільної освіти."
    },
    {
      "provision_ref": "art39",
      "section": "39",
      "title": "Стаття 39. Позашкільні навчальні заклади",
      "content": "1. До позашкільних навчальних закладів належать: палаци, будинки, центри, станції дитячої, юнацької творчості, учнівські та студентські клуби, дитячо-юнацькі спортивні школи, школи мистецтв, студії, початкові спеціалізовані мистецькі навчальні заклади, бібліотеки, оздоровчі та інші заклади.\n2. Для здійснення навчально-виховної роботи позашкільним навчальним закладам надаються спортивні об'єкти, культурні, оздоровчі та інші заклади безкоштовно та на пільгових умовах. Порядок їх надання визначається місцевими органами виконавчої влади та органами місцевого самоврядування."
    },
    {
      "provision_ref": "art40",
      "section": "40",
      "title": "Стаття 40. Професійно-технічна освіта",
      "content": "1. Професійно-технічна освіта забезпечує здобуття громадянами професії відповідно до їх покликань, інтересів, здібностей, а також допрофесійну підготовку, перепідготовку, підвищення їх кваліфікації.\n2. Професійно-технічна освіта громадян здійснюється на базі повної загальної середньої освіти або базової загальної середньої освіти з наданням можливості здобувати повну загальну середню освіту.\n3. Громадяни, які потребують соціальної допомоги і реабілітації, а також громадяни, які навчаються окремим професіям за переліком, визначеним Кабінетом Міністрів України, можуть отримувати професію не маючи базової загальної середньої освіти.\n4. Професійна підготовка або перепідготовка осіб з особливими освітніми потребами у професійно-технічних навчальних закладах здійснюється за рахунок бюджетних коштів у межах обсягу державного замовлення з урахуванням медичних показань і протипоказань для подальшої трудової діяльності таких осіб. Вибір форм і методів професійної підготовки проводиться згідно з висновками спеціалістів медико-соціальної експертної комісії або лікарсько-консультативної комісії лікувально-профілактичних закладів."
    },
    {
      "provision_ref": "art41",
      "section": "41",
      "title": "Стаття 41. Професійно-технічні навчальні заклади",
      "content": "1. До професійно-технічних навчальних закладів належать:\nпрофесійно-технічне училище відповідного профілю;\nпрофесійне училище соціальної реабілітації;\nвище професійне училище;\nпрофесійний ліцей;\nпрофесійний ліцей відповідного профілю;\nпрофесійно-художнє училище;\nхудожнє професійно-технічне училище;\nвище художнє професійно-технічне училище;\nучилище-агрофірма;\nвище училище-агрофірма;\nучилище-завод;\nцентр професійно-технічної освіти;\nцентр професійної освіти;\nнавчально-виробничий центр;\nцентр підготовки і перепідготовки робітничих кадрів;\nнавчально-курсовий комбінат;\nнавчальний центр;\nінші типи навчальних закладів, що надають професійно-технічну освіту або здійснюють професійно-технічне навчання.\n2. Професійно-технічні навчальні заклади можуть мати денні, вечірні відділення, створювати і входити в різні комплекси, об'єднання.\n3. Професійно-технічні навчальні заклади здійснюють підготовку, перепідготовку і підвищення кваліфікації громадян за державним замовленням, а також за угодами з підприємствами, об'єднаннями, установами, організаціями, окремими громадянами.\n4. Професійно-технічні навчальні заклади можуть мати одне або декілька підприємств (установ, організацій) - замовників підготовки кадрів. Відносини з підприємствами, установами та організаціями - замовниками підготовки кадрів регулюються відповідно до укладених угод.\n5. Учні державних та комунальних професійно-технічних навчальних закладів із числа дітей-сиріт, дітей, позбавлених батьківського піклування, і дітей, які потребують особливих умов виховання, перебувають на повному утриманні держави. Порядок забезпечення учнів державних та комунальних професійно-технічних навчальних закладів стипендією, організації харчування учнів із числа дітей-сиріт, дітей, позбавлених батьківського піклування, осіб з їх числа, дітей-інвалідів/інвалідів I-III групи та дітей із сімей, які отримують допомогу відповідно до Закону України \"Про державну соціальну допомогу малозабезпеченим сім’ям\", визначається Кабінетом Міністрів України.\nОргани місцевого самоврядування відповідно до законодавства можуть забезпечувати харчуванням учнів інших категорій та передбачати на це відповідні видатки з місцевих бюджетів.\n6. Випускникам професійно-технічних навчальних закладів відповідно до їх освітньо-кваліфікаційного рівня присвоюється кваліфікація \"кваліфікований робітник\" з набутої професії відповідного розряду (категорії).\nВипускникам вищих професійних училищ та центрів професійно-технічної освіти відповідно до їх освітньо-кваліфікаційного рівня може присвоюватися кваліфікація \"молодший спеціаліст\" тільки з акредитованого напряму (спеціальності).\n7. Громадяни можуть також одержати професію, підвищити кваліфікацію, пройти перепідготовку безпосередньо на виробництві."
    },
    {
      "provision_ref": "art42",
      "section": "42",
      "title": "Стаття 42. Вища освіта",
      "content": "1. Вища освіта забезпечує фундаментальну наукову, професійну та практичну підготовку, здобуття громадянами ступенів вищої освіти відповідно до їх покликань, інтересів і здібностей, удосконалення наукової та професійної підготовки, перепідготовку та підвищення їх кваліфікації.\n2. Вища освіта здійснюється на базі повної загальної середньої освіти.\n3. Підготовка фахівців у вищих навчальних закладах може проводитися з відривом (очна), без відриву від виробництва (вечірня, заочна, дистанційна), шляхом поєднання цих форм, а з окремих спеціальностей - екстерном.\nДержава створює рівні умови громадянам України для реалізації їх права на здобуття вищої освіти.\nПрийом громадян до вищих навчальних закладів проводиться на конкурсній основі відповідно до здібностей незалежно від форми власності навчального закладу та джерел оплати за навчання.\nКонтроль за дотриманням принципів соціальної справедливості та законності при прийомі громадян до вищих навчальних закладів здійснюється органами, уповноваженими цим Законом.\n4. Особливо обдарованим студентам забезпечується навчання та стажування за індивідуальними планами, встановлення спеціальних державних стипендій, створення умов для навчання за кордоном."
    },
    {
      "provision_ref": "art43",
      "section": "43",
      "title": "Стаття 43. Вищі навчальні заклади",
      "content": "1. Вищими навчальними закладами є: університет, академія, інститут, коледж.\n2. З метою визнання спроможності юридичної особи провадити освітню діяльність за певною спеціальністю та на певному рівні вищої освіти, що відповідає стандартам освітньої діяльності, такі юридичні особи проходять процедуру ліцензування.\n3. З метою підтвердження якості освітньої діяльності за певною спеціальністю та на певному рівні вищої освіти, що відповідає стандартам вищої освіти, вищі навчальні заклади мають право проходити процедуру акредитації освітньої програми, за якою вони здійснюють підготовку фахівців.\n4. Вищі навчальні заклади здійснюють підготовку фахівців за такими ступенями:\nмолодший бакалавр і бакалавр - забезпечують коледжі;\nбакалавр, магістр, доктор філософії, доктор наук - забезпечують університети, академії та інститути.\n5. Вищі навчальні заклади у встановленому порядку можуть створювати різні типи навчально-науково-виробничих комплексів, об'єднань, центрів, інститутів, філій, коледжів, ліцеїв, гімназій."
    },
    {
      "provision_ref": "art44",
      "section": "44",
      "title": "Стаття 44. Напрями діяльності вищого навчального закладу",
      "content": "1. Основними напрямами діяльності вищого навчального закладу є:\nпідготовка фахівців різних ступенів;\nпідготовка та атестація наукових, науково-педагогічних кадрів;\nнауково-дослідна робота;\nспеціалізація, підвищення кваліфікації, перепідготовка кадрів;\nкультурно-освітня, методична, видавнича, фінансово-господарська, виробничо-комерційна робота;\nздійснення зовнішніх зв'язків.\n2. Вищі навчальні заклади здійснюють свою діяльність за державним контрактом (замовленням) та угодами як основною формою регулювання відносин між навчальними закладами та підприємствами, установами, організаціями, громадянами."
    },
    {
      "provision_ref": "art45",
      "section": "45",
      "title": "Стаття 45. Наукова діяльність у системі вищої освіти",
      "content": "1. Наукова діяльність у системі вищої освіти включає виконання науково-дослідних робіт, підготовку наукових і науково-педагогічних кадрів вищої кваліфікації.\nНауково-дослідна робота є складовою частиною підготовки фахівців і здійснюється науковими колективами, окремими вченими за договорами, контрактами, замовленнями, програмами, проектами. Для цього створюються наукові, науково-виробничі підрозділи, об'єднання, асоціації, технологічні парки, центри нових інформаційних технологій, науково-технічної творчості та інші формування.\n2. Держава визнає пріоритет фундаментальних досліджень, що виконуються у системі освіти."
    },
    {
      "provision_ref": "art46",
      "section": "46",
      "title": "Стаття 46. Автономія вищого навчального закладу",
      "content": "1. Автономія вищого навчального закладу - це самостійність, незалежність і відповідальність вищого навчального закладу у прийнятті рішень стосовно розвитку академічних свобод, організації наукових досліджень, освітнього процесу, внутрішнього управління, економічної та іншої діяльності, самостійного добору і розстановки кадрів у межах, передбачених цим Законом.\n2. Права вищого навчального закладу, що визначають зміст його автономії, визначаються Законом України \"Про вищу освіту\" і не можуть бути обмежені іншими законами та нормативно-правовими актами."
    },
    {
      "provision_ref": "art47",
      "section": "47",
      "title": "Стаття 47. Післядипломна освіта",
      "content": "1. Післядипломна освіта - це спеціалізоване вдосконалення освіти та професійної підготовки особи шляхом поглиблення, розширення та оновлення її знань, умінь і навичок на основі здобутої раніше вищої освіти (спеціальності) або професійно-технічної освіти (професії) та практичного досвіду.\n2. Післядипломна освіта включає:\nспеціалізацію - профільна спеціалізована підготовка з метою набуття особою здатності виконувати окремі завдання та обов’язки, що мають особливості в межах спеціальності;\nперепідготовку - професійне навчання, спрямоване на оволодіння іншою професією працівниками, які здобули первинну професійну підготовку;\nпідвищення кваліфікації - підвищення рівня готовності особи до виконання її професійних завдань та обов’язків або набуття особою здатності виконувати додаткові завдання та обов’язки шляхом набуття нових знань і вмінь у межах професійної діяльності або галузі знань;\nстажування - набуття особою досвіду виконання завдань та обов’язків певної професійної діяльності або галузі знань.\n3. Форми післядипломної освіти:\nпрофесійне навчання працівників робітничим професіям;\nасистентура-стажування;\nінтернатура;\nлікарська резидентура;\nклінічна ординатура тощо.\n4. Професійне навчання працівників робітничим професіям включає первинну професійну підготовку, перепідготовку та підвищення кваліфікації робітників і може здійснюватися безпосередньо у роботодавця або організовуватися на договірних умовах у професійно-технічних навчальних закладах, на підприємствах, в установах, організаціях, а працівників, які за класифікацією професій належать до категорій керівників, професіоналів і фахівців, - перепідготовку, стажування, спеціалізацію та підвищення кваліфікації і може організовуватися на договірних умовах у вищих навчальних закладах.\n5. Асистентура-стажування проводиться в університетах, академіях, інститутах і є основною формою підготовки науково-педагогічних, творчих і виконавських фахівців мистецького спрямування.\n6. Інтернатура проводиться в університетах, академіях, інститутах і є обов’язковою формою первинної спеціалізації осіб за лікарськими та провізорськими спеціальностями для отримання кваліфікації лікаря-спеціаліста або провізора-спеціаліста.\n7. Лікарська резидентура проводиться в університетах, академіях, інститутах і є формою спеціалізації лікарів-спеціалістів за певними лікарськими спеціальностями виключно на відповідних клінічних кафедрах для отримання кваліфікації лікаря-спеціаліста згідно з переліком лікарських спеціальностей, затвердженим центральним органом виконавчої влади у сфері охорони здоров’я.\n8. Клінічна ординатура проводиться в університетах, академіях, інститутах, наукових установах і є формою підвищення кваліфікації лікарів-спеціалістів, які пройшли підготовку в інтернатурі та/або резидентурі за відповідною лікарською спеціальністю.\n9. Особа, яка успішно пройшла навчання за програмою післядипломної освіти, отримує відповідний документ, зразок якого затверджується засновником (засновниками) навчального закладу або уповноваженим ним (ними) органом.\n10. Післядипломна освіта здобувається в академіях, інститутах післядипломної освіти, професійно-технічних навчальних закладах, відповідних структурних підрозділах вищих навчальних закладів, наукових, навчально-наукових установах у порядку, затвердженому Кабінетом Міністрів України."
    },
    {
      "provision_ref": "art48",
      "section": "48",
      "title": "Стаття 48. Заклади післядипломної освіти",
      "content": "1. До закладів післядипломної освіти належать:\nакадемії, інститути (центри) підвищення кваліфікації, перепідготовки, вдосконалення, навчально-курсові комбінати;\nпідрозділи вищих навчальних закладів (філіали, факультети, відділення та інші);\nпрофесійно-технічні навчальні заклади;\nнауково-методичні центри професійно-технічної освіти;\nвідповідні підрозділи в організаціях та на підприємствах.\n2. Заклади післядипломної освіти можуть працювати за очною, вечірньою, заочною, дистанційною формами навчання, мати філіали і вести науково-дослідну роботу."
    },
    {
      "provision_ref": "art49",
      "section": "49",
      "title": "Стаття 49. Самоосвіта громадян",
      "content": "Для самоосвіти громадян державними органами, підприємствами, установами, організаціями, об'єднаннями громадян, громадянами створюються відкриті та народні університети, лекторії, бібліотеки, центри, клуби, теле-, радіонавчальні програми тощо."
    },
    {
      "provision_ref": "art50",
      "section": "50",
      "title": "Стаття 50. Учасники навчально-виховного процесу",
      "content": "Учасниками навчально-виховного процесу є:\nдіти дошкільного віку, вихованці, учні, студенти, курсанти, слухачі, стажисти, клінічні ординатори, аспіранти, докторанти;\nкерівні, педагогічні, наукові, науково-педагогічні працівники, спеціалісти;\nбатьки або особи, які їх замінюють, батьки - вихователі дитячих будинків сімейного типу;\nпредставники підприємств, установ, кооперативних, громадських організацій, які беруть участь у навчально-виховній роботі."
    },
    {
      "provision_ref": "art51",
      "section": "51",
      "title": "Стаття 51. Права вихованців, учнів, студентів, курсантів, слухачів, стажистів, клінічних ординаторів, аспірантів, докторантів",
      "content": "1. Вихованці, учні, студенти, курсанти, слухачі, стажисти, клінічні ординатори, аспіранти, докторанти відповідно мають гарантоване державою право на:\nнавчання для здобуття певного освітнього та освітньо-кваліфікаційного рівнів;\nвибір навчального закладу, форми навчання, освітньо-професійних та індивідуальних програм, позакласних занять;\nдодаткову відпустку за місцем роботи, скорочений робочий час та інші пільги, передбачені законодавством для осіб, які поєднують роботу з навчанням;\nпродовження освіти за професією, спеціальністю на основі одержаного освітньо-кваліфікаційного рівня, здобуття додаткової освіти відповідно до угоди із навчальним закладом;\nодержання направлення на навчання, стажування до інших навчальних закладів, у тому числі за кордон;\nкористування навчальною, науковою, виробничою, культурною, спортивною, побутовою, оздоровчою базою навчального закладу;\nдоступ до інформації в усіх галузях знань;\nучасть у науково-дослідній, дослідно-конструкторській та інших видах наукової діяльності, конференціях, олімпіадах, виставках, конкурсах;\nособисту або через своїх представників участь у громадському самоврядуванні, в обговоренні, вирішенні питань удосконалення навчально-виховного процесу, науково-дослідної роботи, призначення стипендій, організації дозвілля, побуту тощо;\nучасть в об'єднаннях громадян;\nбезпечні і нешкідливі умови навчання та праці;\nзабезпечення стипендіями, гуртожитками, інтернатами в порядку, встановленому Кабінетом Міністрів України;\nтрудову діяльність у встановленому порядку в позаурочний час;\nперерву в навчанні у вищих та професійно-технічних навчальних закладах;\nкористування послугами закладів охорони здоров'я, засобами лікування, профілактики захворювань та зміцнення здоров'я;\nзахист від будь-яких форм експлуатації, фізичного та психічного насильства, від дій педагогічних, інших працівників, які порушують права або принижують їх честь і гідність;\nзбереження місця навчання на період проходження військової служби за призовом під час мобілізації, на особливий період;\nвідстрочку на складання екзаменаційної сесії та державної атестації у навчальних закладах на період проходження військової служби за призовом під час мобілізації, на особливий період.\n2. Відволікання учнів, студентів, курсантів, слухачів, стажистів, клінічних ординаторів, аспірантів, докторантів за рахунок навчального часу на роботу і здійснення заходів, не пов'язаних з процесом навчання, забороняється, крім випадків, передбачених рішенням Кабінету Міністрів України."
    },
    {
      "provision_ref": "art52",
      "section": "52",
      "title": "Стаття 52. Обов'язки вихованців, учнів, студентів, курсантів, слухачів, стажистів, клінічних ординаторів, аспірантів, докторантів",
      "content": "1. Обов'язками вихованців, учнів, студентів, курсантів, слухачів, стажистів, клінічних ординаторів, аспірантів, докторантів відповідно є:\nдодержання законодавства, моральних, етичних норм;\nсистематичне та глибоке оволодіння знаннями, практичними навичками, професійною майстерністю, підвищення загального культурного рівня;\nдодержання статуту, правил внутрішнього розпорядку навчального закладу.\n3. Інші обов'язки осіб, що навчаються, можуть встановлюватися законодавством, положеннями про навчальні заклади та їх статутами."
    },
    {
      "provision_ref": "art53",
      "section": "53",
      "title": "Стаття 53. Додаткові види соціального і матеріального забезпечення вихованців, учнів, студентів, курсантів, слухачів, стажистів, клінічних ординаторів, аспірантів, докторантів",
      "content": "1. Вихованцям, учням, студентам, курсантам, слухачам, стажистам, клінічним ординаторам, аспірантам, докторантам може надаватися додатково соціальна і матеріальна допомога за рахунок місцевих бюджетів, центральних органів виконавчої влади, підприємств, установ, організацій, коштів громадян, юридичних і фізичних осіб за межами України, благодійних організацій, а також з інших надходжень.\n2. При загальноосвітніх закладах утворюються фонди загального обов'язкового навчання для надання матеріальної допомоги учням, їх оздоровлення, проведення культурних заходів, інших передбачених законодавством витрат. Фонди загального обов'язкового навчання утворюються за рахунок коштів місцевих бюджетів у розмірі не меншому трьох відсотків витрат на утримання шкіл, а також за рахунок залучення коштів підприємств, установ, організацій, інших джерел.\n3. Органи місцевого самоврядування можуть забезпечувати пільговий проїзд учнів, вихованців, студентів та педагогічних працівників до місця навчання і додому у порядку та розмірах, визначених органами місцевого самоврядування, та передбачати на це відповідні видатки з місцевих бюджетів.\n4. На час виробничого навчання, практики учням і студентам забезпечуються робочі місця, безпечні та нешкідливі умови праці.\nПорядок оплати виконаної роботи під час виробничого навчання і практики визначається Кабінетом Міністрів України.\nП'ятдесят відсотків заробітної плати за виробниче навчання і виробничу практику учнів, слухачів професійно-технічних навчальних закладів направляється на рахунок навчального закладу для здійснення його статутної діяльності, зміцнення навчально-матеріальної бази, на соціальний захист учнів, слухачів, проведення культурно-масової і фізкультурно-спортивної роботи.\n5. За студентами, аспірантами, які проходять військову службу за призовом під час мобілізації, на особливий період, зберігаються додаткові види соціального і матеріального забезпечення, передбачені цим Законом."
    },
    {
      "provision_ref": "art54",
      "section": "54",
      "title": "Стаття 54. Кадрове забезпечення сфери освіти",
      "content": "1. Педагогічною діяльністю можуть займатися особи з високими моральними якостями, які мають відповідну освіту, професійно-практичну підготовку, фізичний стан яких дозволяє виконувати службові обов'язки.\n2. Педагогічну діяльність у навчальних закладах здійснюють педагогічні працівники, у вищих навчальних закладах третього і четвертого рівнів акредитації та закладах післядипломної освіти - науково-педагогічні працівники.\nПерелік посад педагогічних та науково-педагогічних працівників встановлюється Кабінетом Міністрів України.\n3. Педагогічні та науково-педагогічні працівники приймаються на роботу шляхом укладення трудового договору, в тому числі за контрактом. Прийняття на роботу науково-педагогічних працівників здійснюється на основі конкурсного відбору.\n4. Педагогічні працівники підлягають атестації. За результатами атестації визначаються відповідність працівника займаній посаді, рівень його кваліфікації, присвоюються категорії, педагогічні звання. Порядок атестації педагогічних працівників встановлюється центральним органом виконавчої влади, що забезпечує формування державної політики у сфері освіти.\nПерелік категорій і педагогічних звань педагогічних працівників, порядок їх присвоєння визначаються Кабінетом Міністрів України.\nРішення атестаційної комісії є підставою для звільнення педагогічного працівника з роботи у порядку, встановленому законодавством."
    },
    {
      "provision_ref": "art55",
      "section": "55",
      "title": "Стаття 55. Права педагогічних та науково-педагогічних працівників",
      "content": "1. Педагогічні та науково-педагогічні працівники мають право на:\nзахист професійної честі, гідності;\nвільний вибір форм, методів, засобів навчання, виявлення педагогічної ініціативи;\nіндивідуальну педагогічну діяльність;\nучасть у громадському самоврядуванні;\nкористування подовженою оплачуваною відпусткою;\nзабезпечення житлом у першочерговому порядку, пільгові кредити для індивідуального і кооперативного будівництва;\nпридбання для працюючих у сільській місцевості основних продуктів харчування за цінами, встановленими для працівників сільського господарства;\nодержання службового житла;\nпідвищення кваліфікації, перепідготовку, вільний вибір змісту, програм, форм навчання, навчальних закладів, установ та організацій, що здійснюють підвищення кваліфікації і перепідготовку.\n2. Відволікання педагогічних та науково-педагогічних працівників від виконання професійних обов'язків не допускається за винятком випадків, передбачених чинним законодавством."
    },
    {
      "provision_ref": "art56",
      "section": "56",
      "title": "Стаття 56. Обов'язки педагогічних та науково-педагогічних працівників",
      "content": "Педагогічні та науково-педагогічні працівники зобов'язані:\nпостійно підвищувати професійний рівень, педагогічну майстерність, загальну культуру;\nзабезпечувати умови для засвоєння вихованцями, учнями, студентами, курсантами, слухачами, стажистами, клінічними ординаторами, аспірантами навчальних програм на рівні обов'язкових вимог щодо змісту, рівня та обсягу освіти, сприяти розвиткові здібностей дітей, учнів, студентів;\nнастановленням і особистим прикладом утверджувати повагу до принципів загальнолюдської моралі: правди, справедливості, відданості, патріотизму, гуманізму, доброти, стриманості, працелюбства, поміркованості, інших доброчинностей;\nвиховувати у дітей та молоді повагу до батьків, жінки, старших за віком, народних традицій та звичаїв, національних, історичних, культурних цінностей України, її державного і соціального устрою, дбайливе ставлення до історико-культурного та природного середовища країни;\nготувати учнів та студентів до свідомого життя в дусі взаєморозуміння, миру, злагоди між усіма народами, етнічними, національними, релігійними групами;\nдодержувати педагогічної етики, моралі, поважати гідність дитини, учня, студента;\nзахищати дітей, молодь від будь-яких форм фізичного або психічного насильства, запобігати вживанню ними алкоголю, наркотиків, іншим шкідливим звичкам."
    },
    {
      "provision_ref": "art57",
      "section": "57",
      "title": "Стаття 57. Гарантії держави педагогічним, науково-педагогічним працівникам та іншим категоріям працівників навчальних закладів",
      "content": "1. Держава забезпечує педагогічним та науково-педагогічним працівникам:\nналежні умови праці, побуту, відпочинку, медичне обслуговування;\nпідвищення кваліфікації не рідше одного разу на п'ять років;\nправовий, соціальний, професійний захист;\nнадання пільгових довготермінових кредитів на будівництво (реконструкцію) і придбання житла;\nкомпенсації, встановлені законодавством, у разі втрати роботи, у зв'язку зі змінами в організації виробництва і праці;\nпризначення і виплату пенсії відповідно до чинного законодавства;\nвстановлення підвищених посадових окладів (ставок заробітної плати) за наукові ступені і вчені звання;\nвиплату педагогічним і науково-педагогічним працівникам надбавок за вислугу років щомісячно у відсотках до посадового окладу (ставки заробітної плати) залежно від стажу педагогічної роботи у таких розмірах: понад 3 роки - 10 відсотків, понад 10 років - 20 відсотків, понад 20 років - 30 відсотків;\nнадання педагогічним працівникам щорічної грошової винагороди в розмірі до одного посадового окладу (ставки заробітної плати) за сумлінну працю, зразкове виконання службових обов'язків;\nвиплату педагогічним і науково-педагогічним працівникам допомоги на оздоровлення у розмірі місячного посадового окладу (ставки заробітної плати) при наданні щорічної відпустки;\n2. Держава забезпечує встановлення посадових окладів (ставок заробітної плати) науково-педагогічним, педагогічним та іншим категоріям працівників навчальних закладів та установ освіти на основі Єдиної тарифної сітки у порядку, визначеному Кабінетом Міністрів України.\n3. У разі захворювання педагогічного чи науково-педагогічного працівника, яке унеможливлює виконання ним професійних обов'язків і обмежує перебування в дитячому, учнівському, студентському колективах, або тимчасового переведення за цих чи інших обставин на іншу роботу чи проходження військової служби за призовом під час мобілізації, на особливий період, за ним зберігається попередній середній заробіток. У разі хвороби або каліцтва попередній середній заробіток виплачується до відновлення працездатності або встановлення інвалідності.\n4. Педагогічним працівникам, які працюють у сільській місцевості і селищах міського типу, а також пенсіонерам, які раніше працювали педагогічними працівниками в цих населених пунктах і проживають у них, держава відповідно до чинного законодавства забезпечує безплатне користування житлом з опаленням і освітленням у межах встановлених норм. Пільги на безплатне користування житлом з опаленням та освітленням, передбачені абзацом першим цього пункту, надаються за умови, якщо розмір середньомісячного сукупного доходу сім’ї в розрахунку на одну особу за попередні шість місяців не перевищує величини доходу, який дає право на податкову соціальну пільгу у порядку, визначеному Кабінетом Міністрів України.\nВони мають право на безоплатне одержання у власність земельної ділянки в межах земельної частки (паю) члена сільськогосподарського підприємства, сільськогосподарської установи та організації, розташованих на території відповідної ради, із земель сільськогосподарського підприємства, сільськогосподарської установи та організації, що приватизуються, або земель запасу чи резервного фонду, але не більше норм безоплатної передачі земельних ділянок громадянам, встановлених законом для ведення особистого селянського господарства.\nДія абзацу другого цієї частини не поширюється на громадян, які раніше набули право на земельну частку (пай) та земельні ділянки для ведення особистого підсобного господарства чи для ведення особистого селянського господарства, крім випадків успадкування права на земельну частку (пай), земельні ділянки для ведення особистого підсобного господарства чи для ведення особистого селянського господарства відповідно до закону.\n5. Педагогічним та науково-педагогічним працівникам за рахунок власних коштів навчальних закладів може надаватися матеріальна допомога для вирішення соціально-побутових питань."
    },
    {
      "provision_ref": "art58",
      "section": "58",
      "title": "Стаття 58. Заохочення педагогічних та науково-педагогічних працівників",
      "content": "За особливі трудові заслуги педагогічні та науково-педагогічні працівники можуть бути нагороджені державними нагородами, відзначені знаками, грамотами, іншими видами морального та матеріального заохочення."
    },
    {
      "provision_ref": "art59",
      "section": "59",
      "title": "Стаття 59. Відповідальність батьків за розвиток дитини",
      "content": "1. Виховання в сім'ї є першоосновою розвитку дитини як особистості.\n2. На кожного з батьків покладається однакова відповідальність за виховання, навчання і розвиток дитини.\n3. Батьки та особи, які їх замінюють, зобов'язані:\nпостійно дбати про фізичне здоров'я, психічний стан дітей, створювати належні умови для розвитку їх природних здібностей;\nповажати гідність дитини, виховувати працелюбність, почуття доброти, милосердя, шанобливе ставлення до державної мови, регіональних мов або мов меншин, інших мов і рідної мови, сім'ї, старших за віком, до народних традицій та звичаїв;\nвиховувати повагу до національних, історичних, культурних цінностей українського та інших народів, дбайливе ставлення до історико-культурного надбання та навколишнього природного середовища, любов до своєї країни;\nсприяти здобуттю дітьми освіти у навчальних закладах або забезпечувати повноцінну домашню освіту відповідно до вимог щодо її змісту, рівня та обсягу;\nвиховувати повагу до законів, прав, основних свобод людини.\n4. Держава надає батькам і особам, які їх замінюють, допомогу у виконанні ними своїх обов'язків, захищає права сім'ї."
    },
    {
      "provision_ref": "art60",
      "section": "60",
      "title": "Стаття 60. Права батьків",
      "content": "Батьки або особи, які їх замінюють, мають право:\nвибирати навчальний заклад для неповнолітніх дітей;\nобирати і бути обраними до органів громадського самоврядування навчальних закладів;\nзвертатися до державних органів управління освітою з питань навчання, виховання дітей;\nзахищати у відповідних державних органах і суді законні інтереси своїх дітей."
    },
    {
      "provision_ref": "art61",
      "section": "61",
      "title": "Стаття 61. Фінансово-господарська діяльність навчальних закладів та установ, організацій, підприємств системи освіти",
      "content": "1. Фінансування державних навчальних закладів та установ, організацій, підприємств системи освіти здійснюється за рахунок коштів відповідних бюджетів, коштів галузей народного господарства, державних підприємств і організацій, а також додаткових джерел фінансування.\n2. Держава забезпечує бюджетні асигнування на освіту в розмірі не меншому десяти відсотків національного доходу, а також валютні асигнування на основну діяльність.\n3. Фінансування у визначеному Кабінетом Міністрів України порядку додаткових корекційно-розвиткових занять (послуг) та придбання спеціальних засобів корекції психофізичного розвитку, визначених індивідуальною програмою розвитку особи з особливими освітніми потребами, здійснюється за рахунок коштів субвенції з державного бюджету місцевим бюджетам на надання державної підтримки особам з особливими освітніми потребами, коштів місцевих бюджетів, інших джерел, не заборонених законодавством.\n4. Додатковими джерелами фінансування є:\nкошти, одержані за навчання, підготовку, підвищення кваліфікації та перепідготовку кадрів відповідно до укладених договорів;\nплата за надання додаткових освітніх послуг;\nкошти, одержані за науково-дослідні роботи (послуги) та інші роботи, виконані навчальним закладом на замовлення підприємств, установ, організацій та громадян;\nдоходи від реалізації продукції навчально-виробничих майстерень, підприємств, цехів і господарств, від надання в оренду приміщень, споруд, обладнання;\nдотації з місцевих бюджетів;\nдивіденди від цінних паперів;\nвалютні надходження;\nдобровільні грошові внески, матеріальні цінності, одержані від підприємств, установ, організацій, окремих громадян;\nінші кошти.\n5. Розмір плати за весь строк навчання, підготовку, перепідготовку, підвищення кваліфікації кадрів або за надання додаткових освітніх послуг встановлюється навчальним закладом у грошовій одиниці України - гривні, з урахуванням офіційно визначеного рівня інфляції за попередній календарний рік.\nРозмір плати за весь строк навчання, підготовку, перепідготовку, підвищення кваліфікації кадрів або за надання додаткових освітніх послуг встановлюється у договорі, що укладається між навчальним закладом та особою, яка навчатиметься, або юридичною особою, що оплачуватиме навчання, підготовку, перепідготовку, підвищення кваліфікації кадрів або надання додаткових освітніх послуг, і не може змінюватися протягом усього строку навчання (крім вищих навчальних закладів). Типовий договір затверджується центральним органом виконавчої влади, що забезпечує формування державної політики у сфері освіти.\nРозмір плати за весь строк навчання, підготовку, перепідготовку, підвищення кваліфікації кадрів або за надання додаткових освітніх послуг публікується у загальнодержавних друкованих засобах масової інформації та інформаційних збірниках центрального органу виконавчої влади, що забезпечує формування державної політики у сфері освіти.\nПлата за навчання, підготовку, перепідготовку, підвищення кваліфікації кадрів або за надання додаткових освітніх послуг може вноситися за весь строк навчання, підготовки, перепідготовки, підвищення кваліфікації кадрів або надання додаткових освітніх послуг повністю одноразово або частками - помісячно, по семестрах, щорічно.\nРозмір плати за навчання, підготовку, перепідготовку, підвищення кваліфікації кадрів або за надання додаткових освітніх послуг для осіб, які проходять військову службу за призовом під час мобілізації, на особливий період, зменшується з урахуванням перерваного та оплаченого строку навчання.\n7. У разі одержання коштів з інших джерел бюджетні та галузеві асигнування навчальних закладів та установ, організацій системи освіти не зменшуються.\n8. Бюджетні асигнування на освіту та позабюджетні кошти не підлягають вилученню та використовуються виключно за призначенням."
    },
    {
      "provision_ref": "art62",
      "section": "62",
      "title": "Стаття 62. Фінансування наукових досліджень",
      "content": "1. Фінансування фундаментальних та пошукових наукових досліджень, наукових програм, проектів державного значення у вищих навчальних закладах, науково-дослідних установах системи освіти здійснюється на конкурсній основі в обсязі не меншому десяти відсотків державних коштів, що виділяються на утримання вищих навчальних закладів.\n2. Фінансування прикладних досліджень, розробок здійснюється за рахунок бюджету та інших джерел, а результати досліджень реалізуються як товар відповідно до чинного законодавства."
    },
    {
      "provision_ref": "art63",
      "section": "63",
      "title": "Стаття 63. Матеріально-технічна база навчальних закладів та установ, організацій, підприємств системи освіти",
      "content": "1. Матеріально-технічна база навчальних закладів та установ, організацій, підприємств системи освіти включає будівлі, споруди, землю, комунікації, обладнання, транспортні засоби, службове житло та інші цінності. Майно навчальних закладів та установ, організацій, підприємств системи освіти належить їм на правах, визначених чинним законодавством.\n2. Земельні ділянки державних навчальних закладів, установ та організацій системи освіти передаються їм у постійне користування відповідно до Земельного кодексу України .\n3. Навчальні заклади самостійно розпоряджаються прибутками від господарської та іншої передбаченої їх статутами діяльності.\n4. Основні фонди, оборотні кошти та інше майно державних навчальних закладів, установ, організацій та підприємств системи освіти не підлягають вилученню, крім випадків, передбачених чинним законодавством.\n5. Об'єкти освіти і науки, що фінансуються з бюджету, а також підрозділи, технологічно пов'язані з навчальним та науковим процесом, не підлягають приватизації, перепрофілюванню або використанню не за призначенням.\n6. Потреби державних навчальних закладів та установ, організацій системи освіти для розвитку їх матеріально-технічної бази задовольняються державою першочергово відповідно до затверджених Кабінетом Міністрів України нормативів."
    },
    {
      "provision_ref": "art64",
      "section": "64",
      "title": "Стаття 64. Міжнародне співробітництво у державній системі освіти",
      "content": "1. Навчальні заклади, наукові, науково-виробничі установи системи освіти, органи державного управління освітою мають право укладати договори про співробітництво, встановлювати прямі зв'язки із навчальними закладами, науковими установами системи освіти зарубіжних країн, міжнародними організаціями, фондами тощо відповідно до чинного законодавства України.\n2. Державні навчальні заклади та наукові, науково-виробничі установи державної системи освіти, органи державного управління освітою мають право здійснювати зовнішньоекономічну діяльність відповідно до законодавства на основі договорів, укладених ними з іноземними юридичними, фізичними особами, мати власний валютний рахунок, створювати спільні підприємства.\n3. Центральний орган виконавчої влади, що забезпечує формування державної політики у сфері освіти, центральні органи виконавчої влади, яким підпорядковані навчальні заклади разом з іншими державними установами, організаціями проводять роботу, пов'язану з встановленням еквівалентності атестатів і дипломів, міжнародним визнанням навчальних курсів, кваліфікацій, вчених ступенів і звань.\n4. Держава сприяє міжнародному співробітництву навчальних закладів та органів управління освітою, виділяє їм відповідні валютні асигнування, звільняє від оподаткування, сплати мита і митного збору за навчальне, наукове та виробниче обладнання та приладдя, що надходять для них з-за кордону для навчальних і наукових цілей.\n5. Валютні, матеріальні надходження від зовнішньоекономічної діяльності використовуються державними навчальними закладами, науковими, науково-виробничими установами системи освіти для забезпечення їх власної статутної діяльності згідно з чинним законодавством."
    },
    {
      "provision_ref": "art65",
      "section": "65",
      "title": "Стаття 65. Міжнародні договори",
      "content": "Якщо міжнародним договором України встановлено інші правила, ніж ті, що передбачені законодавством України про освіту, то застосовуються правила міжнародного договору."
    },
    {
      "provision_ref": "art66",
      "section": "66",
      "title": "Стаття 66. Відповідальність за порушення законодавства про освіту",
      "content": "Посадові особи і громадяни, винні в порушенні законодавства про освіту, несуть відповідальність згідно з чинним законодавством України.\nГолова Верховної Ради\n\nУкраїнської РСР\nЛ.КРАВЧУК"
    }
  ],
  "definitions": []
}