{
  "id": "ua-law-2787-12",
  "type": "statute",
  "title": "Закон України (2787-12)",
  "title_en": "",
  "short_name": "2787-12",
  "status": "in_force",
  "issued_date": "1992-11-17",
  "url": "https://zakon.rada.gov.ua/laws/show/2787-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 5067-VI ( 5067-17 ) від 05.07.2012, ВВР,\n2013, N 24, ст.243 }\nПро внесення змін і доповнень до Закону\nУкраїнської РСР \"Про зайнятість населення\"\n\n( Відомості Верховної Ради України (ВВР), 1993, N 2, ст. 3 )\n\nВерховна Рада України п о с т а н о в л я є :\nВнести до Закону Української РСР \"Про зайнятість населення\"\n( 803-12 ) (Відомості Верховної Ради УРСР, 1991 р., N 14, ст.170;\nВідомості Верховної Ради України, 1992 р., N 12, ст.169) такі\nзміни і доповнення:\n1. У статті 1: У частині першій пункту 1 виключити слова: \"у вигляді\nзаробітної плати, утримання, додаткових допомог та виплати\nнатурою\".\nПідпункт \"г\" пункту 3 викласти в такій редакції: \"г) які проходять службу в Збройних Силах України,\nНаціональній гвардії України, Службі безпеки України, Прикордонних\nвійськах України, військах внутрішньої та конвойної охорони і\nЦивільної оборони України, органах внутрішніх справ України,\nінших військових формуваннях, створених відповідно до\nзаконодавства України, альтернативну (невійськову) службу\".\nПідпункт \"д\" виключити.\nУ пункті \"е\" виключити слова \"середніх спеціальних\".\nПідпункт \"є\" виключити.\n2. У статті 2: У частині першій замість слів \"трудового доходу\" записати\n\"або інших передбачених чинним законодавством доходів\" і далі за\nтекстом.\nДоповнити статтю після частини другої частиною третьою такого\nзмісту:\n\"Не можуть бути визнані безробітними громадяни:\nа) віком до 16 років, за винятком тих, які працювали і були\nвивільнені у зв'язку із змінами в організації виробництва і праці,\nреорганізацією, перепрофілюванням і ліквідацією підприємства,\nустанови і організації або скороченням чисельності (штату); б) які вперше шукають роботу і не мають професії\n(спеціальності), в тому числі випускники загальноосвітніх шкіл, у\nразі відмови їх від проходження професійної підготовки або від\nоплачуваної роботи, включаючи роботу тимчасового характеру; в) які відмовились від двох пропозицій підходящої роботи з\nмоменту реєстрації їх у службі зайнятості як осіб, які шукають\nроботу. При цьому вони втрачають право на надання статусу\nбезробітного строком на три місяці з подальшою перереєстрацією; г) які мають право на пенсію відповідно до законодавства\nУкраїни\".\nЧастину третю вважати частиною четвертою і викласти в такій\nредакції: \"Порядок реєстрації громадян як безробітних визначається\nКабінетом Міністрів України\".\n3. У статті 5: Частину першу статті викласти в такій редакції: \"Держава забезпечує додаткові гарантії працездатним\nгромадянам у працездатному віці, які потребують соціального\nзахисту і не здатні на рівних конкурувати на ринку праці, в тому\nчислі жінкам, які мають дітей віком до шести років, одиноким\nматерям - за наявністю дитини віком до чотирнадцяти років або\nдітей-інвалідів, молоді, яка закінчила загальноосвітні школи,\nпрофесійні навчально-виховні заклади і не отримала направлення на\nроботу, а також іншим особам молодше двадцяти одного року; особам\nпередпенсійного віку (чоловікам по досягненні 58 років, жінкам -\n53 років); громадянам, які з поважних причин більше одного року не\nмають роботи, і особам, звільненим після відбуття покарання з\nустанов, що його виконують, або таким, які за рішенням суду\nперебували у лікувально-трудових профілакторіях, а також особам,\nяким виповнилось п'ятнадцять років і які за згодою одного з\nбатьків або особи, яка їх замінює, можуть, як виняток, прийматися\nна роботу шляхом створення додаткових робочих місць і\nспеціалізованих підприємств, організації спеціальних програм\nнавчання тощо\".\n4. У статті 7: Частину першу пункту 1 викласти в такій редакції: \"1. Для громадян, які втратили роботу і заробіток (трудовий\nдоход), підходящою вважається робота, що відповідає освіті,\nпрофесії (спеціальності), кваліфікації працівника і надається в\nтій же місцевості, де він проживає. Заробітна плата повинна\nвідповідати рівню, який особа мала за попередньою роботою з\nурахуванням її середнього рівня, що склався в галузі відповідної\nобласті за минулий квартал\".\nЧастину третю пункту 1 викласти в такій редакції: \"Для громадян, які вперше шукають роботу і не мають професії\n(спеціальності), підходящою вважається робота, яка потребує\nпопередньої професійної підготовки, а для громадян, які бажають\nвідновити трудову діяльність після перерви більше одного року, -\nробота, що потребує попередньої перепідготовки чи підвищення\nкваліфікації, а в разі неможливості її надання - інша оплачувана\nробота (включаючи роботу тимчасового характеру)\".\n5. Частину першу статті 10 викласти в такій редакції: \"Громадяни мають право займатися трудовою діяльністю у період\nтимчасового перебування за кордоном, якщо вона не суперечить\nчинному законодавству України і країни перебування\".\n6. У статті 12 слова \"у вищестоящий в порядку підлеглості\nорган\" замінити словами \"до відповідного за підпорядкуванням\nоргану цієї служби\".\n7. Пункт 6 статті 18 викласти в такій редакції: \"6. Для надання послуг, пов'язаних з профорієнтацією,\nпідвищенням професійного рівня, та підготовки громадян до роботи\nза новою професією, а також для сприяння працевлаштуванню громадян\nу період тимчасового перебування за кордоном на підставі ліцензій,\nщо видаються у встановленому порядку, можуть створюватись\nкомерційні бюро, агентства та інші організації за наявності в них\nсертифіката, виданого державною службою зайнятості\".\n8. У статті 20: Пункт 2 викласти в такій редакції: \"2. Підприємствам, установам і організаціям, що активно\nсприяють розв'язанню проблем зайнятості населення в регіоні\n(шляхом створення додаткових робочих місць для працевлаштування\nчи організації оплачуваних громадських робіт або використання\nпонад встановлену квоту праці осіб, які потребують соціального\nзахисту і не здатні на рівних умовах конкурувати на ринку праці)\nвідповідно до законодавства України надаються пільги щодо\nподатків та інших платежів до бюджету, які частково або повністю\nкомпенсують витрати, пов'язані з прийняттям на роботу додаткової\nкількості працівників\".\nУ пункті 3 слово \"триденний\" замінити словом \"десятиденний\" і\nвиключити слова \"і звільнених\".\nУ пункті 4:\nчастину першу викласти в такій редакції: \"При вивільненні працівників у зв'язку із змінами в\nорганізації виробництва і праці, в тому числі ліквідацією,\nреорганізацією або перепрофілюванням підприємств, установ,\nорганізацій, скороченням чисельності або штату працівників\nпідприємства, установи, організації незалежно від форм власності\nповідомляють про це не пізніш як за два місяці в письмовій формі\nдержавній службі зайнятості, вказуючи підстави і строки\nвивільнення, найменування професій, спеціальностей, кваліфікації,\nрозмір оплати праці\";\nчастину другу після слів \"у разі неподання\" доповнити словами\n\"або порушення строків подання\".\n9. Пункт 2 статті 22 викласти у такій редакції: \"2. Державний фонд сприяння зайнятості населення є\nсамостійною фінансовою системою і утворюється на державному та\nмісцевому рівнях за рахунок: асигнувань державного і місцевих бюджетів, розмір яких\nвстановлюється Верховною Радою України; обов'язкових внесків підприємств, установ, організацій всіх\nформ власності, які займаються виробничо-господарською або\nкомерційною діяльністю, добровільних внесків об'єднань громадян,\nгромадян, зарубіжних фірм, інших надходжень; коштів служби зайнятості, отриманих за надання платних\nпослуг підприємствам та організаціям, і частини прибутку\nпідприємств, установ та організацій, що створюються державною\nслужбою зайнятості\".\n10. У статті 23: Пункт 1 викласти в такій редакції: \"1. Місцеві державні адміністрації, виконавчі комітети\nвідповідних Рад народних депутатів за участю державної служби\nзайнятості для забезпечення тимчасової зайнятості населення,\nпередусім осіб, зареєстрованих як безробітні, організують\nпроведення оплачуваних громадських робіт на підприємствах, в\nустановах і організаціях комунальної власності і за договорами -\nна інших підприємствах, в установах і організаціях\".\nУ пункті 2 слова \"договір строком до двох місяців\" замінити\nсловами \"строковий трудовий договір\".\nПункт 4 доповнити частиною третьою такого змісту: \"За безробітними громадянами, які беруть участь у таких\nроботах, зберігається виплата допомоги по безробіттю у розмірах і\nв строки, встановлені відповідно до цього Закону\".\n11. Назву розділу IV викласти в такій редакції: \"КОМПЕНСАЦІЇ І ГАРАНТІЇ ПРИ ВТРАТІ РОБОТИ\".\n12. У статті 26: У пункті 1: абзац перший викласти в такій редакції: \"1. Працівникам, трудовий договір з якими було розірвано з\nініціативи власника або уповноваженого ним органу в зв'язку із\nзмінами в організації виробництва і праці, в тому числі\nліквідацією, реорганізацією, перепрофілюванням підприємств,\nустанов, організацій, скороченням чисельності або штату\nпрацівників, і військовослужбовцям, звільненим з військової служби\nу зв'язку із скороченням чисельності або штату без права на\nпенсію, за умови їх реєстрації в службі зайнятості не пізніше\nдесяти календарних днів до закінчення тримісячного строку як\nтаких, що шукають роботу, гарантується:\"\nпідпункт \"а\" викласти в такій редакції: \"а) у випадках, коли десять днів минуло і підходяща робота\nпрацівнику не була запропонована, йому надається статус\nбезробітного\";\nпідпункт \"б\" викласти в такій редакції: \"б) право на одержання допомоги по безробіттю у розмірі 75\nпроцентів середньої заробітної плати за останнім місцем роботи\nпротягом наступних трьох місяців і 50 процентів - протягом\nнаступних шести місяців, але не більше середньої заробітної\nплати, що склалася в народному господарстві відповідної області,\nі не нижче встановленої законодавством мінімальної заробітної\nплати\".\nПункт 1 доповнити новою частиною такого змісту: \"Вивільненим працівникам надаються також інші пільги і\nкомпенсації відповідно до законодавства\".\nПункт 2 викласти в такій редакції: \"2. У разі, коли вивільнений працівник без поважних причин\nсвоєчасно не зареєструвався в державній службі зайнятості як\nтакий, що шукає роботу, або відмовився від двох пропозицій\nпідходящої роботи, він втрачає пільги, передбачені цією статтею, а\nвиплата йому допомоги по безробіттю надається на підставі статті\n29 і підпункту \"а\" пункту 3 статті 30\".\n13. Пункт 1 статті 27 після слова \"але\" доповнити словами\n\"не більше середньої заробітної плати, що склалася в народному\nгосподарстві відповідної області і\" і далі за текстом.\n14. У статті 29: У підпункті \"а\" пункту 1 замість слів \"що склалась у\nреспубліці\" записати \"що склалася в народному господарстві\nвідповідної області\".\nПункт 2 викласти в такій редакції: \"Громадянам, які закінчили навчання у професійних\nнавчально-виховних і вищих навчальних закладах (очні форми\nнавчання) і протягом місяця звернулися до служби зайнятості за\nсприянням у працевлаштуванні, а також громадянам, звільненим з\nдійсної військової служби в Збройних Силах України, Національній\nгвардії України, Прикордонних військах України, Службі безпеки\nУкраїни, військах внутрішньої та конвойної охорони і Цивільної\nоборони України, органах внутрішніх справ України та інших\nвійськових формуваннях, створених відповідно до законодавства\nУкраїни, альтернативної (невійськової) служби, які протягом трьох\nмісяців після звільнення звернулися до служби зайнятості за\nсприянням у працевлаштуванні, допомога по безробіттю надається у\nрозмірі не нижче мінімальної заробітної плати\".\n15. Статтю 30 викласти в такій редакції: \" Стаття 30. Припинення та відкладення виплати допомоги по\nбезробіттю\n1. Виплата допомоги по безробіттю припиняється у випадках: а) працевлаштування безробітного; б) проходження професійної підготовки, перепідготовки та\nпідвищення кваліфікації за направленням державної служби\nзайнятості; в) закінчення строку виплати допомоги по безробіттю; г) одержання допомоги по безробіттю обманним шляхом; д) засудження особи, яка отримує допомогу по безробіттю, або\nнаправлення за вироком суду у лікувально-трудовий профілакторій; е) призначення пенсії відповідно до законодавства України.\n2. Виплата допомоги по безробіттю може бути відкладена на\nстрок до трьох місяців у випадках: а) надання громадянину відповідно до діючого порядку вихідної\nдопомоги та інших виплат при вивільнюванні з підприємств, установ\nі організацій, що забезпечують часткову чи тимчасову компенсацію\nвтраченого заробітку, крім сімейної допомоги та допомоги,\nвиплачуваної з громадських фондів; б) звільнення з підстав, передбачених пунктами 3, 4, 7, 8\nстатті 40 і статтею 41 Кодексу законів про працю України\n( 322-08 ); в) порушення умов пункту 4 статті 28 цього Закону; г) звільнення громадянина з останнього місця роботи за\nвласним бажанням без поважних причин.\n3. Виплата допомоги по безробіттю може бути припинена на\nстрок до трьох місяців у разі: а) відмови громадянина від двох пропозицій підходящої роботи; б) приховування від державної служби зайнятості відомостей\nпро працевлаштування на тимчасову роботу в період одержання\nдопомоги по безробіттю; в) порушення безробітним умов його реєстрації та\nперереєстрації як безробітного; г) відсутності більше одного місяця безробітного за місцем\nпроживання без погодження з державною службою зайнятості; д) відмови від роботи за спеціальністю, набутою після\nперенавчання за направленням служби зайнятості; е) припинення навчання у навчальних закладах підвищення\nкваліфікації та перепідготовки кадрів без поважних причин. Період, на який припиняється виплата допомоги по безробіттю,\nзараховується в загальний період виплати допомоги по безробіттю\".\n16. Пункт 1 статті 31 доповнити частиною другою такого\nзмісту: \"У разі смерті безробітного членам сім'ї або особі, яка\nздійснила поховання, виплачується одноразова матеріальна допомога\nу розмірі двомісячної допомоги по безробіттю, але не менше\nп'ятикратного розміру мінімальної заробітної плати\".\n17. У статті 34 слова \"професійними спілками\" замінити\nсловами \"профспілковими об'єднаннями\".\n18. У тексті Закону посилання \"Української РСР\" замінити на\nпосилання \"України\", \"Рада Міністрів Української РСР, Рада\nМіністрів УРСР\" - на \"Кабінет Міністрів України\", \"республіка\" -\nна \"держава\", \"місцеві Ради народних депутатів\" - на \"місцеві\nдержавні адміністрації, виконавчі комітети відповідних Рад\nнародних депутатів\", \"виконавчі комітети місцевих Рад народних\nдепутатів\" - на \"місцеві органи державної виконавчої влади\".\n\nПрезидент України Л.КРАВЧУК\n\nм. Київ, 17 листопада 1992 року\nN 2787-XII\n\nПро внесення змін і доповнень до Закону Української РСР \"Про зайнятість населення\"\nЗакон України від 17.11.1992 № 2787-XII\n\nВтрата чинності від 01.01.2013 , підстава — 5067-VI\nПостійна адреса:\nhttps://zakon.rada.gov.ua/go/2787-12\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}