{
  "id": "ua-law-514-14",
  "type": "statute",
  "title": "Закон України (514-14)",
  "title_en": "",
  "short_name": "514-14",
  "status": "in_force",
  "issued_date": "1999-03-18",
  "url": "https://zakon.rada.gov.ua/laws/show/514-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art3",
      "section": "3",
      "title": "Стаття 3. Органи управління СЕЗ \"Курортополіс Трускавець\"",
      "content": "Органами управління СЕЗ \"Курортополіс Трускавець\" є:\nТрускавецька міська рада та її виконавчий комітет у межах\nсвоїх повноважень;\nорган господарського розвитку та управління СЕЗ \"Курортополіс\nТрускавець\", утворений Трускавецькою міською радою за участю\nсуб'єктів підприємницької діяльності, які діють на території СЕЗ\n\"Курортополіс Трускавець\".\nСтаття 4. Повноваження Трускавецької міської ради та її\nвиконавчого комітету щодо управління\nСЕЗ \"Курортополіс Трускавець\"\n1. Трускавецька міська рада та її виконавчий комітет\nздійснюють свої повноваження на території СЕЗ \"Курортополіс\nТрускавець\" відповідно до Конституції України ( 254к/96-ВР ),\nЗакону України \"Про місцеве самоврядування в Україні\"\n( 280/97-ВР ), цього Закону та інших нормативно-правових актів.\n2. Виконавчий комітет Трускавецької міської ради здійснює\nсвої повноваження щодо управління СЕЗ \"Курортополіс Трускавець\"\nвідповідно до власних (самоврядних) повноважень та делегованих\nповноважень відповідно до Закону України \"Про місцеве\nсамоврядування в Україні\".\n3. До сфери повноважень Трускавецької міської ради та її\nвиконавчого комітету також належить:\nвнесення пропозицій про зміни в статусі СЕЗ \"Курортополіс\nТрускавець\" в порядку, встановленому законодавством України;\nзатвердження стратегічних та поточних програм розвитку СЕЗ\n\"Курортополіс Трускавець\";\nзабезпечення необхідних умов функціонування державних\nорганів, розташованих на території СЕЗ \"Курортополіс Трускавець\";\nукладення з органом господарського розвитку та управління СЕЗ\n\"Курортополіс Трускавець\" генеральної угоди про передачу йому в\nкористування земельних ділянок, об'єктів інфраструктури,\nрозташованих на території СЕЗ \"Курортополіс Трускавець\", та\nприродних ресурсів місцевого значення;\nукладення договору (контракту) з суб'єктом СЕЗ \"Курортополіс\nТрускавець\" щодо умов реалізації інвестиційного проекту в порядку,\nвстановленому Трускавецькою міською радою;\nрозгляд і затвердження в порядку, встановленому Кабінетом\nМіністрів України, інвестиційних проектів, що реалізуються на\nтериторії СЕЗ \"Курортополіс Трускавець\";\nутворення, ліквідація, реорганізація органу господарського\nрозвитку та управління СЕЗ \"Курортополіс Трускавець\";\nздійснення інших повноважень, передбачених цим Законом.\nСтаття 5. Функції органу господарського розвитку та\nуправління СЕЗ \"Курортополіс Трускавець\"\n1. Органом господарського розвитку СЕЗ \"Курортополіс\nТрускавець\" є юридична особа, утворена Трускавецькою міською радою\nза участю суб'єктів підприємницької діяльності, які діють на\nтериторії СЕЗ \"Курортополіс Трускавець\".\nПоложення (статут) про орган господарського розвитку та\nуправління СЕЗ \"Курортополіс Трускавець\" затверджується\nТрускавецькою міською радою.\n2. На орган господарського розвитку та управління СЕЗ\n\"Курортополіс Трускавець\" покладається:\nорганізація облаштування території СЕЗ \"Курортополіс\nТрускавець\";\nорганізація і контроль за будівництвом об'єктів виробничої та\nневиробничої інфраструктури та забезпечення розвитку мережі\nкомунікаційних зв'язків;\nукладення договорів на виконання підрядних робіт щодо\nоблаштування території СЕЗ \"Курортополіс Трускавець\", будівництва\nоб'єктів виробничої та невиробничої інфраструктури, розвитку\nмережі комунікаційних зв'язків;\nукладення договорів про експлуатацію об'єктів інфраструктури;\nукладення з суб'єктами СЕЗ \"Курортополіс Трускавець\" у межах\nповноважень, наданих Трускавецькою міською радою, договорів оренди\nземельних ділянок, використання природних ресурсів місцевого\nзначення та об'єктів інфраструктури СЕЗ \"Курортополіс Трускавець\";\nучасть у реалізації інвестиційних проектів;\nреєстрація суб'єктів СЕЗ \"Курортополіс Трускавець\", що\nреалізують на території СЕЗ \"Курортополіс Трускавець\" інвестиційні\nпроекти, затверджені виконавчим комітетом Трускавецької міської\nради;\nпідготовка пропозицій Трускавецькій міській раді щодо ставок\nорендної плати, розмірів плати за комунальні послуги, тарифів;\nздійснення разом з відповідними органами заходів щодо\nзабезпечення законності і правопорядку, економічної та екологічної\nбезпеки на території СЕЗ \"Курортополіс Трускавець\";\nрегулювання залучення до роботи у СЕЗ \"Курортополіс\nТрускавець\" іноземних працівників;\nскладання та подання статистичної звітності про\nфункціонування СЕЗ \"Курортополіс Трускавець\" відповідно до\nзаконодавства України;\nвиконання інших функцій та повноважень, визначених в\nположенні (статуті) та переданих до його компетенції іншими\nорганами управління СЕЗ \"Курортополіс Трускавець\".\n( Статтю 6 виключено на підставі Закону N 2505-IV ( 2505-15 )\nвід 25.03.2005 )"
    },
    {
      "provision_ref": "art7",
      "section": "7",
      "title": "Стаття 7. Суб'єкти СЕЗ \"Курортополіс Трускавець\"",
      "content": "1. Суб'єктами СЕЗ \"Курортополіс Трускавець\" є суб'єкти\nпідприємницької діяльності, філії, відділення та інші відокремлені\nпідрозділи, які розташовані на території СЕЗ \"Курортополіс\nТрускавець\" і реалізують на цій території затверджені виконавчим\nкомітетом Трускавецької міської ради інвестиційні проекти\nкошторисною вартістю, еквівалентною не менше 500 тисяч доларів\nСША, на підставі договору (контракту) щодо умов реалізації цього\nінвестиційного проекту та які зареєстровані органом господарського\nрозвитку та управління СЕЗ \"Курортополіс Трускавець\" як суб'єкти\nСЕЗ \"Курортополіс Трускавець\".\n2. Орган господарського розвитку та управління СЕЗ\n\"Курортополіс Трускавець\" видає суб'єктам СЕЗ \"Курортополіс\nТрускавець\" свідоцтво про реєстрацію, що підтверджує право на\nотримання пільг, визначених цим Законом.\n3. За реєстрацію суб'єктів СЕЗ \"Курортополіс Трускавець\"\nсправляється плата, розмір якої встановлюється Трускавецькою\nміською радою.\nКошти, одержані за реєстрацію суб'єктів СЕЗ \"Курортополіс\nТрускавець\", спрямовуються органом господарського розвитку та\nуправління СЕЗ \"Курортополіс Трускавець\" на розвиток\nінфраструктури СЕЗ \"Курортополіс Трускавець\" у порядку,\nвизначеному виконавчим комітетом Трускавецької міської ради за\nпогодженням з Міністерством фінансів України.\nСтаття 8. Умови провадження підприємницької діяльності на\nтериторії СЕЗ \"Курортополіс Трускавець\"\n1. На території СЕЗ \"Курортополіс Трускавець\" можуть\nпровадитися всі види підприємницької діяльності, за винятком\nзаборонених законами України.\n2. Спеціальний правовий режим підприємницької діяльності,\nвстановлений у СЕЗ \"Курортополіс Трускавець\", поширюється на\nсуб'єкти СЕЗ \"Курортополіс Трускавець\" виключно під час\nздійснення ними підприємницької діяльності на території СЕЗ\n\"Курортополіс Трускавець\".\n3. Створення на території СЕЗ \"Курортополіс Трускавець\"\nкомерційних банків, їх філій, страхових, інших фінансових\nорганізацій, учасників фондового ринку, діяльність яких підлягає\nліцензуванню, здійснюється у встановленому законодавством порядку\nпісля попереднього погодження з виконавчим комітетом Трускавецької\nміської ради.\n( Частина третя статті 8 із змінами, внесеними згідно із Законом\nN 3370-IV ( 3370-15 ) від 19.01.2006 )\n4. Суб'єкти СЕЗ \"Курортополіс Трускавець\", які проводять свою\nдіяльність на території СЕЗ \"Курортополіс Трускавець\" без\nстворення юридичної особи (філії, відділення, відокремлені\nпідрозділи тощо), складають відокремлений баланс\nфінансово-господарської діяльності у порядку, встановленому\nДержавною податковою адміністрацією України.\n5. Затвердження виконавчим комітетом Трускавецької міської\nради інвестиційного проекту та укладення договору (контракту) щодо\nумов його реалізації є підставою для реєстрації суб'єкта\nпідприємницької діяльності органом господарського розвитку та\nуправління СЕЗ \"Курортополіс Трускавець\" як суб'єкта СЕЗ\n\"Курортополіс Трускавець\", укладення договорів оренди землі,\nприміщень тощо. Порядок укладення договору (контракту)\nвизначається Трускавецькою міською радою.\n6. У разі порушення суб'єктами СЕЗ \"Курортополіс Трускавець\"\nзаконодавства України, установчих документів, договору\n(контракту), укладеному з виконавчим комітетом Трускавецької\nміської ради щодо умов реалізації затвердженого інвестиційного\nпроекту, Трускавецька міська рада може внести пропозиції\nвиконавчому комітету Трускавецької міської ради про скасування\nнаданих ним дозволів, розірвання у встановленому законодавством\nпорядку договору (контракту), а також внести пропозиції органу\nгосподарського розвитку та управління СЕЗ \"Курортополіс\nТрускавець\" про скасування реєстрації суб'єктів СЕЗ \"Курортополіс\nТрускавець\" у встановленому законодавством порядку.\n7. У разі порушення суб'єктами СЕЗ \"Курортополіс Трускавець\"\nзаконодавства України, установчих документів, договору (контракту)\nз виконавчим комітетом Трускавецької міської ради щодо умов\nреалізації інвестиційного проекту орган господарського розвитку та\nуправління СЕЗ \"Курортополіс Трускавець\" має право скасувати\nреєстрацію суб'єктів СЕЗ \"Курортополіс Трускавець\" у встановленому\nзаконодавством порядку.\n8. Рішення про скасування виданих дозволів або реєстрації\nсуб'єктів СЕЗ \"Курортополіс Трускавець\" можуть бути оскаржені в\nсудовому порядку.\nСтаття 9. Державна реєстрація суб'єктів підприємницької\nдіяльності, створюваних у СЕЗ \"Курортополіс\nТрускавець\"\nНа території СЕЗ \"Курортополіс Трускавець\" державна\nреєстрація суб'єктів підприємницької діяльності здійснюється у\nвстановленому законодавством порядку.\n( Статтю 10 виключено на підставі Закону N 2505-IV\n( 2505-15 ) від 25.03.2005 )"
    },
    {
      "provision_ref": "art11",
      "section": "11",
      "title": "Стаття 11. Порядок ліквідації СЕЗ \"Курортополіс Трускавець\"",
      "content": "1. СЕЗ \"Курортополіс Трускавець\" вважається ліквідованою з\nмоменту закінчення строку, на який її було створено.\n2. СЕЗ \"Курортополіс Трускавець\" може бути достроково\nліквідована у порядку, визначеному Законом України \"Про загальні\nзасади створення і функціонування спеціальних (вільних)\nекономічних зон\".\nСтаття 12. Гарантії забезпечення інтересів суб'єктів СЕЗ\n\"Курортополіс Трускавець\" у разі її ліквідації\n1. Держава гарантує збереження у повному обсязі всіх майнових\nі немайнових прав суб'єктів СЕЗ \"Курортополіс Трускавець\" у разі\nїї ліквідації.\n2. Спори, що можуть виникнути у зв'язку з ліквідацією СЕЗ\n\"Курортополіс Трускавець\" між органами її управління, суб'єктами\nСЕЗ \"Курортополіс Трускавець\" та ліквідаційною комісією,\nпідлягають розгляду в судах України, а спори за участю іноземних\nсуб'єктів підприємницької діяльності, що діють у СЕЗ \"Курортополіс\nТрускавець\", - в судах за погодженням сторін, у тому числі за\nкордоном."
    },
    {
      "provision_ref": "art13",
      "section": "13",
      "title": "Стаття 13. Прикінцеві положення",
      "content": "1. Цей Закон набирає чинності з 1 січня 2000 року.\n2. Кабінету Міністрів України:\nу місячний строк подати пропозиції щодо приведення\nзаконодавчих актів у відповідність із цим Законом;\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень видання\nнормативно-правових актів, передбачених цим Законом."
    }
  ],
  "definitions": []
}