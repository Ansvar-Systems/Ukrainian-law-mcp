{
  "id": "ua-law-4468-20",
  "type": "statute",
  "title": "Закон України (4468-20)",
  "title_en": "",
  "short_name": "4468-20",
  "status": "in_force",
  "issued_date": "2025-06-04",
  "url": "https://zakon.rada.gov.ua/laws/show/4468-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо реалізації Угоди між Урядом України та Урядом Сполучених Штатів Америки про створення Американсько-Українського інвестиційного фонду відбудови\n\n(Відомості Верховної Ради (ВВР), 2025, № 39, ст.170)\n\nВерховна Рада України постановляє :\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. Статтю 2 доповнити частиною другою такого змісту:\n\n\"2. Установити, що для цілей цього Кодексу:\n\nтермін \"Активи природних ресурсів\" вживається у значенні, визначеному для терміна \"Активи, що стосуються природних ресурсів\" у Додатку А до Угоди між Урядом України та Урядом Сполучених Штатів Америки про створення Американсько-Українського інвестиційного фонду відбудови, ратифікованої Законом України від 8 травня 2025 року № 4417-IX (далі - Угода про фонд відбудови);\n\nдо доходів, пов’язаних з Активами природних ресурсів (визначених у пунктах 5, 5 -1 , 28 і 55 частини другої та пунктах 13 -14 -13 -16 частини третьої статті 29, пунктах 4, 4 -2 і 4 -3 частини першої статті 64, пунктах 4 і 4 -1 частини першої статті 66 та пункті 4 -2 частини першої статті 71 цього Кодексу), належать доходи, отримані виключно від або у зв’язку з видачею нових ліцензій або спеціальних дозволів після набрання чинності для України Угодою про фонд відбудови , але не раніше дня набрання чинності Угодою між Корпорацією Сполучених Штатів Америки з фінансування міжнародного розвитку та Агенцією з питань підтримки державно-приватного партнерства про створення Американсько-Українського інвестиційного фонду відбудови у формі обмеженого партнерства (далі - Угода про обмежене партнерство), та/або доходи, отримані від експлуатації ліцензій або спеціальних дозволів, виданих до набрання чинності для України зазначеними угодами, але які не експлуатувалися в промислових цілях станом на дату набрання чинності зазначеними угодами\".\n\n2. У статті 29 :\n\n1) пункти 5, 5 -1 , 28 і 55 частини другої викласти в такій редакції:\n\n\"5) 70 відсотків рентної плати за користування надрами для видобування корисних копалин загальнодержавного значення (крім рентної плати за користування надрами для видобування нафти, природного газу, газового конденсату та рентної плати за користування надрами для видобування корисних копалин загальнодержавного значення, визначених як Активи природних ресурсів);\n\n35 відсотків рентної плати за користування надрами для видобування корисних копалин загальнодержавного значення, визначених як Активи природних ресурсів (крім рентної плати за користування надрами для видобування нафти, природного газу);\n\n5 -1 ) 95 відсотків рентної плати за користування надрами для видобування нафти, природного газу та газового конденсату (крім рентної плати за користування надрами в межах континентального шельфу та/або виключної (морської) економічної зони України, яка зараховується до загального фонду державного бюджету в повному обсязі (за винятком рентної плати, визначеної абзацом третім цього пункту), та рентної плати за користування надрами для видобування нафти, природного газу, визначених як Активи природних ресурсів);\n\n47 відсотків рентної плати за користування надрами для видобування нафти, природного газу (крім рентної плати за користування надрами в межах континентального шельфу та/або виключної (морської) економічної зони України), визначених як Активи природних ресурсів;\n\n50 відсотків рентної плати за користування надрами для видобування нафти, природного газу в межах континентального шельфу та/або виключної (морської) економічної зони України, визначених як Активи природних ресурсів\";\n\n\"28) збір за видачу спеціальних дозволів на користування надрами та кошти від продажу таких дозволів (крім збору та коштів, визначених абзацом другим цього пункту та пунктом 13 -15 частини третьої цієї статті);\n\n50 відсотків збору за видачу спеціальних дозволів на користування надрами, визначеними як Активи природних ресурсів, та 50 відсотків коштів від продажу таких дозволів\";\n\n\"55) 90 відсотків коштів від використання (реалізації) частини виробленої продукції, що залишається у власності держави відповідно до угод про розподіл продукції, та/або коштів у вигляді грошового еквівалента такої державної частини продукції (крім коштів від державної частини продукції, виробленої на ділянці надр у межах континентального шельфу і виключної (морської) економічної зони України, що зараховуються до загального фонду державного бюджету в повному обсязі (за винятком коштів, визначених абзацом третім цього пункту), та коштів від державної частини продукції, виробленої на ділянці надр, визначених як Активи природних ресурсів);\n\n45 відсотків коштів від використання (реалізації) частини виробленої продукції, що залишається у власності держави відповідно до угод про розподіл продукції, та/або коштів у вигляді грошового еквівалента такої державної частини продукції, виробленої на ділянці надр (крім надр у межах континентального шельфу і виключної (морської) економічної зони України), визначених як Активи природних ресурсів;\n\n50 відсотків коштів від використання (реалізації) частини виробленої продукції, що залишається у власності держави відповідно до угод про розподіл продукції, та/або коштів у вигляді грошового еквівалента такої державної частини продукції, виробленої на ділянці надр у межах континентального шельфу і виключної (морської) економічної зони України, визначених як Активи природних ресурсів\";\n\n2) частину третю доповнити пунктами 13 -14 -13 -16 такого змісту:\n\n\"13 -14 ) 50 відсотків рентної плати за користування надрами для видобування корисних копалин загальнодержавного значення, визначених як Активи природних ресурсів;\n\n13 -15 ) 50 відсотків збору за видачу спеціальних дозволів на користування надрами, визначеними як Активи природних ресурсів, та 50 відсотків коштів від продажу таких дозволів;\n\n13 -16 ) 50 відсотків коштів від використання (реалізації) частини виробленої продукції, що залишається у власності держави відповідно до угод про розподіл продукції, та/або коштів у вигляді грошового еквівалента такої державної частини продукції, виробленої на ділянці надр, визначених як Активи природних ресурсів\".\n\n3. Частину четверту статті 30 доповнити пунктом 1 -2 такого змісту:\n\n\"1 -2 ) сплату внеску до Американсько-Українського інвестиційного фонду відбудови, створеного відповідно до Угоди про фонд відбудови та Угоди про обмежене партнерство (за рахунок джерел, визначених пунктами 13 -14 -13 -16 частини третьої статті 29 цього Кодексу), у порядку, встановленому Кабінетом Міністрів України\".\n\n4. Пункти 4 , 4 -2 і 4 -3 частини першої статті 64 викласти в такій редакції:\n\n\"4) 25 відсотків рентної плати за користування надрами для видобування корисних копалин загальнодержавного значення (крім рентної плати за користування надрами для видобування нафти, природного газу, газового конденсату, бурштину та корисних копалин, визначених як Активи природних ресурсів), що зараховуються до міських бюджетів міст Києва та Севастополя;\n\n12 відсотків рентної плати за користування надрами для видобування корисних копалин загальнодержавного значення, визначених як Активи природних ресурсів (крім рентної плати за користування надрами для видобування нафти, природного газу), що зараховуються до міських бюджетів міст Києва та Севастополя\";\n\n\"4 -2 ) 3 відсотки рентної плати за користування надрами для видобування нафти, природного газу та газового конденсату (крім рентної плати за користування надрами в межах континентального шельфу та/або виключної (морської) економічної зони України та рентної плати за користування надрами для видобування нафти, природного газу, визначених як Активи природних ресурсів), що зараховуються за місцезнаходженням (місцем видобутку) відповідних природних ресурсів;\n\n2 відсотки рентної плати за користування надрами для видобування нафти, природного газу (крім рентної плати за користування надрами в межах континентального шельфу та/або виключної (морської) економічної зони України), визначених як Активи природних ресурсів, що зараховуються за місцезнаходженням (місцем видобутку) відповідних природних ресурсів;\n\n4 -3 ) 5 відсотків рентної плати за користування надрами для видобування корисних копалин загальнодержавного значення (крім рентної плати за користування надрами для видобування нафти, природного газу, газового конденсату, бурштину та корисних копалин, визначених як Активи природних ресурсів), що зараховуються за місцезнаходженням (місцем видобутку) відповідних природних ресурсів;\n\n3 відсотки рентної плати за користування надрами для видобування корисних копалин загальнодержавного значення, визначених як Активи природних ресурсів (крім рентної плати за користування надрами для видобування нафти, природного газу), що зараховуються за місцезнаходженням (місцем видобутку) відповідних природних ресурсів\".\n\n5. Пункти 4 і 4 -1 частини першої статті 66 викласти в такій редакції:\n\n\"4) 25 відсотків рентної плати за користування надрами для видобування корисних копалин загальнодержавного значення (крім рентної плати за користування надрами для видобування нафти, природного газу, газового конденсату, бурштину та корисних копалин, визначених як Активи природних ресурсів);\n\n12 відсотків рентної плати за користування надрами для видобування корисних копалин загальнодержавного значення, визначених як Активи природних ресурсів (крім рентної плати за користування надрами для видобування нафти, природного газу);\n\n4 -1 ) 2 відсотки рентної плати за користування надрами для видобування нафти, природного газу та газового конденсату (крім рентної плати за користування надрами в межах континентального шельфу та/або виключної (морської) економічної зони України та рентної плати за користування надрами для видобування нафти, природного газу, визначених як Активи природних ресурсів), що зараховуються до бюджету Автономної Республіки Крим, обласних бюджетів за місцезнаходженням (місцем видобутку) відповідних природних ресурсів;\n\n1 відсоток рентної плати за користування надрами для видобування нафти, природного газу (крім рентної плати за користування надрами в межах континентального шельфу та/або виключної (морської) економічної зони України), визначених як Активи природних ресурсів, що зараховується до бюджету Автономної Республіки Крим, обласних бюджетів за місцезнаходженням (місцем видобутку) відповідних природних ресурсів\".\n\n6. Пункт 1 частини другої статті 67 -1 після слів і цифр \"частинами другою і третьою статті 29 цього Кодексу\" доповнити словами і цифрами \"(крім доходів, визначених пунктами 13 -14 -13 -16 частини третьої статті 29 цього Кодексу)\".\n\n7. Пункт 4 -2 частини першої статті 71 викласти в такій редакції:\n\n\"4 -2 ) 10 відсотків коштів від використання (реалізації) частини виробленої продукції, що залишається у власності держави відповідно до угод про розподіл продукції, та/або коштів у вигляді грошового еквівалента такої державної частини продукції (крім коштів від державної частини продукції, виробленої на ділянці надр у межах континентального шельфу і виключної (морської) економічної зони України та надр, визначених як Активи природних ресурсів), що розподіляються між місцевими бюджетами адміністративно-територіальних одиниць, на території яких розташована відповідна ділянка надр, у такому співвідношенні: 5 відсотків - до бюджету Автономної Республіки Крим або обласного бюджету; 5 відсотків - до відповідного бюджету місцевого самоврядування. Якщо ділянка надр розташована на території декількох адміністративно-територіальних одиниць, кошти між відповідними місцевими бюджетами розподіляються в межах встановленого співвідношення у порядку, визначеному Кабінетом Міністрів України;\n\n5 відсотків коштів від використання (реалізації) частини виробленої продукції, що залишається у власності держави відповідно до угод про розподіл продукції, та/або коштів у вигляді грошового еквівалента такої державної частини продукції, виробленої на ділянці надр (крім надр у межах континентального шельфу і виключної (морської) економічної зони України), визначених як Активи природних ресурсів, що розподіляються між місцевими бюджетами адміністративно-територіальних одиниць, на території яких розташована відповідна ділянка надр, у такому співвідношенні: 2,5 відсотка - до бюджету Автономної Республіки Крим або обласного бюджету; 2,5 відсотка - до відповідного бюджету місцевого самоврядування. Якщо ділянка надр розташована на території декількох адміністративно-територіальних одиниць, кошти між відповідними місцевими бюджетами розподіляються в межах встановленого співвідношення у порядку, визначеному Кабінетом Міністрів України\".\n\n8. Розділ VI \"Прикінцеві та перехідні положення\" доповнити пунктом 63 такого змісту:\n\n\"63. Установити, що:\n\nдоходи, отримані від Американсько-Українського інвестиційного фонду відбудови, та доходи, отримані від Російської Федерації або її представників як репарації за збройну агресію Російської Федерації проти України, зараховуються до загального фонду Державного бюджету України в повному обсязі;\n\nповернення помилково або надміру сплачених сум з рентної плати за користування надрами для видобування корисних копалин загальнодержавного значення, визначених як Активи природних ресурсів, з дати набрання чинності Угодою про фонд відбудови , але не раніше дати набрання чинності Угодою про обмежене партнерство, здійснюється в установленому законодавством порядку, а частка таких надходжень, яка надійшла до спеціального фонду Державного бюджету України та підлягає поверненню, повертається за рахунок відповідних поточних надходжень до спеціального фонду Державного бюджету України;\n\nнадходження нарахованих сум за останній звітний (податковий) період року, в якому дія Угоди про фонд відбудови буде припинена, та податковий борг, повернення помилково або надміру сплачених сум з рентної плати за користування надрами для видобування корисних копалин загальнодержавного значення, визначених як Активи природних ресурсів, встановлених з дати набрання чинності Угодою про фонд відбудови, зараховуються (здійснюються) до/з відповідного бюджету в порядку та на умовах, які діяли до припинення дії такої Угоди\".\n\nII. Прикінцеві положення\n\n1. Цей Закон набирає чинності з дня набрання чинності Угодою між Урядом України та Урядом Сполучених Штатів Америки про створення Американсько-Українського інвестиційного фонду відбудови , ратифікованою Законом України від 8 травня 2025 року № 4417-IX , але не раніше дня набрання чинності Угодою між Корпорацією Сполучених Штатів Америки з фінансування міжнародного розвитку та Агенцією з питань підтримки державно-приватного партнерства про створення Американсько-Українського інвестиційного фонду відбудови у формі обмеженого партнерства, крім пункту 2 цього розділу, який набирає чинності з дня опублікування цього Закону.\n\n2. Кабінету Міністрів України у місячний строк з дня опублікування цього Закону:\n\nзабезпечити затвердження порядку сплати внеску до Американсько-Українського інвестиційного фонду відбудови , відкриття у разі потреби нової бюджетної програми та внесення змін до розпису Державного бюджету України;\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n4 червня 2025 року\n\n№ 4468-IX\n\nПро внесення змін до Бюджетного кодексу України щодо реалізації Угоди між Урядом України та Урядом Сполучених Штатів Америки про створення Американсько-Українського інвестиційного фонду відбудови\nЗакон України від 04.06.2025 № 4468-IX\n\nПрийняття від 04.06.2025\nПостійна адреса:\nhttps://zakon.rada.gov.ua/go/4468-20\nЗаконодавство України\nстаном на 21.02.2026\n\nпоточна редакція"
    }
  ],
  "definitions": []
}