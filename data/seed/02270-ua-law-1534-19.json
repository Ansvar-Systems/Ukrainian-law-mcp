{
  "id": "ua-law-1534-19",
  "type": "statute",
  "title": "Закон України (1534-19)",
  "title_en": "",
  "short_name": "1534-19",
  "status": "in_force",
  "issued_date": "2016-09-20",
  "url": "https://zakon.rada.gov.ua/laws/show/1534-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 3817-IX від 18.06.2024 , ВВР, 2024, №№ 42-45, ст.259}\n\nПро внесення змін до Закону України \"Про державне регулювання виробництва і обігу спирту етилового, коньячного і плодового, алкогольних напоїв та тютюнових виробів\" щодо оптової торгівлі алкогольними напоями, виготовленими з власного (не придбаного) виноматеріалу\n\n(Відомості Верховної Ради (ВВР), 2016, № 43, ст.738)\n\nВерховна Рада України постановляє :\n\nI. Внести до Закону України \"Про державне регулювання виробництва і обігу спирту етилового, коньячного і плодового, алкогольних напоїв та тютюнових виробів\" (Відомості Верховної Ради України, 1995 р., № 46, ст. 345 із наступними змінами) такі зміни:\n\n1. Абзац другий преамбули після слів \"плодово-ягідних\" доповнити словами \"напоїв медових\".\n\n2. Статтю 1 доповнити абзацами такого змісту:\n\n\"виноматеріали - продукти первинної переробки винограду, плодів та ягід, розчину натурального бджолиного меду, призначені для виробництва алкогольної продукції;\n\nвиноматеріали виноградні - виноматеріали, отримані шляхом первинної переробки винограду, призначені для виробництва вин виноградних та іншої виноробної продукції;\n\nвиноматеріали плодово-ягідні - виноматеріали, отримані шляхом первинної переробки плодів та ягід, призначені для виробництва вин плодово-ягідних та іншої алкогольної плодово-ягідної продукції;\n\nвиноматеріали медові - виноматеріали, отримані шляхом розчинення натурального бджолиного меду в соках чи виноматеріалах плодово-ягідних, призначені для виробництва вин медових та іншої алкогольної продукції з меду;\n\nвино виноградне - вино, вироблене з винограду, міцність якого набувається в результаті спиртового бродіння роздушених ягід або свіжовіджатого соку, а в разі виготовлення вин кріплених - підвищується шляхом додавання спирту етилового ректифікованого;\n\nвино плодово-ягідне - вино, вироблене з плодів та ягід, міцність якого набувається в результаті спиртового бродіння роздушених плодів та ягід або свіжовіджатого соку, а в разі виготовлення вин плодово-ягідних кріплених - підвищується шляхом додавання спирту етилового ректифікованого;\n\nнапої медові - напої, вироблені з натурального бджолиного меду, міцність яких набувається в результаті спиртового бродіння розчину натурального бджолиного меду, а в разі виготовлення напоїв медових кріплених - підвищується шляхом додавання спирту етилового ректифікованого\".\n\n3. Статтю 3 після частини першої доповнити новою частиною такого змісту:\n\n\"Суб’єкт господарювання, який отримав ліцензію на виробництво алкогольних напоїв (вин виноградних, вин плодово-ягідних або напоїв медових) та виробляє їх з виноматеріалів (виноградних, плодово-ягідних або медових) виключно власного виробництва (не придбаних), має право здійснювати оптову торгівлю зазначеними алкогольними напоями без отримання окремої ліцензії на таку оптову торгівлю\".\n\nУ зв’язку з цим частини другу - п’ятнадцяту вважати відповідно частинами третьою - шістнадцятою.\n\n4. У статті 15:\n\n1) частину дев’яту після слів \"які отримали ліцензії на виробництво або імпорт алкогольних напоїв\" доповнити словами \"(крім виробництва вин виноградних, вин плодово-ягідних або напоїв медових із виноматеріалів виключно власного виробництва)\";\n\n2) після частини дев’ятої доповнити новою частиною такого змісту:\n\n\"Суб’єкт господарювання, який отримав ліцензію на виробництво алкогольних напоїв (вин виноградних, вин плодово-ягідних або напоїв медових) та виробляє їх з виноматеріалів (виноградних, плодово-ягідних, медових) виключно власного виробництва (не придбаних), має право здійснювати оптову торгівлю зазначеними алкогольними напоями без отримання окремої ліцензії на таку оптову торгівлю\".\n\nУ зв’язку з цим частини десяту - сорок третю вважати відповідно частинами одинадцятою - сорок четвертою.\n\n5. Абзац п’ятий частини другої статті 17 після слів \"без наявності ліцензій\" доповнити словами \"(крім випадків, передбачених цим Законом)\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у двомісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n20 вересня 2016 року\n\n№ 1534-VIII\n\nПро внесення змін до Закону України \"Про державне регулювання виробництва і обігу спирту етилового, коньячного і плодового, алкогольних напоїв та тютюнових виробів\" щодо оптової торгівлі алкогольними напоями, виготовленими з власного (не придбаного) виноматеріалу\nЗакон України від 20.09.2016 № 1534-VIII\n\nВтрата чинності від 01.01.2025 , підстава — 3817-IX\nПостійна адреса:\nhttps://zakon.rada.gov.ua/go/1534-19\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}