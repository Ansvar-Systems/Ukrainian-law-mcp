{
  "id": "ua-law-3929-12",
  "type": "statute",
  "title": "Закон України (3929-12)",
  "title_en": "",
  "short_name": "3929-12",
  "status": "in_force",
  "issued_date": "1994-02-04",
  "url": "https://zakon.rada.gov.ua/laws/show/3929-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "Іноземець - особа, яка не перебуває у громадянстві України і\nє громадянином (підданим) іншої держави або держав.\nОсоба без громадянства - особа, яку жодна держава відповідно\nдо свого законодавства не вважає своїм громадянином.\nПаспортний документ - національний паспорт або документ, який\nйого замінює.\n( Стаття 1 в редакції Закону N 506-IV ( 506-15 ) від 06.02.2003 )\nСтаття 2. Засади правового статусу іноземців та осіб без\nгромадянства\nІноземці та особи без громадянства мають ті ж права і свободи\nта виконують ті ж обов'язки, що і громадяни України, якщо інше не\nпередбачено Конституцією ( 254к/96-ВР ), цим та іншими законами\nУкраїни, а також міжнародними договорами України.\nІноземці та особи без громадянства є рівними перед законом\nнезалежно від походження, соціального і майнового стану, расової\nта національної належності, статі, мови, ставлення до релігії,\nроду і характеру занять, інших обставин.\nЯкщо іноземною державою встановлено обмеження щодо реалізації\nправ і свобод громадянами України, Кабінет Міністрів України може\nприйняти рішення про встановлення відповідного порядку реалізації\nправ і свобод громадянами цієї держави на території України. Це\nрішення набирає чинності після його опублікування. Воно може бути\nскасовано, якщо відпадуть підстави, за яких воно було прийнято.\nЗдійснення іноземцями та особами без громадянства своїх прав\nі свобод не повинно завдавати шкоди національним інтересам\nУкраїни, правам, свободам і законним інтересам її громадян та\nінших осіб, які проживають в Україні.\nІноземці та особи без громадянства зобов'язані поважати та\nдотримувати Конституції і законів України, шанувати традиції та\nзвичаї народу України.\nСтаття 3. Імміграція і тимчасове перебування\nіноземців та осіб без громадянства\nІноземці та особи без громадянства можуть у встановленому\nпорядку іммігрувати в Україну на постійне проживання або прибути\nдля працевлаштування на визначений термін, а також тимчасово\nперебувати на її території. ( Частина перша статті 3 із змінами,\nвнесеними згідно із Законом N 506-IV ( 506-15 ) від 06.02.2003 )\n( Частину другу статті 3 виключено на підставі Закону\nN 506-IV ( 506-15 ) від 06.02.2003 )\nІноземці та особи без громадянства, які іммігрували на\nпостійне проживання або прибули для тимчасового працевлаштування,\nотримують посвідки відповідно на постійне або тимчасове\nпроживання. ( Частина третя статті 3 із змінами, внесеними згідно\nіз Законом N 506-IV ( 506-15 ) від 06.02.2003 )\nПорядок видачі дозволу на імміграцію, а також посвідки на\nпостійне проживання та вирішення інших питань, пов'язаних з\nімміграцією іноземців та осіб без громадянства, визначається\nЗаконом України про імміграцію. ( Частина четверта статті 3 із\nзмінами, внесеними згідно із Законом N 506-IV ( 506-15 ) від\n06.02.2003 )\nІноземці та особи без громадянства, які перебувають в Україні\nна іншій законній підставі, вважаються такими, що тимчасово\nперебувають в Україні. Вони зобов'язані в порядку, що визначається\nКабінетом Міністрів України, зареєструвати свої паспортні\nдокументи, і виїхати з України після закінчення відповідного\nтерміну перебування. ( Частина п'ята статті 3 із змінами,\nвнесеними згідно із Законом N 506-IV ( 506-15 ) від 06.02.2003 )\nЯкщо іноземці та особи без громадянства, які тимчасово\nперебувають в Україні, змінюють місце проживання, вони зобов'язані\nповідомити про це органи внутрішніх справ, у яких зареєстровано їх\nпаспортні документи. ( Частина шоста статті 3 із змінами,\nвнесеними згідно із Законом N 506-IV ( 506-15 ) від 06.02.2003 )"
    },
    {
      "provision_ref": "art4",
      "section": "4",
      "title": "Стаття 4. Надання притулку",
      "content": "Відповідно до Конституції України ( 254к/96-ВР ) та в\nпорядку, встановленому законом, іноземцям та особам без\nгромадянства може надаватися притулок в Україні."
    },
    {
      "provision_ref": "art5",
      "section": "5",
      "title": "Стаття 5. Надання статусу біженця",
      "content": "Відповідно до Закону України \"Про біженців\" ( 2557-14 )\nіноземцям та особам без громадянства може надаватися статус\nбіженця в Україні.\n( Стаття 5 в редакції Закону N 177-IV ( 177-15 ) від 26.09.2002 )"
    },
    {
      "provision_ref": "art6",
      "section": "6",
      "title": "Стаття 6. Набуття громадянства України",
      "content": "Відповідно до Конституції та Закону України \"Про громадянство\nУкраїни\" ( 1636-12 ) іноземці та особи без громадянства можуть\nнабути громадянства України (натуралізуватися).\nII. ОСНОВНІ ПРАВА, СВОБОДИ ТА ОБОВ'ЯЗКИ ІНОЗЕМЦІВ ТА ОСІБ\nБЕЗ ГРОМАДЯНСТВА\nСтаття 7. Право на інвестиційну та підприємницьку\nдіяльність\nІноземці та особи без громадянства мають право займатися в\nУкраїні інвестиційною, а також зовнішньоекономічною та іншими\nвидами підприємницької діяльності, передбаченими законодавством\nУкраїни. При цьому вони мають такі ж права і обов'язки, що і\nгромадяни України, якщо інше не випливає з Конституції та законів\nУкраїни."
    },
    {
      "provision_ref": "art8",
      "section": "8",
      "title": "Стаття 8. Право на трудову діяльність",
      "content": "Іноземці та особи без громадянства мають рівні з громадянами\nУкраїни права та обов'язки в трудових відносинах, якщо інше не\nпередбачено законодавством України та міжнародними договорами\nУкраїни.\nІноземці та особи без громадянства, які постійно проживають в\nУкраїні, а також яким надано статус біженця в Україні, мають право\nпрацювати на підприємствах, в установах і організаціях або\nзайматися іншою трудовою діяльністю на підставах і в порядку,\nвстановлених для громадян України. ( Частина друга статті 8 із\nзмінами, внесеними згідно із Законом N 177-IV ( 177-15 ) від\n26.09.2002 )\nІноземці та особи без громадянства, які прибули в Україну для\nпрацевлаштування на визначений термін, можуть займатися трудовою\nдіяльністю відповідно до одержаного у встановленому порядку\nдозволу на працевлаштування. Працевлаштування в Україні іноземців\nта осіб без громадянства, найнятих інвестором у межах і за\nпосадами (спеціальністю), визначеними угодою про розподіл\nпродукції, здійснюється без отримання дозволу на працевлаштування.\n( Частина третя статті 8 із змінами, внесеними згідно із Законами\nN 1807-III ( 1807-14 ) від 08.06.2000, N 506-IV ( 506-15 ) від\n06.02.2003 )\nІноземці та особи без громадянства не можуть призначатися на\nокремі посади або займатися певною трудовою діяльністю, якщо\nвідповідно до законодавства України призначення на ці посади або\nзаняття такою діяльністю пов'язане з належністю до громадянства\nУкраїни."
    },
    {
      "provision_ref": "art9",
      "section": "9",
      "title": "Стаття 9. Право на відпочинок",
      "content": "Іноземці та особи без громадянства мають право на відпочинок\nнарівні з громадянами України."
    },
    {
      "provision_ref": "art10",
      "section": "10",
      "title": "Стаття 10. Право на охорону здоров'я",
      "content": "Іноземці та особи без громадянства, які постійно проживають в\nУкраїні, а також яким надано статус біженця в Україні,\nкористуються медичною допомогою нарівні з її громадянами.\n( Частина перша статті 10 із змінами, внесеними згідно із Законом\nN 177-IV ( 177-15 ) від 26.09.2002 )\nВсім іншим іноземцям та особам без громадянства медична\nдопомога подається у порядку, який визначається Кабінетом\nМіністрів України."
    },
    {
      "provision_ref": "art11",
      "section": "11",
      "title": "Стаття 11. Право на соціальний захист",
      "content": "Іноземці та особи без громадянства мають право на соціальний\nзахист, в тому числі на одержання пенсії та інших видів соціальної\nдопомоги відповідно до законодавства України та міжнародних\nдоговорів України.\nУ разі, коли для призначення пенсії потрібен певний стаж\nроботи, іноземцю та особі без громадянства на підставах і в\nпорядку, встановлених законодавством України і міжнародними\nдоговорами України, може зараховуватися стаж роботи за кордоном."
    },
    {
      "provision_ref": "art12",
      "section": "12",
      "title": "Стаття 12. Право на житло",
      "content": "Іноземці та особи без громадянства, які постійно проживають в\nУкраїні, мають право на підставах і в порядку, встановлених для\nгромадян України, одержати жиле приміщення, якщо інше не\nпередбачено законодавством України.\nПраво власності на житло іноземці та особи без громадянства\nнабувають відповідно до законодавства України.\nІноземці та особи без громадянства повинні дбайливо ставитися\nдо наданого їм житла, дотримувати правил користування жилими\nприміщеннями."
    },
    {
      "provision_ref": "art13",
      "section": "13",
      "title": "Стаття 13. Майнові та особисті немайнові права",
      "content": "Іноземці та особи без громадянства можуть відповідно до\nзаконодавства України мати у власності будь-яке майно,\nуспадковувати і заповідати його, а також мати особисті немайнові\nправа."
    },
    {
      "provision_ref": "art14",
      "section": "14",
      "title": "Стаття 14. Право на освіту",
      "content": "Іноземці та особи без громадянства, які постійно проживають в\nУкраїні, а також яким надано статус біженця в Україні, мають право\nна освіту нарівні з громадянами України. ( Частина перша статті 14\nіз змінами, внесеними згідно із Законом N 177-IV ( 177-15 ) від\n26.09.2002 )\nВсі інші іноземці та особи без громадянства оплачують своє\nнавчання, якщо інше не передбачено законодавством України та\nміжнародними договорами України.\nІноземці та особи без громадянства, прийняті до\nнавчально-виховних закладів України, мають права і обов'язки учнів\nі студентів відповідно до законодавства України."
    },
    {
      "provision_ref": "art15",
      "section": "15",
      "title": "Стаття 15. Право на користування досягненнями культури",
      "content": "Іноземці та особи без громадянства мають право на\nкористування досягненнями культури нарівні з громадянами України і\nзобов'язані дбайливо ставитися до пам'яток історії та культури,\nінших культурних цінностей."
    },
    {
      "provision_ref": "art16",
      "section": "16",
      "title": "Стаття 16. Право на участь в об'єднаннях громадян",
      "content": "Іноземці та особи без громадянства, які постійно проживають в\nУкраїні, мають право вступати на загальних з громадянами України\nпідставах до легалізованих об'єднань громадян, якщо інше не\nпередбачено законами України і якщо це передбачено статутами цих\nоб'єднань.\nІноземці та особи без громадянства не можуть бути членами\nполітичних партій України."
    },
    {
      "provision_ref": "art17",
      "section": "17",
      "title": "Стаття 17. Право на свободу совісті",
      "content": "Іноземцям та особам без громадянства гарантується право на\nсвободу совісті нарівні з громадянами України.\nЗабороняється розпалювання релігійної ворожнечі та ненависті,\nа також образа почуттів громадян України та іноземців та осіб без\nгромадянства у зв'язку з їх релігійними переконаннями."
    },
    {
      "provision_ref": "art18",
      "section": "18",
      "title": "Стаття 18. Права у шлюбних і сімейних відносинах",
      "content": "Іноземці та особи без громадянства можуть укладати і\nрозривати шлюби з громадянами України та іншими особами відповідно\nдо законодавства України.\nІноземці та особи без громадянства мають рівні з громадянами\nУкраїни права і обов'язки у шлюбних і сімейних відносинах."
    },
    {
      "provision_ref": "art19",
      "section": "19",
      "title": "Стаття 19. Гарантії особистих прав",
      "content": "Законодавством України іноземцям та особам без громадянства\nгарантуються недоторканність особи, житла, невтручання в особисте\nі сімейне життя, таємниця листування, телефонних розмов і\nтелеграфних повідомлень, повага їх гідності нарівні з громадянами\nУкраїни.\nСтаття 20. Пересування на території України\nі вибір місця проживання\nІноземцям та особам без громадянства, які на законних\nпідставах перебувають на території України, гарантується свобода\nпересування, вільний вибір місця проживання, право вільно залишати\nтериторію України, за винятком обмежень, які встановлюються\nзаконом.\nІноземці та особи без громадянства, яким надано статус\nбіженця в Україні, мають рівні з громадянами України права на\nпересування, вільний вибір місця проживання, за винятком обмежень,\nякі встановлюються законом."
    },
    {
      "provision_ref": "art21",
      "section": "21",
      "title": "Стаття 21. Оподаткування іноземців та осіб без громадянства",
      "content": "Іноземці та особи без громадянства обкладаються податками і\nзборами відповідно до законодавства України та міжнародних\nдоговорів України."
    },
    {
      "provision_ref": "art22",
      "section": "22",
      "title": "Стаття 22. Захист прав іноземців та осіб без громадянства",
      "content": "Іноземці та особи без громадянства мають право на звернення\nдо суду та до інших державних органів для захисту їх особистих,\nмайнових та інших прав.\nВ судочинстві іноземці та особи без громадянства як учасники\nпроцесу користуються такими ж процесуальними правами, що й\nгромадяни України."
    },
    {
      "provision_ref": "art23",
      "section": "23",
      "title": "Стаття 23. Відношення до виборів та референдумів",
      "content": "Іноземці та особи без громадянства не можуть обирати і бути\nобраними до органів державної влади та самоврядування, а також\nбрати участь у референдумах."
    },
    {
      "provision_ref": "art24",
      "section": "24",
      "title": "Стаття 24. Відношення до військового обов'язку",
      "content": "На іноземців та осіб без громадянства не поширюється\nвійськовий обов'язок, вони не проходять військову службу в\nЗбройних Силах України та інших військових формуваннях, створених\nвідповідно до законодавства України.\nIII. В'ЇЗД В УКРАЇНУ І ВИЇЗД З УКРАЇНИ"
    },
    {
      "provision_ref": "art25",
      "section": "25",
      "title": "Стаття 25. В'їзд в Україну",
      "content": "Іноземці та особи без громадянства можуть в'їжджати в Україну\nза дійсними паспортними документами. При цьому іноземці та особи\nбез громадянства повинні одержати у встановленому порядку в'їзну\nвізу, якщо інше не передбачено законодавством України.\nВ'їзд в Україну іноземцю та особі без громадянства не\nдозволяється:\nв інтересах забезпечення безпеки України або охорони\nгромадського порядку;\nякщо це необхідно для захисту прав і законних інтересів\nгромадян України та інших осіб, які проживають в Україні, охорони\nздоров'я, а також забезпечення екологічної безпеки та охорони\nдовкілля;\nякщо при порушенні клопотання про в'їзд або при в'їзді в\nУкраїну він подав про себе завідомо неправдиві відомості або\nпідроблені чи зіпсовані документи, а також якщо його документи не\nвідповідають встановленому зразку або належать іншій особі;\nякщо при в'їзді на територію України він не подав дійсний\nпаспортний документ, візу або інші документи, необхідні для в'їзду\nв Україну відповідно до чинного законодавства;\nякщо він у пункті пропуску через державний кордон України\nпорушив умови та порядок перетинання державного кордону України,\nмитні правила, санітарні норми чи правила або не виконав законні\nрозпорядження чи вимоги посадових осіб Державної прикордонної\nслужби України, митних та інших органів, що здійснюють контроль на\nдержавному кордоні України;\nякщо встановлено факти порушення ним законодавства України\nпід час попереднього перебування в Україні;\nякщо є обґрунтовані підстави вважати, що він має інші, ніж\nзаявлені ним при порушенні клопотання про в'їзд або при в'їзді в\nУкраїну, підстави та мету в'їзду або не надав підтвердження щодо\nпідстав та мети в'їзду;\nякщо є обґрунтовані підстави вважати, що він є носієм\nінфекційної чи іншої хвороби, включеної до переліку, затвердженого\nцентральним органом виконавчої влади у сфері охорони здоров'я, або\nприбув із країни з особливо складною епідеміологічною ситуацією;\nякщо він в'їжджає в Україну з метою транзитного проїзду, але\nне має належним чином оформлених документів для в'їзду до країни\nпризначення або наступних за Україною транзитних країн, а також\nоплачених квитків з України до зазначених країн;\nякщо є факти невиконання ним фінансових зобов'язань перед\nУкраїною, включаючи пов'язані з попереднім видворенням, у тому\nчислі після закінчення терміну заборони подальшого в'їзду в\nУкраїну у зв'язку з видворенням, а також грошових стягнень;\nякщо він не має достатнього фінансового забезпечення на\nперіод запланованого перебування і для повернення до держави\nпоходження або транзиту до третьої держави, або у разі\nнеможливості отримати достатнє фінансове забезпечення законним\nспособом на території України для громадянина держави, включеної\nдо переліку держав, затвердженого Кабінетом Міністрів України, та\nособи без громадянства, яка постійно проживає у державі, включеній\nдо такого переліку. Порядок підтвердження достатнього фінансового\nзабезпечення для перебування в Україні, транзитного проїзду через\nтериторію України та виїзду за її межі, а також його розмір\nвизначаються Кабінетом Міністрів України."
    },
    {
      "provision_ref": "art26",
      "section": "26",
      "title": "Стаття 26. Виїзд з України",
      "content": "Іноземці та особи без громадянства виїжджають з України за\nдійсними паспортними документами. ( Частина перша статті 26 із\nзмінами, внесеними згідно із Законом N 506-IV ( 506-15 ) від\n06.02.2003 )\nІноземці та особи без громадянства, яким надано статус\nбіженця в Україні, мають рівні з громадянами України права на\nвільне залишення території України, за винятком обмежень, які\nвстановлюються законом. ( Статтю 26 доповнено частиною другою\nзгідно із Законом N 177-IV ( 177-15 ) від 26.09.2002 )\nВиїзд з України іноземцю та особі без громадянства не\nдозволяється, якщо:\n- щодо нього ведеться дізнання чи попереднє слідство або\nкримінальна справа розглядається судом - до закінчення провадження\nу справі;\n- його засуджено за вчинення злочину - до відбування\nпокарання або звільнення від покарання;\n- його виїзд суперечить інтересам забезпечення безпеки\nУкраїни - до припинення обставин, що перешкоджають виїзду.\nВиїзд з України іноземця та особи без громадянства може бути\nвідкладено до виконання ним майнових зобов'язань перед фізичними\nта юридичними особами в Україні."
    },
    {
      "provision_ref": "art27",
      "section": "27",
      "title": "Стаття 27. Транзитний проїзд через територію України",
      "content": "Транзитний проїзд іноземців та осіб без громадянства через\nтериторію України в країну призначення дозволяється за наявності\nтранзитних віз, якщо інше не передбачено законодавством України.\nСтаття 28. Правила в'їзду в Україну, виїзду з України,\nтранзитного проїзду через територію України\nПравила в'їзду в Україну іноземців та осіб без громадянства,\nїх виїзду з України і транзитного проїзду через її територію\n( 1074-95-п ) встановлюються відповідно до цього Закону Кабінетом\nМіністрів України і підлягають опублікуванню.\nСтаття 28-1. Повернення іноземців та осіб без громадянства,\nяким не дозволено в'їзд в Україну\nІноземці та особи без громадянства, яким не дозволяється\nв'їзд в Україну, при спробі в'їзду в Україну в пункті пропуску\nчерез державний кордон України не перетинають державний кордон\nУкраїни та в найкоротший строк повертаються в державу, з якої вони\nприбули, або в державу, яка видала паспортний документ, тим самим\nперевізником, який здійснював їх перевезення в Україну або, за їх\nзгодою, самостійно. Витрати на повернення несуть такий перевізник\nта іноземець чи особа без громадянства.\nУ разі неможливості негайного повернення іноземця та особи\nбез громадянства вони перебувають у пункті пропуску через\nдержавний кордон України до їх повернення.\nІноземці та особи без громадянства в разі незаконного\nперетинання державного кордону України поза пунктами пропуску\nчерез державний кордон України затримуються та, у разі якщо\nпорушення ними законодавства України не передбачає кримінальної\nвідповідальності, повертаються до країни попереднього перебування\nу встановленому порядку.\nТаким іноземцям та особам без громадянства забороняється\nв'їзд до країни протягом наступних десяти років. Вони в порядку,\nвстановленому Кабінетом Міністрів України, вносяться до бази даних\nосіб, яким згідно із законодавством України не дозволяється в'їзд\nв Україну або тимчасово обмежено право виїзду з України.\nПід час затримання органи охорони державного кордону\nзабезпечують проведення дактилоскопії, а у разі потреби - взяття\nінших біометричних даних іноземців та осіб без громадянства в\nпорядку, встановленому Кабінетом Міністрів України.\nIV. ВІДПОВІДАЛЬНІСТЬ ІНОЗЕМЦІВ ТА ОСІБ БЕЗ ГРОМАДЯНСТВА"
    },
    {
      "provision_ref": "art29",
      "section": "29",
      "title": "Стаття 29. Підстави відповідальності за правопорушення",
      "content": "Іноземці та особи без громадянства, які вчинили злочин,\nадміністративні або інші правопорушення, несуть відповідальність\nна загальних підставах.\nСтаття 30. Відповідальність за порушення порядку\nперебування в Україні, транзитного\nпроїзду через її територію\nЗа порушення іноземцями та особами без громадянства\nвстановленого порядку перебування в Україні, тобто проживання без\nдокументів на право проживання в Україні, або проживання за\nнедійсними документами, недотримання встановленого порядку\nреєстрації або пересування і вибору місця проживання,\nпрацевлаштування, ухилення від виїзду після закінчення терміну\nперебування, а також за недотримання Правил транзитного проїзду\nчерез територію України до них застосовуються заходи відповідно до\nзаконодавства України.\nСтаття 31. Скорочення терміну тимчасового перебування\nв Україні\nІноземцю та особі без громадянства скорочується раніше\nвизначений йому термін перебування в Україні у разі:\nпорушення ним законодавства України;\nякщо у нього відсутні підстави для подальшого перебування в\nУкраїні;\nякщо він не має достатнього фінансового забезпечення для\nподальшого перебування і для повернення до держави походження або\nтранзиту до третьої держави або можливості отримати достатнє\nфінансове забезпечення законним способом на території України;\nякщо його діяльність на території України може негативно\nвпливати на відносини України з іншою державою;\nякщо під час його перебування виникли підстави для заборони\nв'їзду відповідно до цього Закону;\nякщо іноземець та особа без громадянства, який прибув для\nнавчання або працевлаштування, не з'явився у визначений строк до\nвідповідного навчального закладу або місця роботи і якщо причини\nнеприбуття не визнані поважними державним органом, уповноваженим\nприймати рішення про видворення.\nРішення про скорочення терміну тимчасового перебування\nіноземця та особи без громадянства в Україні приймається органами\nвнутрішніх справ, органами охорони державного кордону (стосовно\nосіб, які затримані у межах контрольованих ними прикордонних\nрайонів) невідкладно після виявлення підстав для цього із\nобов'язковим зазначенням строку, в який така особа зобов'язана\nдобровільно виїхати з України. Цей строк не може бути більш як\nдесять діб з дня винесення такого рішення. Порядок прийняття\nрішення про скорочення терміну тимчасового перебування іноземця та\nособи без громадянства в Україні визначається Кабінетом Міністрів\nУкраїни.\nУ разі прийняття рішення про скорочення терміну тимчасового\nперебування в Україні іноземця та особи без громадянства така\nособа зобов'язана щодня з'являтися для реєстрації до органу, який\nприйняв зазначене рішення, про що робляться відповідні відмітки в\nйого паспортному документі."
    },
    {
      "provision_ref": "art32",
      "section": "32",
      "title": "Стаття 32. Видворення за межі України",
      "content": "Іноземець та особа без громадянства має бути видворений за\nмежі України у разі якщо:\nвін вчинив злочин, - після відбуття призначеного йому\nпокарання;\nвін добровільно не виконав рішення про скорочення терміну\nйого тимчасового перебування в Україні у визначений у цьому\nрішенні строк;\nйого перебування в Україні становить загрозу національній\nбезпеці або громадському порядку;\nпід час його перебування виникли підстави для заборони в'їзду\nвідповідно до цього Закону;\nвін хоча б раз не виконав вимогу щодня з'являтися для\nреєстрації до органу, який прийняв рішення про скорочення терміну\nйого тимчасового перебування в Україні, у зв'язку з причинами, не\nвизнаними поважними.\nІноземець та особа без громадянства може бути видворений за\nмежі України у разі якщо:\nйого діяльність на території України негативно впливає на\nвідносини України з іншою державою;\nвін вчинив адміністративне правопорушення після виконання\nадміністративного стягнення;\nу нього немає законних засобів існування, достатніх для\nзабезпечення його перебування в Україні та виїзду з України, у\nрозмірі, що визначається Кабінетом Міністрів України.\nРішення про видворення іноземця та особи без громадянства за\nмежі України приймається органом внутрішніх справ за місцем його\nперебування з наступним повідомленням протягом 24 годин прокурора\nпро підстави прийняття такого рішення. За рішенням органу\nвнутрішніх справ видворення іноземця та особи без громадянства за\nмежі України на підставах, визначених у частині першій цієї\nстатті, супроводжується забороною подальшого в'їзду в Україну\nстроком до десяти років, а на підставах, визначених у частині\nдругій цієї статті, може супроводжуватися забороною подальшого\nв'їзду в Україну строком до п'яти років. Строки заборони\nподальшого в'їзду в Україну обчислюються з дня винесення\nзазначеного рішення. Порядок виконання рішення про заборону\nподальшого в'їзду в Україну визначається законодавством України.\nКрім випадків, зазначених у частині першій цієї статті,\nіноземець та особа без громадянства можуть бути видворені за межі\nУкраїни за рішенням органів охорони державного кордону (стосовно\nосіб, затриманих ними у межах контрольованих прикордонних районів\nпри спробі або після незаконного перетинання державного кордону\nУкраїни) або Служби безпеки України з наступним повідомленням\nпротягом 24 годин прокурора про підстави прийняття такого рішення,\nякщо дії іноземця та особи без громадянства грубо порушують\nзаконодавство про статус іноземців та осіб без громадянства або\nсуперечать інтересам забезпечення безпеки України чи охорони\nгромадського порядку.\nІноземець та особа без громадянства зобов'язані покинути\nтериторію України у строк, зазначений у рішенні про видворення. У\nразі прийняття рішення про видворення іноземця та особи без\nгромадянства за межі України в її паспортному документі негайно\nанулюється віза і вилучаються документи на право перебування в\nУкраїні.\nІноземцю та особі без громадянства може надаватися строк до\nп'яти днів для виїзду з України після прийняття зазначеного\nрішення.\nУ разі якщо ці особи ухиляються від виїзду після прийняття\nтакого рішення, вони підлягають примусовому видворенню на підставі\nпостанови адміністративного суду.\nОргани внутрішніх справ, органи охорони державного кордону\nабо Служби безпеки України можуть лише на підставі винесеної за їх\nзверненням постанови адміністративного суду затримати і примусово\nвидворити з України іноземця та особу без громадянства, якщо є\nобґрунтовані підстави вважати, що іноземець та особа без\nгромадянства будуть ухилятися від виїзду, крім випадків затримання\nіноземця або особи без громадянства за незаконне перетинання\nдержавного кордону України поза пунктами пропуску через державний\nкордон України та їх передачі органами охорони державного кордону\nдо суміжної держави.\nТака постанова приймається судом за зверненням органу охорони\nдержавного кордону або Служби безпеки України, якщо є обґрунтовані\nпідстави вважати, що іноземець та особа без громадянства будуть\nухилятися від виїзду.\nІноземці та особи без громадянства, затримані за незаконне\nперебування на території України (всупереч забороні щодо в'їзду в\nУкраїну, за відсутності визначених законодавством та міжнародними\nдоговорами України підстав для перебування в Україні (транзитного\nпроїзду через її територію), у тому числі перебування за чужими,\nпідробленими, зіпсованими або такими, що не відповідають\nвстановленому зразку, візою (дозволом), паспортним документом) або\nприйняті на територію України на виконання міжнародних договорів\nпро реадмісію осіб, згода на обов'язковість яких надана Верховною\nРадою України, розміщуються за рішенням адміністративного суду в\nпунктах тимчасового перебування іноземців та осіб без\nгромадянства, які незаконно перебувають в Україні, з\nрегламентованим внутрішнім розпорядком на період, необхідний для\nпідготовки їх видворення за межі України у примусовому порядку,\nале не більш як дванадцять місяців.\nТипове положення про пункт тимчасового перебування іноземців\nта осіб без громадянства, які незаконно перебувають в Україні,\nзатверджується Кабінетом Міністрів України.\nРішення органів внутрішніх справ, органів охорони державного\nкордону або Служби безпеки України про видворення іноземця та\nособи без громадянства з України може бути оскаржено до суду.\nВидворення іноземців та осіб без громадянства, які затримані\nу межах контрольованих прикордонних районів при спробі або після\nнезаконного перетинання державного кордону в Україну, здійснюється\nорганами охорони державного кордону, а в інших випадках - органами\nвнутрішніх справ. Контроль за правильним і своєчасним виконанням\nрішення про видворення здійснюється органом, який його прийняв.\nІноземці та особи без громадянства, які підлягають\nвидворенню, відшкодовують витрати, пов'язані з видворенням, у\nпорядку, встановленому законом. Якщо зазначені іноземці та особи\nбез громадянства не мають коштів для відшкодування витрат,\nпов'язаних з видворенням їх за межі України, видворення\nздійснюється за рахунок держави.\nФізичні або юридичні особи, які запрошували чи приймали цих\nіноземців та осіб без громадянства, влаштовували їх незаконний\nв'їзд, проживання, працевлаштування, сприяли в ухиленні від виїзду\nпісля закінчення строку перебування, в порядку, встановленому\nзаконом, відшкодовують витрати, завдані державі у зв'язку з\nвидворенням зазначених іноземців та осіб без громадянства.\nСтаття 32-1. Заборона видворення та інших форм примусового\nповернення\nІноземець та особа без громадянства не може бути видворений\nабо в інший спосіб примусово повернутий до країн, де він може\nзазнати катування, жорстоких, нелюдських або таких, що принижують\nгідність, видів поводження і покарання.\nУ разі якщо іноземцем чи особою без громадянства вчинено\nзлочин у державі, де він може зазнати катування, жорстоких,\nнелюдських або таких, що принижують гідність, видів поводження і\nпокарання, видача в таку державу не здійснюється з підстав,\nвизначених Кримінально-процесуальним кодексом України\n( 1001-05 , 1002-05 , 1003-05 ). У такому разі у випадках, що не\nвиключають провадження у справі, за клопотанням компетентного\nоргану іноземної держави Україна переймає розслідування\nкримінальної справи стосовно такої особи або забезпечує виконання\nвироку, винесеного в іноземній державі.\nV. ЗАКЛЮЧНІ ПОЛОЖЕННЯ"
    },
    {
      "provision_ref": "art33",
      "section": "33",
      "title": "Стаття 33. Міжнародні договори",
      "content": "Якщо міжнародним договором України встановлено інші норми,\nніж ті, що містяться в цьому Законі, то застосовуються норми\nміжнародного договору.\nСтаття 34. Привілеї та імунітети співробітників\nпредставництв іноземних держав\nПоложення цього Закону не зачіпають встановлених\nзаконодавством України і міжнародними договорами України привілеїв\nта імунітетів, які надаються співробітникам дипломатичних\nпредставництв та працівникам консульських установ іноземних держав\nв Україні, а також іншим особам."
    }
  ],
  "definitions": []
}