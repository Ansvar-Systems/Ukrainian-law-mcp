{
  "id": "ua-law-79-95",
  "type": "statute",
  "title": "Закон України (79/95-ВР)",
  "title_en": "",
  "short_name": "79/95-ВР",
  "status": "in_force",
  "issued_date": "1995-03-01",
  "url": "https://zakon.rada.gov.ua/laws/show/79/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Кодексу\nУкраїни про адміністративні правопорушення\n( Відомості Верховної Ради України (ВВР), 1995, N 13, ст. 87 )\n\nЗ метою посилення відповідальності за порушення законодавства\nв галузі стандартизації, якості продукції, метрології та\nсертифікації Верховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст.1122) такі зміни і доповнення:\n1. Доповнити Кодекс статтями 172-1, 244-7 такого змісту:\n\" Стаття 172-1. Порушення встановленого порядку\nвидачі сертифіката відповідності\nПорушення встановленого порядку видачі сертифіката\nвідповідності - тягне за собою накладення штрафу на службових осіб від десяти\nдо п'ятдесяти мінімальних розмірів заробітної плати\";\n\" Стаття 244-7. Органи Державного комітету України по\nстандартизації, метрології та сертифікації\nОргани Держстандарту України розглядають справи про\nадміністративні правопорушення, пов'язані з порушенням\nзаконодавства в галузі стандартизації, якості продукції,\nметрології та сертифікації (стаття 167 - за винятком правопорушень\nпід час реалізації продукції промисловими підприємствами\nгромадянам-споживачам; статті 169, 170 - за винятком правопорушень\nпід час транспортування, зберігання і використання продукції,\nпризначеної для реалізації громадянам-споживачам; стаття 170-1 -\nза винятком правопорушень під час випуску, реалізації товарів,\nвиконання робіт та надання послуг громадянам-споживачам, статті\n171, 172, 172-1). Від імені органів Держстандарту України розглядати справи про\nадміністративні правопорушення і накладати адміністративні\nстягнення мають право: Голова Державного комітету України по стандартизації,\nметрології та сертифікації і його заступники; директори центрів стандартизації, метрології та сертифікації\nАвтономної Республіки Крим, області, міста та їх заступники\".\n2. Назву глави 13 викласти в такій редакції:\n\" Глава 13\nАдміністративні правопорушення в галузі стандартизації,\nякості продукції, метрології та сертифікації\".\n3. Статті 167, 169, 170-1, 171 викласти в такій редакції:\n\" Стаття 167. Випуск і реалізація продукції,\nяка не відповідає вимогам стандартів\nВипуск (у тому числі з ремонту) або реалізація продукції, яка\nне відповідає вимогам стандартів, сертифікатів відповідності,\nнорм, правил і зразків (еталонів) щодо якості, комплектності та\nупаковки (за винятком випадків, передбачених законодавством\nУкраїни), - тягне за собою накладення штрафу на службових осіб\nпідприємств, установ, організацій незалежно від форм власності,\nгромадян - власників підприємств чи уповноважених ними осіб від\nдвадцяти до ста мінімальних розмірів заробітної плати\";\n\" Стаття 169. Передача замовнику або у виробництво\nдокументації, яка не відповідає вимогам\nстандартів\nПередача замовнику або у виробництво конструкторської,\nтехнологічної та проектної документації, яка не відповідає вимогам\nстандартів, норм і правил щодо якості продукції та її безпеки, - тягне за собою накладення штрафу на службових осіб\nпідприємств, установ, організацій незалежно від форм власності,\nгромадян - власників підприємств чи уповноважених ними осіб від\nдесяти до п'ятдесяти мінімальних розмірів заробітної плати\";\n\" Стаття 170-1. Випуск, реалізація продукції\n(товарів) без сертифіката відповідності\nВипуск продукції (товарів), реалізація (обмін) продукції (у\nтому числі імпортної) виготівником або продавцем, виконання робіт,\nнадання послуг підприємствам або громадянам-споживачам без\nсертифіката відповідності, якщо його наявність передбачена чинним\nзаконодавством, - тягне за собою накладення штрафу на службових осіб\nпідприємств, установ, організацій незалежно від форм власності,\nгромадян - власників підприємств чи уповноважених ними осіб,\nгромадян, які займаються підприємницькою діяльністю, від двадцяти\nдо ста мінімальних розмірів заробітної плати.\nСтаття 171. Порушення правил випуску в обіг,\nвиготовлення, ремонту, повірки,\nкалібрування, продажу і прокату\nзасобів вимірювань\nВипуск в обіг і продаж засобів вимірювань, що не пройшли\nдержавних випробувань або метрологічної атестації, а також\nнеповірених, або виробництво, продаж, прокат, ремонт, калібрування\nзасобів вимірювань підприємствами, установами і організаціями\nнезалежно від форм власності, чи громадянами, які займаються\nпідприємницькою діяльністю, за відсутності на це відповідного\nдозволу, а так само використання результатів вимірювань у сферах,\nщо підлягають державному метрологічному нагляду, з відхиленнями\nвід гранично допустимих значень, - тягне за собою накладення штрафу на службових осіб\nпідприємств, установ, організацій незалежно від форм власності,\nгромадян - власників підприємств чи уповноважених ними осіб,\nгромадян, які займаються підприємницькою діяльністю, від двадцяти\nдо ста мінімальних розмірів заробітної плати\".\n4. Абзац другий статті 170 викласти в такій редакції:\n\"тягне за собою накладення штрафу на службових осіб від\nдесяти до п'ятдесяти мінімальних розмірів заробітної плати\".\n5. Абзац другий статті 172 викласти в такій редакції:\n\"тягне за собою накладення штрафу на службових осіб\nпідприємств, установ, організацій незалежно від форм власності,\nгромадян - власників підприємств чи уповноважених ними осіб,\nгромадян, які займаються підприємницькою діяльністю, від\nп'ятдесяти до ста мінімальних розмірів заробітної плати\".\n6. У частині першій статті 218 цифри \"166 - 172\" замінити\nцифрами \"166\".\n7. У частині першій статті 244-4 слово і цифри \"статті 170-1\"\nзамінити словами і цифрами \"стаття 170-1 - щодо правопорушень під\nчас реалізації товарів, виконання робіт, надання послуг\nгромадянам-споживачам, стаття\".\n8. У статті 255:\nу частині першій: абзац двадцять перший пункту 1 викласти в такій редакції: \"органів Державного комітету України у справах захисту прав\nспоживачів (статті 42-2, 155, 156, 156-1)\";\nабзац двадцять третій пункту 1 виключити;\nу частині другій цифри \"244-2 - 244-6\" замінити цифрами\n\"244-2 - 244-7\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм.Київ, 1 березня 1995 року\nN 79/95-ВР\n\nПро внесення змін і доповнень до Кодексу України про адміністративні правопорушення\nЗакон України від 01.03.1995 № 79/95-ВР\n\nПрийняття від 01.03.1995\nПостійна адреса:\nhttps://zakon.rada.gov.ua/go/79/95-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}