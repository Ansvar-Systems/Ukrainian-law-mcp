{
  "id": "ua-law-2308-20",
  "type": "statute",
  "title": "Закон України (2308-20)",
  "title_en": "",
  "short_name": "2308-20",
  "status": "in_force",
  "issued_date": "2022-06-19",
  "url": "https://zakon.rada.gov.ua/laws/show/2308-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України щодо особливостей оподаткування військовим збором грошового забезпечення військовослужбовців та інших осіб, які беруть безпосередню участь у бойових діях в умовах воєнного стану\n\nУ зв’язку з військовою агресією Російської Федерації проти України Верховна Рада України постановляє:\n\nI. Підпункт 1.7 пункту 16 -1 підрозділу 10 розділу XX \"Перехідні положення\" Податкового кодексу України (Відомості Верховної Ради України, 2011 р., №№ 13-17, ст. 112) після абзацу другого доповнити новим абзацом такого змісту:\n\n\"У період дії правового режиму воєнного стану не підлягають оподаткуванню військовим збором доходи у вигляді грошового забезпечення працівників правоохоронних органів, військовослужбовців та працівників Збройних Сил України, Національної гвардії України, Служби безпеки України, Служби зовнішньої розвідки України, Державної прикордонної служби України, осіб рядового, начальницького складу, військовослужбовців, працівників Міністерства внутрішніх справ України, Управління державної охорони України, Державної служби спеціального зв’язку та захисту інформації України, інших утворених відповідно до законів України військових формувань та інших осіб на період їх безпосередньої участі в здійсненні заходів із забезпечення національної безпеки і оборони, відсічі і стримування збройної агресії Російської Федерації\".\n\nУ зв’язку з цим абзац третій вважати абзацом четвертим.\n\nII. Прикінцеві положення\n\n1. Цей Закон набирає чинності з дня його опублікування.\n\n2. Кабінету Міністрів України невідкладно привести свої нормативно-правові акти у відповідність із цим Законом та забезпечити перегляд і приведення міністерствами та іншими центральними органами виконавчої влади їхніх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n19 червня 2022 року\n\n№ 2308-IX\n\nПро внесення змін до Податкового кодексу України щодо особливостей оподаткування військовим збором грошового забезпечення військовослужбовців та інших осіб, які беруть безпосередню участь у бойових діях в умовах воєнного стану\nЗакон України від 19.06.2022 № 2308-IX\n\nПрийняття від 19.06.2022\nПостійна адреса:\nhttps://zakon.rada.gov.ua/go/2308-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}