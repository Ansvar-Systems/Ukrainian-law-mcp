{
  "id": "ua-law-3549-17",
  "type": "statute",
  "title": "Закон України (3549-17)",
  "title_en": "",
  "short_name": "3549-17",
  "status": "in_force",
  "issued_date": "2011-06-17",
  "url": "https://zakon.rada.gov.ua/laws/show/3549-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\nПро внесення змін до статті 17-1 Закону України\n\"Про електроенергетику\" щодо умов стимулювання\nвиробництва електроенергії з альтернативних джерел\n( Відомості Верховної Ради України (ВВР), 2012, N 5, ст.29 )\n\nВерховна Рада України п о с т а н о в л я є :\nI. Частину дванадцяту статті 17-1 Закону України \"Про\nелектроенергетику\" ( 575/97-ВР ) (Відомості Верховної Ради\nУкраїни, 1998 р., N 1, ст. 1; 2009 р., N 32-33, ст. 496; із\nзмінами, внесеними Законом України від 17 грудня 2010 року\nN 2799-VI) ( 2799-17 ) викласти у такій редакції:\n\"Зазначений порядок стимулювання виробництва електроенергії з\nальтернативних джерел енергії застосовується за умови, що\nпочинаючи з 1 січня 2012 року питома вага сировини, матеріалів,\nосновних засобів, робіт та послуг українського походження у\nвартості будівництва відповідного об'єкта електроенергетики, що\nвиробляє електричну енергію з використанням альтернативних джерел\nенергії, становить не менше 15 відсотків, з 1 січня 2013 року -\n30 відсотків, а з 1 січня 2014 року - 50 відсотків. Додатковою\nумовою застосування зазначеного порядку стимулювання виробництва\nелектроенергії з використанням енергії сонячного випромінювання є\nвикористання, починаючи з 1 січня 2013 року, на об'єктах\nелектроенергетики сонячних модулів, у вартості виробництва яких\nпитома вага матеріалів та сировини українського походження\nстановить не менше ніж 30 відсотків, а починаючи з 2014 року -\n50 відсотків\".\nII. Прикінцеві та перехідні положення\n1. Цей Закон набирає чинності з дня його опублікування.\n2. Кабінету Міністрів України протягом трьох місяців з дня\nнабрання чинності цим Законом:\nзабезпечити прийняття центральними органами виконавчої влади\nнормативно-правових актів, що випливають із цього Закону;\nзабезпечити приведення центральними органами виконавчої влади\nїх нормативно-правових актів у відповідність із цим Законом.\n\nПрезидент України В.ЯНУКОВИЧ\n\nм. Київ, 17 червня 2011 року\nN 3549-VI\n\nПро внесення змін до статті 17-1 Закону України \"Про електроенергетику\" щодо умов стимулювання виробництва електроенергії з альтернативних джерел\nЗакон України від 17.06.2011 № 3549-VI\n\nВтрата чинності від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/3549-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}