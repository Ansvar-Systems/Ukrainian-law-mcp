{
  "id": "ua-law-520-17",
  "type": "statute",
  "title": "Закон України (520-17)",
  "title_en": "",
  "short_name": "520-17",
  "status": "in_force",
  "issued_date": "2008-09-18",
  "url": "https://zakon.rada.gov.ua/laws/show/520-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статей 46 та 50\nЗакону України \"Про місцеве самоврядування в Україні\"\n( Відомості Верховної Ради України (ВВР), 2009, N 6, ст.19 )\n\nВерховна Рада України п о с т а н о в л я є :\nI. Внести до Закону України \"Про місцеве самоврядування в\nУкраїні\" ( 280/97-ВР ) (Відомості Верховної Ради України, 1997 р.,\nN 24, ст. 170; 2005 р., N 21, ст. 303) такі зміни:\n1. У статті 46:\n1) пункти 1-3 частини шостої замінити пунктами 1 і 2 такого\nзмісту:\n\"1) якщо сесія не скликається сільським, селищним, міським\nголовою (головою районної у місті, районної, обласної ради) у\nстроки, передбачені цим Законом;\n2) якщо сільський, селищний, міський голова (голова районної\nу місті, районної, обласної ради) без поважних причин не скликав\nсесію у двотижневий строк після настання умов, передбачених\nчастиною сьомою цієї статті\";\n2) частину восьму після слів \"у частині сьомій цієї статті\"\nдоповнити словами \"або у разі якщо такі посади є вакантними\";\n3) частину дев'яту після слів \"сесії ради\" доповнити словами\n\"відповідно до частин четвертої, шостої та восьмої цієї статті\";\n4) у частині п'ятнадцятій:\nпісля слів \"рішення підписуються\" доповнити словом\n\"особисто\";\nслово \"дев'ятою\" замінити словом \"восьмою\".\n2. Частину першу статті 50 викласти в такій редакції:\n\"1. Секретар сільської, селищної, міської ради працює в раді\nна постійній основі. Секретар ради обирається радою з числа її\nдепутатів за пропозицією відповідного сільського, селищного,\nміського голови. Пропозиція щодо кандидатури секретаря ради може\nвноситися на розгляд ради не менш як половиною депутатів від\nзагального складу відповідної ради у разі, якщо:\n1) на день проведення першої сесії сільської, селищної,\nміської ради, обраної на чергових виборах, не завершені вибори\nвідповідно сільського, селищного, міського голови;\n2) рада не підтримала кандидатуру на посаду секретаря ради,\nзапропоновану відповідним сільським, селищним, міським головою;\n3) протягом тридцяти днів з дня відкриття першої сесії\nсільської, селищної, міської ради відповідний сільський, селищний,\nміський голова не вніс кандидатуру на посаду секретаря ради;\n4) на наступній черговій сесії після виникнення вакансії\nсекретаря ради у зв'язку з достроковим припиненням його\nповноважень відповідний сільський, селищний, міський голова не\nвніс на розгляд ради кандидатуру на посаду секретаря ради;\n5) посада секретаря ради стає вакантною під час вакантності\nпосади відповідного сільського, селищного, міського голови у\nзв'язку з достроковим припиненням його повноважень.\nУ разі якщо рада не підтримала кандидатуру, внесену на її\nрозгляд не менш як половиною депутатів від загального складу\nвідповідної ради згідно з пунктом 2 цієї частини, наступну\nпропозицію щодо кандидатури секретаря ради вносить відповідний\nсільський, селищний, міський голова\".\nII. Прикінцеві положення\n1. Цей Закон набирає чинності з дня його опублікування.\n2. Сільським, селищним, міським, обласним, районним, районним\nу містах радам у тримісячний строк з дня набрання чинності цим\nЗаконом привести свої рішення у відповідність із цим Законом.\n\nПрезидент України В.ЮЩЕНКО\n\nм. Київ, 18 вересня 2008 року\nN 520-VI\n\nПро внесення змін до статей 46 та 50 Закону України \"Про місцеве самоврядування в Україні\"\nЗакон України від 18.09.2008 № 520-VI\n\nПрийняття від 18.09.2008\nПостійна адреса:\nhttps://zakon.rada.gov.ua/go/520-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}