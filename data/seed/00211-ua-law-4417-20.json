{
  "id": "ua-law-4417-20",
  "type": "statute",
  "title": "Закон України (4417-20)",
  "title_en": "",
  "short_name": "4417-20",
  "status": "in_force",
  "issued_date": "2025-05-08",
  "url": "https://zakon.rada.gov.ua/laws/show/4417-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро ратифікацію Угоди між Урядом України та Урядом Сполучених Штатів Америки про створення Американсько-Українського інвестиційного фонду відбудови\n\n(Відомості Верховної Ради (ВВР), 2025, № 39, ст.159)\n\nВерховна Рада України констатує, що станом на момент ратифікації Угоди між Урядом України та Урядом Сполучених Штатів Америки про створення Американсько-Українського інвестиційного фонду відбудови Верховною Радою України не було отримано тексти Угоди про обмежене партнерство, інших угод, укладення яких обумовлено цією Угодою.\n\nВерховна Рада України зазначає, що ратифікація Угоди між Урядом України та Урядом Сполучених Штатів Америки про створення Американсько-Українського інвестиційного фонду відбудови не означає ратифікацію чи автоматичне схвалення парламентом Угоди про обмежене партнерство чи будь-яких інших угод, які будуть укладені уповноваженими на це сторонами з метою виконання цієї Угоди.\n\nВерховна Рада України заявляє, що будь-які додаткові домовленості, необхідні для реалізації Угоди між Урядом України та Урядом Сполучених Штатів Америки про створення Американсько-Українського інвестиційного фонду відбудови, не можуть виходити за межі положень цієї Угоди і встановлювати міжнародно-правові зобов’язання для України, які не передбачені нею та не погоджені у встановленому порядку.\n\nВерховна Рада України постановляє:\n\nУгоду між Урядом України та Урядом Сполучених Штатів Америки про створення Американсько-Українського інвестиційного фонду відбудови , вчинену 30 квітня 2025 року у м. Вашингтоні, округ Колумбія, яка набирає чинності з дати більш пізньої ноти при обміні нотами між Сторонами про те, що кожна Сторона завершила свої внутрішні процедури для набрання чинності, ратифікувати (додається) із такою заявою:\n\n\"Ця Угода діє на всій території України в межах її міжнародно визнаного державного кордону, включно з територіальним морем України\".\n\nПрезидент України\n\nВ. ЗЕЛЕНСЬКИЙ\n\nм. Київ\n\n8 травня 2025 року\n\n№ 4417-IX\n\nПро ратифікацію Угоди між Урядом України та Урядом Сполучених Штатів Америки про створення Американсько-Українського інвестиційного фонду відбудови\nЗакон України від 08.05.2025 № 4417-IX\n\nПрийняття від 08.05.2025\nПостійна адреса:\nhttps://zakon.rada.gov.ua/go/4417-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}