{
  "id": "ua-law-3404-15",
  "type": "statute",
  "title": "Закон України (3404-15)",
  "title_en": "",
  "short_name": "3404-15",
  "status": "in_force",
  "issued_date": "2006-02-08",
  "url": "https://zakon.rada.gov.ua/laws/show/3404-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Поняття про ліс",
      "content": "Ліс - тип природних комплексів, у якому поєднуються переважно\nдеревна та чагарникова рослинність з відповідними ґрунтами,\nтрав'яною рослинністю, тваринним світом, мікроорганізмами та\nіншими природними компонентами, що взаємопов'язані у своєму\nрозвитку, впливають один на одного і на навколишнє природне\nсередовище.\nЛіси України є її національним багатством і за своїм\nпризначенням та місцерозташуванням виконують переважно\nводоохоронні, захисні, санітарно-гігієнічні, оздоровчі,\nрекреаційні, естетичні, виховні, інші функції та є джерелом для\nзадоволення потреб суспільства в лісових ресурсах.\nУсі ліси на території України, незалежно від того, на землях\nяких категорій за основним цільовим призначенням вони зростають,\nта незалежно від права власності на них, становлять лісовий фонд\nУкраїни і перебувають під охороною держави.\nЛісова ділянка - ділянка лісового фонду України з визначеними\nмежами, виділена відповідно до цього Кодексу для ведення лісового\nгосподарства та використання лісових ресурсів без вилучення її у\nземлекористувача або власника землі.\nЛісові ділянки можуть бути вкриті лісовою рослинністю, а\nтакож постійно або тимчасово не вкриті лісовою рослинністю\n(внаслідок неоднорідності лісових природних комплексів,\nлісогосподарської діяльності або стихійного лиха тощо). До не\nвкритих лісовою рослинністю лісових ділянок належать лісові\nділянки, зайняті незімкнутими лісовими культурами, лісовими\nрозсадниками і плантаціями, а також лісовими шляхами та просіками,\nлісовими протипожежними розривами, лісовими осушувальними канавами\nі дренажними системами.\nЗемельна лісова ділянка - земельна ділянка лісового фонду\nУкраїни з визначеними межами, яка надається або вилучається у\nземлекористувача чи власника земельної ділянки для ведення\nлісового господарства або інших суспільних потреб відповідно до\nземельного законодавства."
    },
    {
      "provision_ref": "art2",
      "section": "2",
      "title": "Стаття 2. Лісові відносини",
      "content": "Лісові відносини - суспільні відносини, які стосуються\nволодіння, користування та розпоряджання лісами і спрямовуються на\nзабезпечення охорони, відтворення та стале використання лісових\nресурсів з урахуванням екологічних, економічних, соціальних та\nінших інтересів суспільства.\nОб'єктом лісових відносин є лісовий фонд України та окремі\nлісові ділянки.\nСуб'єктами лісових відносин є органи державної влади, органи\nмісцевого самоврядування, юридичні особи та громадяни, які діють\nвідповідно до Конституції ( 254к/96-ВР ) та законів України."
    },
    {
      "provision_ref": "art3",
      "section": "3",
      "title": "Стаття 3. Лісове законодавство України",
      "content": "Лісові відносини в Україні регулюються Конституцією України\n( 254к/96-ВР ), Законом України \"Про охорону навколишнього\nприродного середовища\" ( 1264-12 ), цим Кодексом, іншими\nзаконодавчими актами України, а також прийнятими відповідно до них\nнормативно-правовими актами.\nЛісові відносини, що виникають при використанні землі, надр,\nвод, а також відносини щодо охорони, використання й відтворення\nрослинного та тваринного світу, не врегульовані цим Кодексом,\nрегулюються відповідними законодавчими актами."
    },
    {
      "provision_ref": "art4",
      "section": "4",
      "title": "Стаття 4. Склад лісового фонду України",
      "content": "До лісового фонду України належать лісові ділянки, в тому\nчислі захисні насадження лінійного типу, площею не менше\n0,1 гектара.\nДо лісового фонду України не належать:\nзелені насадження в межах населених пунктів (парки, сади,\nсквери, бульвари тощо), які не віднесені в установленому порядку\nдо лісів;\nокремі дерева і групи дерев, чагарники на\nсільськогосподарських угіддях, присадибних, дачних і садових\nділянках."
    },
    {
      "provision_ref": "art5",
      "section": "5",
      "title": "Стаття 5. Землі лісогосподарського призначення",
      "content": "До земель лісогосподарського призначення належать лісові\nземлі, на яких розташовані лісові ділянки, та нелісові землі,\nзайняті сільськогосподарськими угіддями, водами й болотами,\nспорудами, комунікаціями, малопродуктивними землями тощо, які\nнадані в установленому порядку та використовуються для потреб\nлісового господарства.\nВіднесення земельних ділянок до складу земель\nлісогосподарського призначення здійснюється відповідно до\nземельного законодавства."
    },
    {
      "provision_ref": "art6",
      "section": "6",
      "title": "Стаття 6. Лісові ресурси",
      "content": "Лісовими ресурсами є деревні, технічні, лікарські та інші\nпродукти лісу, що використовуються для задоволення потреб\nнаселення і виробництва та відтворюються у процесі формування\nлісових природних комплексів.\nДо лісових ресурсів також належать корисні властивості лісів\n(здатність лісів зменшувати негативні наслідки природних явищ,\nзахищати ґрунти від ерозії, запобігати забрудненню навколишнього\nприродного середовища та очищати його, сприяти регулюванню стоку\nводи, оздоровленню населення та його естетичному вихованню тощо),\nщо використовуються для задоволення суспільних потреб.\nР о з д і л II\n\nПРАВА НА ЛІСИ\nГлава 1\n\nПРАВО ВЛАСНОСТІ НА ЛІСИ"
    },
    {
      "provision_ref": "art7",
      "section": "7",
      "title": "Стаття 7. Ліси як об'єкт права власності",
      "content": "Ліси, які знаходяться в межах території України, є об'єктами\nправа власності Українського народу.\nВід імені Українського народу права власника на ліси\nздійснюють органи державної влади та органи місцевого\nсамоврядування в межах, визначених Конституцією України\n( 254к/96-ВР ).\nЛіси можуть перебувати в державній, комунальній та приватній\nвласності.\nСуб'єктами права власності на ліси є держава, територіальні\nгромади, громадяни та юридичні особи."
    },
    {
      "provision_ref": "art8",
      "section": "8",
      "title": "Стаття 8. Право державної власності на ліси",
      "content": "У державній власності перебувають усі ліси України, крім\nлісів, що перебувають у комунальній або приватній власності.\nПраво державної власності на ліси набувається і реалізується\nдержавою в особі Кабінету Міністрів України, Ради міністрів\nАвтономної Республіки Крим, місцевих державних адміністрацій\nвідповідно до закону."
    },
    {
      "provision_ref": "art9",
      "section": "9",
      "title": "Стаття 9. Право комунальної власності на ліси",
      "content": "У комунальній власності перебувають ліси в межах населених\nпунктів, крім лісів, що перебувають у державній або приватній\nвласності.\nУ комунальній власності можуть перебувати й інші ліси, набуті\nабо віднесені до об'єктів комунальної власності в установленому\nзаконом порядку.\nПраво комунальної власності на ліси реалізується\nтериторіальними громадами безпосередньо або через утворені ними\nоргани місцевого самоврядування."
    },
    {
      "provision_ref": "art10",
      "section": "10",
      "title": "Стаття 10. Право приватної власності на ліси",
      "content": "Ліси в Україні можуть перебувати у приватній власності.\nСуб'єктами права приватної власності на ліси є громадяни та\nюридичні особи України."
    },
    {
      "provision_ref": "art11",
      "section": "11",
      "title": "Стаття 11. Набуття права комунальної власності на ліси",
      "content": "Право комунальної власності на ліси набувається при\nрозмежуванні в установленому законом порядку земель державної і\nкомунальної власності, а також шляхом передачі земельних ділянок з\nдержавної власності в комунальну та з інших підстав, не\nзаборонених законом."
    },
    {
      "provision_ref": "art12",
      "section": "12",
      "title": "Стаття 12. Набуття права приватної власності на ліси",
      "content": "Громадяни та юридичні особи України можуть безоплатно або за\nплату набувати у власність у складі угідь селянських, фермерських\nта інших господарств замкнені земельні лісові ділянки загальною\nплощею до 5 гектарів. Ця площа може бути збільшена в разі\nуспадкування лісів згідно із законом.\nГромадяни та юридичні особи можуть мати у власності ліси,\nстворені ними на набутих у власність у встановленому порядку\nземельних ділянках деградованих і малопродуктивних угідь, без\nобмеження їх площі.\nЛіси, створені громадянами та юридичними особами на земельних\nділянках, що належать їм на праві власності, перебувають у\nприватній власності цих громадян і юридичних осіб."
    },
    {
      "provision_ref": "art13",
      "section": "13",
      "title": "Стаття 13. Виникнення права приватної власності на ліси",
      "content": "Право приватної власності на ліси громадян та юридичних осіб\nУкраїни виникає з моменту одержання ними документів, що\nпосвідчують право власності на земельну ділянку, та їх державної\nреєстрації.\nЛіси, отримані у спадщину іноземними громадянами, особами без\nгромадянства та іноземними юридичними особами, підлягають\nвідчуженню протягом одного року.\nДокументом, що посвідчує право приватної власності на ліси, є\nдержавний акт на право власності на землю, виданий на відповідну\nземельну ділянку.\nСтаття 14. Права та обов'язки громадян і юридичних осіб, які\nмають у приватній власності ліси\nГромадяни та юридичні особи, які мають у приватній власності\nліси, мають право:\n1) власності на лісові ресурси та їх використання в порядку,\nвизначеному цим Кодексом;\n2) на відшкодування збитків у випадках, передбачених законом;\n3) продавати або іншим шляхом відчужувати відповідно до\nзакону земельну лісову ділянку;\n4) споруджувати в установленому порядку виробничі та інші\nбудівлі й споруди, необхідні для ведення лісового господарства і\nвикористання лісових ресурсів.\nГромадяни та юридичні особи, які мають у приватній власності\nліси, зобов'язані:\n1) вести лісове господарство на основі матеріалів\nлісовпорядкування відповідно до цього Кодексу;\n2) забезпечувати охорону, захист, відтворення і підвищення\nпродуктивності лісових насаджень, посилення їх корисних\nвластивостей та покращання родючості ґрунтів, виконувати інші\nзаходи відповідно до вимог лісового законодавства;\n3) дотримуватися правил і норм використання лісових ресурсів;\n4) вести лісове господарство та використовувати лісові\nресурси способами, які не завдають шкоди навколишньому природному\nсередовищу, забезпечують збереження корисних властивостей лісів і\nстворюють сприятливі умови для їх охорони, захисту та відтворення;\n5) вести первинний облік лісів, надавати в установленому\nзаконодавством порядку статистичну звітність та інформацію про\nстан лісів і використання лісових ресурсів;\n6) забезпечувати охорону типових та унікальних природних\nкомплексів і об'єктів, рідкісних і таких, що перебувають під\nзагрозою зникнення, видів тваринного і рослинного світу, рослинних\nугруповань, сприяти формуванню екологічної мережі відповідно до\nприродоохоронного законодавства.\nЗаконом можуть бути передбачені й інші права та обов'язки\nгромадян і юридичних осіб, які мають у приватній власності ліси."
    },
    {
      "provision_ref": "art15",
      "section": "15",
      "title": "Стаття 15. Припинення права приватної власності на ліси",
      "content": "Право приватної власності на ліси припиняється в разі\nприпинення права власності на земельну лісову ділянку у випадках і\nв порядку, встановлених законом.\nПрипинення права власності на ліси в разі добровільної\nвідмови власника від права власності на земельну лісову ділянку на\nкористь держави або територіальної громади здійснюється за його\nзаявою до відповідного органу в установленому законом порядку.\nГлава 2\n\nПРАВО КОРИСТУВАННЯ ЛІСАМИ"
    },
    {
      "provision_ref": "art16",
      "section": "16",
      "title": "Стаття 16. Право користування лісами",
      "content": "Право користування лісами здійснюється в порядку постійного\nта тимчасового користування лісами."
    },
    {
      "provision_ref": "art17",
      "section": "17",
      "title": "Стаття 17. Постійне користування лісами",
      "content": "У постійне користування ліси на землях державної власності\nдля ведення лісового господарства без встановлення строку\nнадаються спеціалізованим державним лісогосподарським\nпідприємствам, іншим державним підприємствам, установам та\nорганізаціям, у яких створено спеціалізовані лісогосподарські\nпідрозділи.\nУ постійне користування ліси на землях комунальної власності\nдля ведення лісового господарства без встановлення строку\nнадаються спеціалізованим комунальним лісогосподарським\nпідприємствам, іншим комунальним підприємствам, установам та\nорганізаціям, у яких створені спеціалізовані лісогосподарські\nпідрозділи.\nЛіси надаються в постійне користування на підставі рішення\nорганів виконавчої влади або органів місцевого самоврядування,\nприйнятого в межах їх повноважень за погодженням з органами\nвиконавчої влади з питань лісового господарства та з питань\nохорони навколишнього природного середовища Автономної Республіки\nКрим, територіальними органами центральних органів виконавчої\nвлади з питань лісового господарства та з питань охорони\nнавколишнього природного середовища.\nПраво постійного користування лісами посвідчується державним\nактом на право постійного користування земельною ділянкою."
    },
    {
      "provision_ref": "art18",
      "section": "18",
      "title": "Стаття 18. Тимчасове користування лісами",
      "content": "Об'єктом тимчасового користування можуть бути всі ліси, що\nперебувають у державній, комунальній або приватній власності.\nТимчасове користування лісами може бути: довгостроковим -\nтерміном від одного до п'ятдесяти років і короткостроковим -\nтерміном до одного року.\nДовгострокове тимчасове користування лісами - засноване на\nдоговорі строкове платне використання лісових ділянок, які\nвиділяються для потреб мисливського господарства,\nкультурно-оздоровчих, рекреаційних, спортивних, туристичних і\nосвітньо-виховних цілей, проведення науково-дослідних робіт.\nДовгострокове тимчасове користування лісами державної та\nкомунальної власності здійснюється без вилучення земельних ділянок\nу постійних користувачів лісами на підставі рішення відповідних\nорганів виконавчої влади та органів місцевого самоврядування,\nприйнятого в межах їх повноважень за погодженням з постійними\nкористувачами лісами та органом виконавчої влади з питань лісового\nгосподарства Автономної Республіки Крим, територіальними органами\nцентрального органу виконавчої влади з питань лісового\nгосподарства.\nДовгострокове тимчасове користування лісами приватної\nвласності здійснюється без вилучення земельних ділянок шляхом\nукладення між власником лісів та тимчасовим лісокористувачем\nдоговору, який підлягає реєстрації в органі виконавчої влади з\nпитань лісового господарства Автономної Республіки Крим,\nтериторіальних органах центрального органу виконавчої влади з\nпитань лісового господарства.\nКороткострокове тимчасове користування лісами для заготівлі\nдругорядних лісових матеріалів, побічних лісових користувань та\nінших потреб, передбачених цим Кодексом, здійснюється без\nвилучення земельних ділянок у власника лісів, постійного\nлісокористувача на підставі спеціального дозволу, що видається\nвласником лісів, постійним лісокористувачем підприємствам,\nустановам, організаціям, громадянам України, іноземцям та особам\nбез громадянства, іноземним юридичним особам.\nСуб'єктами правовідносин тимчасового користування лісами є:\nвласники лісів або уповноважені ними особи;\nпідприємства, установи, організації, громадяни України,\nіноземці та особи без громадянства, іноземні юридичні особи.\nТимчасовий лісокористувач не має права передавати лісові\nділянки в тимчасове користування іншим особам."
    },
    {
      "provision_ref": "art19",
      "section": "19",
      "title": "Стаття 19. Права та обов'язки постійних лісокористувачів",
      "content": "Постійні лісокористувачі мають:\n1) право самостійно господарювати в лісах;\n2) виключне право на заготівлю деревини;\n3) право власності на заготовлену ними продукцію та доходи\nвід її реалізації;\n4) право на відшкодування збитків у випадках, передбачених\nзаконодавством;\n5) право здійснювати відповідно до законодавства будівництво\nдоріг, спорудження жилих будинків, виробничих та інших будівель і\nспоруд, необхідних для ведення лісового господарства.\nПостійні лісокористувачі зобов'язані:\n1) забезпечувати охорону, захист, відтворення, підвищення\nпродуктивності лісових насаджень, посилення їх корисних\nвластивостей, підвищення родючості ґрунтів, вживати інших заходів\nвідповідно до законодавства на основі принципів сталого розвитку;\n2) дотримуватися правил і норм використання лісових ресурсів;\n3) вести лісове господарство на основі матеріалів\nлісовпорядкування, здійснювати використання лісових ресурсів\nспособами, які забезпечують збереження оздоровчих і захисних\nвластивостей лісів, а також створюють сприятливі умови для їх\nохорони, захисту та відтворення;\n4) вести первинний облік лісів;\n5) дотримуватися встановленого законодавством режиму\nвикористання земель;\n6) забезпечувати охорону типових та унікальних природних\nкомплексів і об'єктів, рідкісних і таких, що перебувають під\nзагрозою зникнення, видів тваринного і рослинного світу, рослинних\nугруповань, сприяти формуванню екологічної мережі відповідно до\nприродоохоронного законодавства;\n7) своєчасно вносити плату за спеціальне використання лісових\nресурсів;\n8) забезпечувати безперешкодний доступ до об'єктів\nелектромереж, інших інженерних споруд, які проходять через лісову\nділянку, для їх обслуговування.\nЗаконом можуть бути передбачені й інші права та обов'язки\nпостійних лісокористувачів.\nСтаття 20. Права та обов'язки тимчасових лісокористувачів на\nумовах довгострокового користування\nТимчасові лісокористувачі на умовах довгострокового\nкористування мають право:\n1) здійснювати господарську діяльність у лісах з дотриманням\nумов договору;\n2) за погодженням із власниками лісів, постійними\nлісокористувачами в установленому порядку зводити тимчасові\nбудівлі і споруди, необхідні для ведення господарської діяльності;\n3) отримувати продукцію і доходи від її реалізації.\nТимчасові лісокористувачі на умовах довгострокового\nкористування зобов'язані:\n1) приступати до використання лісів у строки, встановлені\nдоговором;\n2) виконувати встановлені обмеження (обтяження) в обсязі,\nпередбаченому законом та договором;\n3) дотримуватися встановленого законодавством режиму\nвикористання земель;\n4) вести роботи способами, які забезпечують збереження\nоздоровчих і захисних властивостей лісів, а також створюють\nсприятливі умови для охорони, захисту і відтворення типових та\nунікальних природних комплексів і об'єктів, рідкісних і таких, що\nперебувають під загрозою зникнення, видів тваринного і рослинного\nсвіту, сприяти формуванню екологічної мережі;\n5) своєчасно вносити плату за використання лісових ресурсів;\n6) не порушувати прав інших лісокористувачів.\nЗаконом та договором можуть бути передбачені й інші права та\nобов'язки тимчасових лісокористувачів на умовах довгострокового\nкористування.\nСтаття 21. Права та обов'язки тимчасових лісокористувачів на\nумовах короткострокового користування\nТимчасові лісокористувачі на умовах короткострокового\nкористування мають право:\n1) здійснювати використання лісових ресурсів з додержанням\nвимог спеціального дозволу;\n2) за погодженням із власниками лісів, постійними\nлісокористувачами у встановленому порядку споруджувати тимчасові\nбудівлі та споруди, необхідні для зберігання і первинної обробки\nзаготовленої продукції;\n3) власності на заготовлену ними в результаті використання\nлісових ресурсів продукцію та доходи від її реалізації;\n4) на відшкодування збитків у випадках, передбачених\nзаконодавством.\nТимчасові лісокористувачі на умовах короткострокового\nкористування зобов'язані:\n1) здійснювати використання лісових ресурсів за встановленими\nправилами і нормами;\n2) вести роботи способами, які забезпечують збереження\nоздоровчих і захисних властивостей лісів, а також створюють\nсприятливі умови для охорони, захисту та відтворення лісів,\nохорони типових та унікальних природних комплексів і об'єктів,\nрідкісних і таких, що перебувають під загрозою зникнення, видів\nтваринного і рослинного світу;\n3) своєчасно вносити плату за використання лісових ресурсів;\n4) не порушувати прав інших лісокористувачів.\nЗаконом можуть бути передбачені й інші права та обов'язки\nтимчасових лісокористувачів на умовах короткострокового\nкористування."
    },
    {
      "provision_ref": "art22",
      "section": "22",
      "title": "Стаття 22. Припинення права користування лісами",
      "content": "Підставами припинення права постійного користування лісами є:\n1) припинення права користування земельною лісовою ділянкою у\nвипадках і порядку, встановлених законом;\n2) використання лісових ресурсів способами, які завдають\nшкоду навколишньому природному середовищу, не забезпечують\nзбереження оздоровчих, захисних та інших корисних властивостей\nлісів, негативно впливають на їх стан і відтворення;\n3) використання лісової ділянки не за цільовим призначенням.\nПраво тимчасового користування лісами припиняється у\nвипадках, передбачених статтею 78 цього Кодексу для припинення\nправа використання лісових ресурсів."
    },
    {
      "provision_ref": "art23",
      "section": "23",
      "title": "Стаття 23. Лісові сервітути",
      "content": "Лісовий сервітут - право на обмежене платне або безоплатне\nкористування чужою земельною лісовою ділянкою.\nГромадяни мають право вільно перебувати в лісах державної та\nкомунальної власності, якщо інше не передбачено законом.\nПрава власників лісів або лісокористувачів можуть бути\nобмежені на користь інших заінтересованих осіб на підставі закону,\nдоговорів, заповіту або за рішенням суду.\nУстановлення лісового сервітуту не веде до позбавлення\nвласника земельної лісової ділянки, щодо якої встановлений лісовий\nсервітут, права володіння, користування та розпоряджання нею, а\nкористувача - володіння, користування.\nЛісовий сервітут здійснюється способом, найменш обтяжливим\nдля власника лісів або користувача земельної лісової ділянки, щодо\nякої він установлений.\nПоложення Цивільного ( 435-15 ) та Земельного кодексів\nУкраїни ( 2768-14 ) застосовуються до лісових сервітутів у\nчастині, що не суперечить вимогам цього Кодексу.\nСтаття 24. Захист прав власників лісів, лісокористувачів та\nгромадян\nПрава власників лісів, лісокористувачів та громадян\nохороняються законом і можуть бути обмежені або припинені лише у\nвипадках, передбачених цим Кодексом та іншими законодавчими\nактами.\nЗбитки, завдані внаслідок порушення прав власників лісів,\nлісокористувачів та громадян, підлягають відшкодуванню в повному\nобсязі відповідно до закону.\nР о з д і л III\n\nДЕРЖАВНЕ РЕГУЛЮВАННЯ ТА УПРАВЛІННЯ\nУ СФЕРІ ЛІСОВИХ ВІДНОСИН\nГлава 3\n\nДЕРЖАВНЕ РЕГУЛЮВАННЯ ТА УПРАВЛІННЯ\nУ СФЕРІ ЛІСОВИХ ВІДНОСИН\nСтаття 25. Основні завдання державного регулювання та\nуправління у сфері лісових відносин\nОсновним завданням державного регулювання та управління у\nсфері лісових відносин є забезпечення ефективної охорони,\nналежного захисту, раціонального використання та відтворення\nлісів.\nДержавне регулювання та управління у сфері лісових відносин\nздійснюється шляхом:\n1) формування та визначення основних напрямів державної\nполітики у сфері лісових відносин;\n2) визначення законом повноважень органів виконавчої влади та\nорганів місцевого самоврядування;\n3) установлення відповідно до закону порядку і правил у сфері\nохорони, захисту, використання та відтворення лісів;\n4) здійснення державного контролю за охороною, захистом,\nвикористанням та відтворенням лісів.\nСтаття 26. Повноваження Верховної Ради України у сфері\nлісових відносин\nВерховна Рада України у сфері лісових відносин:\n1) визначає засади державної політики у сфері лісових\nвідносин;\n2) приймає закони щодо регулювання відносин у цій сфері;\n3) затверджує загальнодержавні програми з охорони, захисту,\nвикористання та відтворення лісів;\n4) вирішує інші питання у сфері лісових відносин відповідно\nдо Конституції України ( 254к/96-ВР ).\nСтаття 27. Повноваження Кабінету Міністрів України у сфері\nлісових відносин\nКабінет Міністрів України у сфері лісових відносин:\n1) забезпечує реалізацію державної політики у сфері лісових\nвідносин;\n2) спрямовує та координує діяльність органів виконавчої влади\nщодо організації охорони, захисту, використання та відтворення\nлісів;\n3) забезпечує розроблення та виконання загальнодержавних\nпрограм з охорони, захисту, використання та відтворення лісів;\n4) затверджує державні програми з охорони, захисту,\nвикористання та відтворення лісів;\n5) передає у власність, надає в постійне користування для\nнелісогосподарських потреб земельні лісові ділянки площею більш як\n1 гектар, що перебувають у державній власності;\n6) установлює порядок і нормативи плати за використання\nлісових ресурсів;\n7) приймає рішення про обмеження або тимчасове припинення\nдіяльності підприємств, установ та організацій у разі порушення\nними природоохоронного та лісового законодавства;\n8) вирішує інші питання у сфері лісових відносин відповідно\nдо Конституції України ( 254к/96-ВР ) та закону.\nСтаття 28. Повноваження центрального органу виконавчої влади\nз питань лісового господарства у сфері лісових\nвідносин\nСпеціально уповноважений центральний орган виконавчої влади з\nпитань лісового господарства:\n1) здійснює державне управління, координацію виконання\nзаходів у галузі ведення лісового господарства;\n2) вносить пропозиції щодо формування і реалізації державної\nполітики у сфері лісових відносин;\n3) розробляє та організовує виконання загальнодержавних,\nдержавних і регіональних (місцевих) програм з охорони, захисту,\nвикористання та відтворення лісів;\n4) розробляє та затверджує в установленому порядку\nнормативно-правові акти з ведення лісового господарства;\n5) здійснює державний контроль за додержанням норм, правил та\nінших нормативно-правових актів з ведення лісового господарства;\n6) організовує ведення лісовпорядкування, обліку лісів,\nдержавного лісового кадастру та моніторингу лісів;\n7) організовує ведення лісового господарства і раціональне\nвикористання лісових ресурсів;\n8) забезпечує функціонування державної лісової охорони,\nкоординує діяльність лісової охорони інших постійних\nлісокористувачів і власників лісів;\n9) координує здійснення заходів з охорони лісів від пожеж та\nзахисту від шкідників і хвороб;\n10) координує роботу з ведення лісового господарства\nпідпорядкованими йому науково-дослідними установами;\n11) видає ліцензії відповідно до закону;\n12) вносить пропозиції щодо обмеження або тимчасового\nприпинення діяльності підприємств, установ та організацій\nнезалежно від їх підпорядкування та форм власності в разі\nпорушення ними природоохоронного та лісового законодавства;\n13) бере участь у підготовці, перепідготовці та підвищенні\nкваліфікації кадрів для лісового господарства;\n14) здійснює міжнародне співробітництво з питань ведення\nлісового господарства;\n15) вирішує інші питання у сфері регулювання лісових відносин\nвідповідно до закону.\nЦентральний орган виконавчої влади з питань лісового\nгосподарства здійснює покладені на нього повноваження самостійно і\nчерез його територіальні органи та орган виконавчої влади з питань\nлісового господарства Автономної Республіки Крим.\nСтаття 29. Повноваження центрального органу виконавчої влади\nз питань охорони навколишнього природного\nсередовища у сфері лісових відносин\nЦентральний орган виконавчої влади з питань охорони\nнавколишнього природного середовища у сфері лісових відносин:\n1) вносить пропозиції щодо формування та реалізації державної\nполітики у сфері охорони, захисту, використання та відтворення\nлісів як складової частини державної політики у сфері охорони\nнавколишнього природного середовища;\n2) здійснює державне управління, регулювання у сфері охорони,\nзахисту, використання та відтворення лісів як складової частини\nзаходів з охорони навколишнього природного середовища,\nраціонального використання, відтворення та охорони природних\nресурсів;\n3) здійснює державний контроль за додержанням вимог\nприродоохоронного законодавства у сфері охорони, захисту,\nвикористання та відтворення лісів;\n4) координує здійснення органами виконавчої влади заходів з\nохорони, захисту, використання та відтворення лісів;\n5) бере участь у розробленні загальнодержавних, державних і\nрегіональних (місцевих) програм з охорони, захисту, використання\nта відтворення лісів;\n6) погоджує матеріали лісовпорядкування;\n7) затверджує в установленому порядку нормативи використання\nлісових ресурсів;\n8) погоджує нормативно-правові акти з ведення лісового\nгосподарства;\n9) організовує проведення екологічної експертизи щодо впливу\nпромислових та інших об'єктів, хімічних речовин на ліси,\nзатверджує переліки пестицидів, дозволених для застосування в\nлісах, установлює регламенти їх застосування;\n10) обмежує чи зупиняє (тимчасово) в установленому порядку\nдіяльність підприємств, установ та організацій незалежно від їх\nпідпорядкування та форм власності, якщо вона здійснюється з\nпорушенням законодавства про охорону навколишнього природного\nсередовища, вимог дозволів на використання природних ресурсів;\n11) розглядає справи про адміністративні правопорушення;\n12) застосовує у випадках, передбачених законом, економічні\nсанкції до підприємств, установ та організацій, їх посадових і\nслужбових осіб, громадян за порушення вимог законодавства, подає\nпозови до суду про відшкодування збитків і втрат, завданих\nунаслідок такого порушення;\n13) забезпечує погодження проектів відведення земельних\nлісових ділянок;\n14) вирішує інші питання відповідно до закону.\nСтаття 30. Повноваження Верховної Ради Автономної Республіки\nКрим, обласних, Київської та Севастопольської\nміських, районних рад у сфері лісових відносин\nВерховна Рада Автономної Республіки Крим, обласні, Київська\nта Севастопольська міські, районні ради у сфері лісових відносин у\nмежах своїх повноважень на відповідній території:\n1) забезпечують реалізацію державної політики у сфері лісових\nвідносин;\n2) забезпечують виконання загальнодержавних і державних\nпрограм з охорони, захисту, використання та відтворення лісів і\nзатверджують регіональні (місцеві) програми з цих питань;\n3) передають у власність, надають у постійне користування\nземельні лісові ділянки на землях спільної власності відповідних\nтериторіальних громад, власності територіальних громад міст Києва\nі Севастополя та припиняють права користування ними;\n4) приймають рішення про виділення в установленому порядку\nдля довгострокового тимчасового користування лісами лісових\nділянок на землях спільної власності відповідних територіальних\nгромад, власності територіальних громад міст Києва і Севастополя\nта припиняють права користування ними;\n5) погоджують ліміт використання лісових ресурсів при\nзаготівлі другорядних лісових матеріалів та здійсненні побічних\nлісових користувань;\n6) погоджують максимальні норми безоплатного збору дикорослих\nтрав'яних рослин, квітів, ягід, горіхів, грибів тощо;\n7) встановлюють порядок використання коштів, що виділяються з\nвідповідного місцевого бюджету на ведення лісового господарства;\n8) вирішують інші питання у сфері лісових відносин відповідно\nдо закону.\nСтаття 31. Повноваження Ради міністрів Автономної Республіки\nКрим, обласних, Київської та Севастопольської\nміських державних адміністрацій у сфері лісових\nвідносин\nРада міністрів Автономної Республіки Крим, обласні, Київська\nта Севастопольська міські державні адміністрації у сфері лісових\nвідносин у межах своїх повноважень на їх території:\n1) забезпечують реалізацію державної політики у сфері лісових\nвідносин;\n2) беруть участь у розробленні та забезпеченні виконання\nрегіональних (місцевих) програм з охорони, захисту, використання\nта відтворення лісів;\n3) здійснюють контроль за додержанням законодавства у сфері\nлісових відносин;\n4) передають у власність, надають у постійне користування для\nведення лісового господарства земельні лісові ділянки, що\nперебувають у державній власності, на відповідній території;\n5) передають у власність, надають у постійне користування для\nнелісогосподарських потреб земельні лісові ділянки площею до\n1 гектара, що перебувають у державній власності, на відповідній\nтериторії, а також у межах міст республіканського (Автономної\nРеспубліки Крим) та обласного значення та припиняють права\nкористування ними;\n6) приймають рішення про виділення в установленому порядку\nдля довгострокового тимчасового користування лісами лісових\nділянок, що перебувають у державній власності, на відповідній\nтериторії, а також у межах міст обласного та республіканського\n(Автономної Республіки Крим) значення;\n7) обмежують або тимчасово припиняють діяльність підприємств,\nустанов та організацій у разі порушення ними лісового\nзаконодавства в порядку, передбаченому законодавством;\n8) забезпечують здійснення заходів щодо охорони і захисту\nлісів, ліквідації наслідків стихійних явищ, лісових пожеж,\nзалучають у встановленому порядку до цих робіт населення,\nтранспортні та інші технічні засоби та обладнання, забороняють\nвідвідування лісів населенням і в'їзд до них транспортних засобів\nу період високої пожежної небезпеки в порядку, передбаченому\nзаконодавством;\n9) встановлюють ліміт використання лісових ресурсів при\nзаготівлі другорядних лісових матеріалів та здійсненні побічних\nлісових користувань;\n10) встановлюють максимальні норми безоплатного збору\nдикорослих трав'яних рослин, квітів, ягід, горіхів, грибів тощо;\n11) вирішують інші питання у сфері лісових відносин\nвідповідно до закону.\nСтаття 32. Повноваження районних державних адміністрацій у\nсфері лісових відносин\nРайонні державні адміністрації у сфері лісових відносин на їх\nтериторії:\n1) забезпечують реалізацію державної політики у сфері лісових\nвідносин;\n2) беруть участь у розробленні та забезпеченні виконання\nрегіональних (місцевих) програм з охорони, захисту, використання\nта відтворення лісів;\n3) передають у власність, надають у постійне користування для\nнелісогосподарських потреб земельні лісові ділянки площею до\n1 гектара, що перебувають у державній власності, у межах сіл,\nселищ, міст районного значення та припиняють права користування\nними;\n4) приймають рішення про виділення в установленому порядку\nдля довгострокового тимчасового користування лісами лісових\nділянок, що перебувають у державній власності, у межах сіл, селищ,\nміст районного значення;\n5) беруть участь у здійсненні заходів щодо охорони і захисту\nлісів, ліквідації наслідків стихійних явищ, лісових пожеж,\nзалучають у встановленому порядку до цих робіт населення,\nтранспортні й інші технічні засоби та обладнання;\n6) вносять у встановленому порядку пропозиції про обмеження\nабо тимчасове припинення діяльності підприємств, установ та\nорганізацій у разі порушення ними лісового законодавства;\n7) вирішують інші питання у сфері лісових відносин відповідно\nдо закону.\nСтаття 33. Повноваження сільських, селищних, міських рад у\nсфері лісових відносин\nСільські, селищні, міські ради у сфері лісових відносин на\nвідповідній території:\n1) передають у власність, надають у постійне користування\nземельні лісові ділянки, що перебувають у комунальній власності, в\nмежах сіл, селищ, міст і припиняють права користування ними;\n2) приймають рішення про виділення в установленому порядку\nдля довгострокового тимчасового користування лісами лісових\nділянок, що перебувають у комунальній власності, в межах сіл,\nселищ, міст і припиняють права користування ними;\n3) беруть участь у здійсненні заходів щодо охорони і захисту\nлісів, ліквідації наслідків стихійних явищ, лісових пожеж,\nзалучають у встановленому порядку до цих робіт населення,\nтранспортні й інші технічні засоби та обладнання;\n4) організовують благоустрій лісових ділянок і\nкультурно-побутове обслуговування відпочиваючих у лісах, що\nвикористовуються для цих цілей;\n5) встановлюють порядок використання коштів, що виділяються з\nмісцевого бюджету на ведення лісового господарства;\n6) вирішують інші питання у сфері лісових відносин відповідно\nдо закону.\nР о з д і л IV\n\nОРГАНІЗАЦІЯ ЛІСОВОГО ГОСПОДАРСТВА\nГлава 4\n\nОСНОВНІ ЗАВДАННЯ І ЗМІСТ ОРГАНІЗАЦІЇ\nЛІСОВОГО ГОСПОДАРСТВА"
    },
    {
      "provision_ref": "art34",
      "section": "34",
      "title": "Стаття 34. Завдання організації лісового господарства",
      "content": "Організація лісового господарства має своїм завданням\nзабезпечувати ведення лісового господарства на засадах сталого\nрозвитку з урахуванням природних та економічних умов, цільового\nпризначення, лісорослинних умов, породного складу лісів, а також\nфункцій, які вони виконують."
    },
    {
      "provision_ref": "art35",
      "section": "35",
      "title": "Стаття 35. Зміст організації лісового господарства",
      "content": "Організація лісового господарства передбачає:\n1) розроблення та затвердження в установленому законом\nпорядку нормативно-правових актів з ведення лісового господарства;\n2) поділ лісів на категорії залежно від основних виконуваних\nними функцій, виділення особливо захисних лісових ділянок;\n3) установлення віку стиглості деревостанів, норм\nвикористання лісових ресурсів;\n4) проведення лісовпорядкування;\n5) ведення державного лісового кадастру, обліку лісів;\n6) ведення моніторингу лісів;\n7) проведення лісової сертифікації;\n8) здійснення інших організаційно-технічних заходів згідно з\nосновними вимогами щодо ведення лісового господарства, визначеними\nзаконодавством.\nГлава 5\n\nНОРМАТИВНО-ПРАВОВІ АКТИ З ВЕДЕННЯ\nЛІСОВОГО ГОСПОДАРСТВА\nСтаття 36. Зміст нормативно-правових актів з ведення лісового\nгосподарства\nНормативно-правові акти з ведення лісового господарства\nвстановлюють порядок і вимоги до системи заходів з охорони,\nзахисту, використання та відтворення лісів, комплекс якісних та\nкількісних показників, параметрів, що забезпечують регулювання\nдіяльності у цій галузі.\nСтаття 37. Питання, що регулюються нормативно-правовими\nактами з ведення лісового господарства\nНормативно-правовими актами з ведення лісового господарства\nрегулюються:\n1) поділ лісів на категорії залежно від значення та основних\nвиконуваних ними функцій;\n2) проведення рубок головного користування;\n3) організація лісовпорядкування;\n4) ведення державного лісового кадастру, обліку і моніторингу\nлісів;\n5) організація та проведення лісової сертифікації;\n6) заготівля другорядних лісових матеріалів і здійснення\nпобічних лісових користувань;\n7) використання корисних властивостей лісів для\nкультурно-оздоровчих, рекреаційних, спортивних, туристичних і\nосвітньо-виховних цілей, потреб мисливського господарства та\nпроведення науково-дослідних робіт;\n8) відновлення лісів і лісорозведення;\n9) здійснення заходів щодо підвищення продуктивності,\nполіпшення якісного складу лісів;\n10) здійснення охорони лісів від пожеж;\n11) здійснення захисту лісів від шкідників і хвороб.\nЗаконом, іншими нормативно-правовими актами можуть\nрегулюватися інші питання з ведення лісового господарства.\nСтаття 38. Розроблення та затвердження нормативно-правових\nактів з ведення лісового господарства\nНормативно-правові акти з ведення лісового господарства\nрозробляються в установленому порядку центральним органом\nвиконавчої влади з питань лісового господарства.\nОсновні вимоги до ведення лісового господарства та заходів з\nохорони, захисту, використання та відтворення лісів відповідно до\nцього Кодексу та закону затверджуються нормативно-правовими актами\nКабінету Міністрів України.\nНормативно-правові акти, що визначають умови ведення лісового\nгосподарства, якісні та кількісні показники оцінки діяльності в\nцій галузі, затверджуються в установленому порядку центральним\nорганом виконавчої влади з питань лісового господарства за\nпогодженням із центральним органом виконавчої влади з питань\nохорони навколишнього природного середовища та іншими\nзаінтересованими центральними органами виконавчої влади.\nВимоги нормативно-правових актів з ведення лісового\nгосподарства є обов'язковими до виконання всіма власниками лісів,\nпостійними і тимчасовими лісокористувачами.\nГлава 6\n\nФУНКЦІОНАЛЬНИЙ ПОДІЛ ЛІСІВ\nСтаття 39. Поділ лісів за екологічним і соціально-економічним\nзначенням\nЛіси України за екологічним і соціально-економічним значенням\nта залежно від основних виконуваних ними функцій поділяються на\nтакі категорії:\n1) захисні ліси (виконують переважно водоохоронні,\nґрунтозахисні та інші захисні функції);\n2) рекреаційно-оздоровчі ліси (виконують переважно\nрекреаційні, санітарні, гігієнічні та оздоровчі функції);\n3) ліси природоохоронного, наукового, історико-культурного\nпризначення (виконують особливі природоохоронні, естетичні,\nнаукові функції тощо);\n4) експлуатаційні ліси.\nПоділ лісів на категорії залежно від основних виконуваних\nними функцій проводиться в порядку, що встановлюється Кабінетом\nМіністрів України.\nСтаття 40. Встановлення меж лісових ділянок, віднесених до\nвідповідних категорій лісів\nПід час поділу лісів на відповідні категорії встановлюються\nмежі лісових ділянок кожної категорії.\nМежі лісових ділянок, визначених для віднесення до однієї з\nкатегорій, проводяться по природних межах, квартальних просіках,\nлініях зв'язку і електромереж та інших чітко визначених на\nмісцевості розмежувальних лініях."
    },
    {
      "provision_ref": "art41",
      "section": "41",
      "title": "Стаття 41. Виділення особливо захисних лісових ділянок",
      "content": "У лісах можуть бути виділені особливо захисні лісові ділянки\nз режимом обмеженого лісокористування.\nОсобливо захисні лісові ділянки виділяються органом\nвиконавчої влади з питань лісового господарства Автономної\nРеспубліки Крим, територіальними органами центрального органу\nвиконавчої влади з питань лісового господарства за поданням\nлісовпорядних організацій і погодженням з органом виконавчої влади\nз питань охорони навколишнього природного середовища Автономної\nРеспубліки Крим, територіальними органами центрального органу\nвиконавчої влади з питань охорони навколишнього природного\nсередовища.\nНормативи, за якими виділяються особливо захисні лісові\nділянки, встановлюються Кабінетом Міністрів України.\nВ особливо захисних лісових ділянках органом виконавчої влади\nз питань охорони навколишнього природного середовища Автономної\nРеспубліки Крим, територіальними органами центрального органу\nвиконавчої влади з питань охорони навколишнього природного\nсередовища за погодженням з органами виконавчої влади з питань\nлісового господарства Автономної Республіки Крим, територіальними\nорганами центрального органу виконавчої влади з питань лісового\nгосподарства за необхідності може бути повністю або частково\nзаборонено застосування окремих видів і способів рубок.\nГлава 7\n\nВСТАНОВЛЕННЯ ВІКУ СТИГЛОСТІ ДЕРЕВОСТАНІВ,\nНОРМИ ВИКОРИСТАННЯ ЛІСОВИХ РЕСУРСІВ"
    },
    {
      "provision_ref": "art42",
      "section": "42",
      "title": "Стаття 42. Встановлення віку стиглості деревостанів",
      "content": "Вік стиглості деревостанів визначається, виходячи з основного\nцільового призначення лісів, функцій, які вони виконують,\nпродуктивності, біологічних особливостей деревних порід,\nлісорослинних умов, природних зон, а також способів відновлення\nлісу.\nВік стиглості деревостанів обґрунтовується під час проведення\nлісовпорядкування за результатами спеціальних наукових досліджень.\nВік стиглості деревостанів затверджується центральним органом\nвиконавчої влади з питань лісового господарства за погодженням із\nцентральним органом виконавчої влади з питань охорони\nнавколишнього природного середовища."
    },
    {
      "provision_ref": "art43",
      "section": "43",
      "title": "Стаття 43. Розрахункова лісосіка і порядок її затвердження",
      "content": "Розрахункова лісосіка - щорічна науково обґрунтована норма\nзаготівлі деревини в порядку рубок головного користування, яка\nзатверджується для кожного власника, постійного користувача лісів\nокремо за групами порід, виходячи з принципів безперервності та\nневиснажливості використання лісових ресурсів.\nРозрахункова лісосіка загалом для України, Автономної\nРеспубліки Крим, областей, міст Києва та Севастополя визначається\nяк сума затверджених у встановленому порядку розрахункових\nлісосік, передбачених частиною першою цієї статті.\nПропозиції та відповідні обґрунтування щодо розрахункової\nлісосіки готуються лісовпорядними організаціями.\nРозрахункова лісосіка затверджується центральним органом\nвиконавчої влади з питань охорони навколишнього природного\nсередовища за поданням центрального органу виконавчої влади з\nпитань лісового господарства в установленому порядку."
    },
    {
      "provision_ref": "art44",
      "section": "44",
      "title": "Стаття 44. Внесення змін до розрахункової лісосіки",
      "content": "У разі зміни меж лісових ділянок, віку стиглості\nдеревостанів, поділу лісів залежно від основних виконуваних ними\nфункцій та інших змін, що впливають на норму заготівлі деревини\nвід рубок головного користування, до розрахункової лісосіки\nвносяться зміни. Обчислення, затвердження та внесення змін до\nрозрахункової лісосіки провадяться в порядку, визначеному\nстаттею 43 цього Кодексу.\nГлава 8\n\nЛІСОВПОРЯДКУВАННЯ"
    },
    {
      "provision_ref": "art45",
      "section": "45",
      "title": "Стаття 45. Поняття лісовпорядкування",
      "content": "Лісовпорядкування включає комплекс заходів, спрямованих на\nзабезпечення ефективної організації та науково обґрунтованого\nведення лісового господарства, охорони, захисту, раціонального\nвикористання, підвищення екологічного та ресурсного потенціалу\nлісів, культури ведення лісового господарства, отримання\nдостовірної і всебічної інформації про лісовий фонд України."
    },
    {
      "provision_ref": "art46",
      "section": "46",
      "title": "Стаття 46. Зміст лісовпорядкування",
      "content": "Лісовпорядкування передбачає:\n1) відновлення у встановленому порядку меж території лісового\nфонду України і визначення внутрігосподарської організації;\n2) виконання відповідних топографо-геодезичних робіт і\nспеціального картографування лісів;\n3) інвентаризацію лісового фонду України з визначенням\nпородного та вікового складу деревостанів, їх стану, якісних і\nкількісних характеристик лісових ресурсів;\n4) виявлення деревостанів, що потребують рубок, з метою\nполіпшення якісного складу лісів;\n5) обґрунтування поділу лісів на категорії залежно від\nосновних виконуваних ними функцій;\n6) обчислення розрахункової лісосіки, обсягів використання\nінших видів лісових ресурсів;\n7) визначення обсягів робіт щодо відновлення лісів і\nлісорозведення, охорони лісів від пожеж, захисту від шкідників і\nхвороб, інших лісогосподарських заходів, а також порядку і\nспособів їх проведення;\n8) ландшафтні, ґрунтові, лісотипологічні, лісобіологічні та\nінші обстеження і дослідження лісових природних комплексів;\n9) виявлення типових та унікальних природних комплексів,\nмісць зростання та оселення рідкісних та таких, що перебувають під\nзагрозою зникнення видів тваринного і рослинного світу і\nпідлягають заповіданню, включенню до екологічної мережі;\n10) упорядкування мисливських угідь;\n11) забезпечення державного обліку лісів і державного\nлісового кадастру;\n12) проведення науково-дослідних робіт з метою забезпечення\nнауково обґрунтованого використання лісових ресурсів, охорони,\nзахисту та відтворення лісів;\n13) складання проектів організації і розвитку лісового\nгосподарства та здійснення авторського нагляду за їх виконанням;\n14) участь у розробленні програм охорони, захисту,\nвикористання та відтворення лісів;\n15) ведення моніторингу лісів;\n16) інші лісовпорядні дії."
    },
    {
      "provision_ref": "art47",
      "section": "47",
      "title": "Стаття 47. Ведення лісовпорядкування",
      "content": "Лісовпорядкування є обов'язковим на всій території України та\nведеться державними лісовпорядними організаціями за єдиною\nсистемою в порядку, встановленому центральним органом виконавчої\nвлади з питань лісового господарства.\nУ лісах, що перебувають у державній власності,\nлісовпорядкування ведеться за рахунок коштів державного бюджету, у\nлісах комунальної власності - місцевого бюджету, у лісах приватної\nвласності - за кошти їх власників. Ведення лісовпорядкування може\nздійснюватися за рахунок інших джерел, не заборонених законом."
    },
    {
      "provision_ref": "art48",
      "section": "48",
      "title": "Стаття 48. Матеріали лісовпорядкування",
      "content": "У матеріалах лісовпорядкування дається якісна і кількісна\nхарактеристика кожної лісової ділянки, комплексна оцінка ведення\nлісового господарства, що є основою для розроблення на засадах\nсталого розвитку проекту організації та розвитку лісового\nгосподарства відповідного об'єкта лісовпорядкування.\nПроект організації та розвитку лісового господарства\nпередбачає екологічно обґрунтоване ведення лісового господарства і\nрозробляється відповідно до нормативно-правових актів, що\nрегулюють організацію лісовпорядкування.\nУ проекті організації та розвитку лісового господарства\nвизначаються і обґрунтовуються основні напрями організації і\nрозвитку лісового господарства об'єкта лісовпорядкування з\nурахуванням стану та перспектив економічного і соціального\nрозвитку регіону.\nМатеріали лісовпорядкування затверджуються в установленому\nпорядку органом виконавчої влади з питань лісового господарства\nАвтономної Республіки Крим, територіальними органами центрального\nоргану виконавчої влади з питань лісового господарства за\nпогодженням відповідно з органом виконавчої влади з питань охорони\nнавколишнього природного середовища Автономної Республіки Крим,\nтериторіальними органами центрального органу виконавчої влади з\nпитань охорони навколишнього природного середовища.\nЗатверджені матеріали лісовпорядкування є обов'язковими для\nведення лісового господарства, планування і прогнозування\nвикористання лісових ресурсів.\nГлава 9\n\nДЕРЖАВНИЙ ЛІСОВИЙ КАДАСТР ТА ОБЛІК ЛІСІВ"
    },
    {
      "provision_ref": "art49",
      "section": "49",
      "title": "Стаття 49. Завдання державного лісового кадастру",
      "content": "Державний лісовий кадастр на території України ведеться з\nметою ефективної організації охорони і захисту лісів,\nраціонального використання лісового фонду України, відтворення\nлісів, здійснення систематичного контролю за якісними і\nкількісними змінами лісів.\nДержавний лісовий кадастр ведеться на основі державного\nземельного кадастру."
    },
    {
      "provision_ref": "art50",
      "section": "50",
      "title": "Стаття 50. Призначення державного лісового кадастру",
      "content": "Державний лісовий кадастр призначений для забезпечення\nорганів державної влади, органів місцевого самоврядування,\nзаінтересованих підприємств, установ, організацій і громадян\nдостовірною та об'єктивною інформацією щодо природного,\nгосподарського стану та правового режиму використання лісового\nфонду України."
    },
    {
      "provision_ref": "art51",
      "section": "51",
      "title": "Стаття 51. Складові частини державного лісового кадастру",
      "content": "Державний лісовий кадастр включає:\n1) облік якісного і кількісного стану лісового фонду України;\n2) поділ лісів на категорії залежно від основних виконуваних\nними функцій;\n3) грошову оцінку лісів (у необхідних випадках);\n4) інші показники."
    },
    {
      "provision_ref": "art52",
      "section": "52",
      "title": "Стаття 52. Документація державного лісового кадастру",
      "content": "Документація державного лісового кадастру ведеться органом\nвиконавчої влади з питань лісового господарства Автономної\nРеспубліки Крим, територіальними органами центрального органу\nвиконавчої влади з питань лісового господарства на основі\nдержавного земельного кадастру, матеріалів лісовпорядкування,\nінвентаризації, обстежень та обліку лісів окремо по власниках\nлісів і постійних лісокористувачах на підставі:\n1) матеріалів лісовпорядкування;\n2) рішень про передачу у власність, надання в постійне\nкористування земельних лісових ділянок, їх вилучення (викуп),\nзміну поділу лісів на категорії залежно від основних виконуваних\nними функцій;\n3) актів огляду місць заготівлі деревини, інших продуктів\nлісу та використання корисних властивостей лісів;\n4) актів технічного приймання лісових культур;\n5) актів переведення не вкритих лісовою рослинністю земель у\nвкриті лісовою рослинністю землі;\n6) актів обстеження в разі зміни категорій земель у\nрезультаті господарської діяльності, стихійних явищ та інших\nфакторів.\nДокументація державного лісового кадастру може уточнюватися\nпід час проведення чергового лісовпорядкування та державного\nобліку лісів України."
    },
    {
      "provision_ref": "art53",
      "section": "53",
      "title": "Стаття 53. Порядок ведення державного лісового кадастру",
      "content": "Державний лісовий кадастр ведеться центральним органом\nвиконавчої влади з питань лісового господарства за єдиною для\nУкраїни системою за рахунок коштів державного бюджету.\nПорядок ведення державного лісового кадастру встановлюється\nКабінетом Міністрів України."
    },
    {
      "provision_ref": "art54",
      "section": "54",
      "title": "Стаття 54. Облік лісів",
      "content": "Облік лісів включає збір та узагальнення відомостей, які\nхарактеризують кожну лісову ділянку за площею, кількісними та\nякісними показниками.\nОсновою ведення обліку лісів є матеріали лісовпорядкування.\nВедення обліку лісів забезпечується постійним підтриманням в\nактуалізованому стані характеристик кожної лісової ділянки, їх\nзмін, спричинених господарською діяльністю, стихійним лихом або\nіншими причинами.\nГромадяни та юридичні особи мають право на отримання у\nвстановленому законодавством порядку інформації про облік лісів.\nПорядок ведення обліку лісів встановлюється Кабінетом\nМіністрів України.\nГлава 10\n\nМОНІТОРИНГ ЛІСІВ І ЛІСОВА СЕРТИФІКАЦІЯ"
    },
    {
      "provision_ref": "art55",
      "section": "55",
      "title": "Стаття 55. Моніторинг лісів",
      "content": "Моніторинг лісів - система регулярного спостереження, оцінки\nі прогнозу динаміки кількісного і якісного стану лісів.\nМоніторинг лісів проводиться шляхом збирання, передавання,\nзбереження та аналізу інформації про стан лісів, прогнозування\nзмін у лісах і розроблення науково обґрунтованих рекомендацій для\nінформаційно-аналітичного забезпечення управління лісами,\nприйняття рішень щодо запобігання негативним змінам стану лісів,\nдотримання вимог екологічної безпеки та принципів ведення лісового\nгосподарства на засадах сталого розвитку.\nМоніторинг лісів є складовою частиною державної системи\nмоніторингу навколишнього природного середовища."
    },
    {
      "provision_ref": "art56",
      "section": "56",
      "title": "Стаття 56. Лісова сертифікація",
      "content": "Лісова сертифікація - оцінка відповідності системи ведення\nлісового господарства встановленим міжнародним вимогам щодо\nуправління лісами та лісокористування на засадах сталого розвитку.\nМетою лісової сертифікації є забезпечення економічно, екологічно і\nсоціально збалансованого ведення лісового господарства.\nОрганізація та проведення лісової сертифікації здійснюються\nвідповідно до порядку, що встановлюється центральним органом\nвиконавчої влади з питань лісового господарства за погодженням з\nцентральними органами виконавчої влади з питань економічної\nполітики та охорони навколишнього природного середовища.\nГлава 11\n\nЗМІНА ЦІЛЬОВОГО ПРИЗНАЧЕННЯ\nЗЕМЕЛЬНИХ ЛІСОВИХ ДІЛЯНОК, ВИЗНАЧЕННЯ МІСЦЬ\nБУДІВНИЦТВА ОБ'ЄКТІВ, ЩО ВПЛИВАЮТЬ\nНА СТАН І ВІДТВОРЕННЯ ЛІСІВ\nСтаття 57. Зміна цільового призначення земельних лісових\nділянок з метою їх використання в цілях, не\nпов'язаних з веденням лісового господарства\nЗміна цільового призначення земельних лісових ділянок з метою\nїх використання в цілях, не пов'язаних з веденням лісового\nгосподарства, провадиться органами виконавчої влади або органами\nмісцевого самоврядування, які приймають рішення про передачу цих\nземельних ділянок у власність або надання у постійне користування\nвідповідно до Земельного кодексу України ( 2768-14 ).\nЗміна цільового призначення земельних лісових ділянок з метою\nїх використання для житлової, громадської і промислової забудови\nпровадиться переважно за рахунок площ, зайнятих чагарниками та\nіншими малоцінними насадженнями.\nЗміна цільового призначення земельних лісових ділянок\nздійснюється за погодженням з органами виконавчої влади з питань\nлісового господарства та з питань охорони навколишнього природного\nсередовища Автономної Республіки Крим, територіальними органами\nцентральних органів виконавчої влади з питань лісового\nгосподарства та охорони навколишнього природного середовища.\nСтаття 58. Вирішення питань про збереження або вирубування\nдерев і чагарників у разі зміни цільового\nпризначення земельних лісових ділянок з метою їх\nвикористання в цілях, не пов'язаних з веденням\nлісового господарства\nУ разі зміни цільового призначення земельних лісових ділянок\nз метою їх використання в цілях, не пов'язаних з веденням лісового\nгосподарства, органи, що приймають таке рішення, одночасно\nвирішують питання про збереження або вирубування дерев і\nчагарників та про порядок використання одержаної при цьому\nдеревини.\nПідприємства, установи, організації і громадяни, яким\nпередаються у власність або надаються в користування земельні\nлісові ділянки без права вирубування дерев і чагарників,\nзобов'язані забезпечити їх збереження і догляд за ними.\nУ разі виникнення додаткової потреби у вирубуванні дерев і\nчагарників на земельних лісових ділянках, що передані у власність\nабо надані в користування без права вирубування, питання про\nвирубування дерев і чагарників та порядок використання\nзаготовленої при цьому деревини вирішується органом, який прийняв\nрішення про передачу у власність або надання в користування\nземельної ділянки.\nРішення про вирубування дерев і чагарників приймається за\nпогодженням з органом виконавчої влади з питань охорони\nнавколишнього природного середовища Автономної Республіки Крим,\nтериторіальними органами центрального органу виконавчої влади з\nпитань охорони навколишнього природного середовища.\nСтаття 59. Особливості використання земельних лісових ділянок\nдля цілей, пов'язаних із веденням лісового\nгосподарства\nПереведення земельних лісових ділянок до нелісових земель у\nцілях, пов'язаних з веденням лісового господарства, здійснюється\nбез їх вилучення у постійного лісокористувача з дозволу органу\nвиконавчої влади з питань лісового господарства Автономної\nРеспубліки Крим, територіальних органів центрального органу\nвиконавчої влади з питань лісового господарства за погодженням з\nорганом виконавчої влади з питань охорони навколишнього природного\nсередовища Автономної Республіки Крим, територіальними органами\nцентрального органу виконавчої влади з питань охорони\nнавколишнього природного середовища.\nСтаття 60. Розміщення, проектування, будівництво і введення в\nдію підприємств, споруд та інших об'єктів, що\nшкідливо впливають на стан і відтворення лісів\nПід час розміщення, проектування, будівництва і введення в\nдію нових і реконструкції діючих підприємств, споруд та інших\nоб'єктів, а також удосконалення існуючих і впровадження нових\nтехнологічних процесів та устаткування, що можуть шкідливо\nвпливати на стан і відтворення лісів, передбачаються і\nздійснюються заходи щодо усунення негативної дії шкідливих\nфакторів, зокрема викидів і скидів забруднюючих речовин, відходів\nвиробництва, підтоплення, осушення та інших видів негативного\nвпливу на ліси.\nЗабороняється введення в експлуатацію нових і\nреконструйованих підприємств, цехів, агрегатів, транспортних\nшляхів, споруд та об'єктів, не забезпечених пристроями, що\nзапобігають шкідливому впливу на стан і відтворення лісів.\nСтаття 61. Визначення місць розміщення і погодження проектів\nбудівництва підприємств, споруд та інших об'єктів,\nщо шкідливо впливають на стан і відтворення лісів\nВизначення місць розміщення підприємств, споруд та інших\nоб'єктів, що шкідливо впливають на стан і відтворення лісів,\nпроводиться за погодженням відповідно з Радою міністрів Автономної\nРеспубліки Крим, місцевими державними адміністраціями, органами\nвиконавчої влади з питань лісового господарства та з питань\nохорони навколишнього природного середовища Автономної Республіки\nКрим, територіальними органами центральних органів виконавчої\nвлади з питань лісового господарства, охорони навколишнього\nприродного середовища та іншими органами виконавчої влади,\nорганами місцевого самоврядування відповідно до законодавства.\nПроекти будівництва зазначених підприємств, споруд та інших\nоб'єктів підлягають екологічній експертизі у випадках і в порядку,\nщо встановлюються законом.\nСтаття 62. Використання земельних лісових ділянок для\nвидобування корисних копалин, прокладання\nкабельних ліній, трубопроводів та інших\nкомунікацій, здійснення бурових, підривних та\nінших робіт, не пов'язаних з веденням лісового\nгосподарства\nВикористання земельних лісових ділянок для видобування\nкорисних копалин (крім видобування корисних копалин місцевого\nзначення для власних потреб), прокладання кабельних ліній,\nтрубопроводів та інших комунікацій, здійснення бурових, підривних\nта інших робіт, не пов'язаних з веденням лісового господарства,\nпроводиться після надання цих ділянок для зазначених цілей у\nпорядку, встановленому земельним законодавством, з урахуванням\nвисновків органів виконавчої влади з питань лісового господарства\nта з питань охорони навколишнього природного середовища Автономної\nРеспубліки Крим, територіальних органів центральних органів\nвиконавчої влади з питань лісового господарства та охорони\nнавколишнього природного середовища.\nВикористання земельних лісових ділянок для видобування\nкорисних копалин місцевого значення для власних потреб проводиться\nвідповідно до Кодексу України \"Про надра\" ( 132/94-ВР ).\nЗазначені роботи повинні вестися способами і методами, що не\nпризводять до погіршення протипожежного і санітарного стану лісів\nта умов їх відтворення.\nР о з д і л V\n\nВЕДЕННЯ ЛІСОВОГО ГОСПОДАРСТВА\nГлава 12\n\nЗМІСТ ТА ОСНОВНІ ВИМОГИ ЩОДО ВЕДЕННЯ\nЛІСОВОГО ГОСПОДАРСТВА"
    },
    {
      "provision_ref": "art63",
      "section": "63",
      "title": "Стаття 63. Зміст ведення лісового господарства",
      "content": "Ведення лісового господарства полягає у здійсненні комплексу\nзаходів з охорони, захисту, раціонального використання та\nрозширеного відтворення лісів."
    },
    {
      "provision_ref": "art64",
      "section": "64",
      "title": "Стаття 64. Основні вимоги щодо ведення лісового господарства",
      "content": "Підприємства, установи, організації і громадяни здійснюють\nведення лісового господарства з урахуванням господарського\nпризначення лісів, природних умов і зобов'язані:\n1) забезпечувати посилення водоохоронних, захисних,\nкліматорегулюючих, санітарно-гігієнічних, оздоровчих та інших\nкорисних властивостей лісів з метою поліпшення навколишнього\nприродного середовища та охорони здоров'я людей;\n2) забезпечувати безперервне, невиснажливе і раціональне\nвикористання лісових ресурсів для задоволення потреб виробництва і\nнаселення в деревині та іншій лісовій продукції;\n3) здійснювати відтворення лісів;\n4) забезпечувати підвищення продуктивності, поліпшення\nякісного складу лісів і збереження біотичного та іншого природного\nрізноманіття в лісах;\n5) здійснювати охорону лісів від пожеж, захист від шкідників\nі хвороб, незаконних рубок та інших пошкоджень;\n6) раціонально використовувати лісові ділянки.\nГлава 13\n\nВИКОРИСТАННЯ ЛІСОВИХ РЕСУРСІВ"
    },
    {
      "provision_ref": "art65",
      "section": "65",
      "title": "Стаття 65. Види використання лісових ресурсів",
      "content": "Використання лісових ресурсів може здійснюватися в порядку\nзагального і спеціального використання."
    },
    {
      "provision_ref": "art66",
      "section": "66",
      "title": "Стаття 66. Загальне використання лісових ресурсів",
      "content": "Громадяни мають право в лісах державної та комунальної\nвласності, а також за згодою власника в лісах приватної власності\nвільно перебувати, безоплатно без видачі спеціального дозволу\nзбирати для власного споживання дикорослі трав'яні рослини, квіти,\nягоди, горіхи, гриби тощо, крім випадків, передбачених цим\nКодексом та іншими законодавчими актами України.\nМаксимальні норми безоплатного збору дикорослих трав'яних\nрослин, квітів, ягід, горіхів, грибів тощо встановлюються органами\nвиконавчої влади відповідно до цього Кодексу за поданням органу\nвиконавчої влади з питань лісового господарства Автономної\nРеспубліки Крим, територіальних органів центрального органу\nвиконавчої влади з питань лісового господарства, погодженим з\nорганом виконавчої влади з питань охорони навколишнього природного\nсередовища Автономної Республіки Крим, територіальними органами\nцентрального органу виконавчої влади з питань охорони\nнавколишнього природного середовища.\nГромадяни під час здійснення загального використання лісових\nресурсів зобов'язані виконувати вимоги пожежної безпеки в лісах,\nкористуватися лісовими ресурсами, зазначеними у частині першій\nцієї статті, способами і в обсягах, що не завдають шкоди\nвідтворенню цих ресурсів, не погіршують санітарного стану лісів."
    },
    {
      "provision_ref": "art67",
      "section": "67",
      "title": "Стаття 67. Спеціальне використання лісових ресурсів",
      "content": "У порядку спеціального використання можуть здійснюватися такі\nвиди використання лісових ресурсів:\n1) заготівля деревини в порядку рубок головного користування;\n2) заготівля другорядних лісових матеріалів;\n3) побічні лісові користування;\n4) використання корисних властивостей лісів для\nкультурно-оздоровчих, рекреаційних, спортивних, туристичних і\nосвітньо-виховних цілей, потреб мисливського господарства,\nпроведення науково-дослідних робіт.\nЗаконодавством України можуть передбачатися й інші види\nспеціального використання лісових ресурсів.\nСпеціальне використання лісових ресурсів здійснюється в межах\nлісових ділянок, виділених для цієї мети.\nПорядок та умови здійснення спеціального використання лісових\nресурсів встановлюються Кабінетом Міністрів України.\nСтаття 68. Виділення лісових ділянок для спеціального\nвикористання лісових ресурсів\nСпеціальне використання лісових ресурсів здійснюється на\nлісових ділянках, які виділяються для цієї мети, без надання\nземельних ділянок.\nЛісова ділянка може бути виділена одному або кільком\nтимчасовим лісокористувачам для різних видів використання лісових\nресурсів.\nЗемлі, що були порушені під час використання лісових\nресурсів, приводяться відповідно до вимог законодавства винними в\nцьому особами за їх рахунок до стану, придатного для використання\nза призначенням.\nСтаття 69. Спеціальний дозвіл на використання лісових\nресурсів\nСпеціальне використання лісових ресурсів на виділеній лісовій\nділянці проводиться за спеціальним дозволом (лісорубний квиток,\nордер, лісовий квиток).\nСпеціальний дозвіл на заготівлю деревини в порядку рубок\nголовного користування видається органом виконавчої влади з питань\nлісового господарства Автономної Республіки Крим, територіальними\nорганами центрального органу виконавчої влади з питань лісового\nгосподарства.\nСпеціальний дозвіл на інші види спеціального використання\nлісових ресурсів видається власниками лісів або постійними\nлісокористувачами.\nНа виділених лісових ділянках можуть використовуватися лише\nті лісові ресурси і лише для цілей, що передбачені виданим\nспеціальним дозволом.\nСпеціальний дозвіл видається власниками лісів або постійними\nлісокористувачами у встановленому порядку також на проведення\nінших рубок та робіт, пов'язаних і не пов'язаних із веденням\nлісового господарства.\nФорми спеціальних дозволів і порядок їх видачі затверджуються\nКабінетом Міністрів України."
    },
    {
      "provision_ref": "art70",
      "section": "70",
      "title": "Стаття 70. Заготівля деревини",
      "content": "Заготівля деревини здійснюється при використанні лісових\nресурсів у порядку рубок головного користування, що проводяться в\nстиглих і перестійних деревостанах.\nДля заготівлі деревини під час рубок головного користування в\nпершу чергу призначаються пошкоджені, ті, що усихають, інші\nдеревостани, що потребують термінової рубки за своїм станом, і\nдеревостани, які вийшли з підсочування.\nЗалежно від категорій лісів, природних лісорослинних умов,\nбіологічних особливостей деревних порід та інших особливостей\nзастосовуються такі системи рубок головного користування:\nсуцільні, поступові або вибіркові, комбіновані рубки.\nДеревина заготовляється також під час здійснення\nлісогосподарських заходів, не пов'язаних з використанням лісових\nресурсів (поліпшення якісного складу лісів), та під час проведення\nінших заходів (розчищення лісових ділянок, вкритих лісовою\nрослинністю, у зв'язку з будівництвом гідровузлів, трубопроводів,\nшляхів тощо).\nПід час проведення заготівлі деревини не дозволяються\nвирубування та пошкодження:\nцінних і рідкісних дерев та чагарників, занесених до Червоної\nкниги України;\nнасінників і плюсових дерев.\nУ виняткових випадках вирубування насінників і плюсових дерев\nможе бути здійснене з дозволу органу виконавчої влади з питань\nлісового господарства Автономної Республіки Крим, територіальних\nорганів центрального органу виконавчої влади з питань лісового\nгосподарства, а в межах територій і об'єктів природно-заповідного\nфонду - в установленому порядку з дозволу органу виконавчої влади\nз питань охорони навколишнього природного середовища Автономної\nРеспубліки Крим, територіальних органів центрального органу\nвиконавчої влади з питань охорони навколишнього природного\nсередовища.\nВирубування дерев та чагарників, занесених до Червоної книги\nУкраїни, здійснюється в установленому порядку лише з дозволу\nцентрального органу виконавчої влади з питань охорони\nнавколишнього природного середовища.\nЗаготівля деревини в порядку проведення рубок головного\nкористування, а також інших рубок, пов'язаних із веденням лісового\nгосподарства, проводиться власниками лісів і постійними\nлісокористувачами, яким у встановленому порядку надано це право.\nУ разі здійснення будівельних та інших робіт на лісових\nділянках заготівля деревини проводиться тими громадянами та\nюридичними особами, яким надано земельні ділянки для таких цілей,\nякщо в рішенні про надання земельної ділянки не передбачено інше.\nСтаття 71. Ліміт заготівлі деревини в порядку рубок головного\nкористування\nЛімітом заготівлі деревини в порядку рубок головного\nкористування є затверджена в установленому порядку розрахункова\nлісосіка. Заготівля деревини в порядку рубок головного\nкористування в розмірах, що перевищують розрахункову лісосіку,\nзабороняється."
    },
    {
      "provision_ref": "art72",
      "section": "72",
      "title": "Стаття 72. Заготівля другорядних лісових матеріалів",
      "content": "У лісах без заподіяння їм шкоди може здійснюватися заготівля\nдругорядних лісових матеріалів: живиці, пнів, лубу та кори,\nдеревної зелені, деревних соків.\nНормативно-правовими актами з ведення лісового господарства\nможе бути передбачено заготівлю інших другорядних лісових\nматеріалів.\nЛіміт використання лісових ресурсів при заготівлі другорядних\nлісових матеріалів встановлюється відповідними органами виконавчої\nвлади за поданням органу виконавчої влади з питань лісового\nгосподарства Автономної Республіки Крим, територіальних органів\nцентрального органу виконавчої влади з питань лісового\nгосподарства, погодженим з органом виконавчої влади з питань\nохорони навколишнього природного середовища Автономної Республіки\nКрим, територіальними органами центрального органу виконавчої\nвлади з питань охорони навколишнього природного середовища."
    },
    {
      "provision_ref": "art73",
      "section": "73",
      "title": "Стаття 73. Побічні лісові користування",
      "content": "До побічних лісових користувань належать: заготівля сіна,\nвипасання худоби, розміщення пасік, заготівля дикорослих плодів,\nгоріхів, грибів, ягід, лікарських рослин, збирання лісової\nпідстилки, заготівля очерету.\nНормативно-правовими актами з ведення лісового господарства\nможуть бути передбачені й інші види побічних лісових користувань.\nПобічні лісові користування повинні здійснюватися без\nзаподіяння шкоди лісу.\nЛіміт використання лісових ресурсів при здійсненні побічних\nлісових користувань встановлюється органами виконавчої влади\nвідповідно до цього Кодексу за поданням органу виконавчої влади з\nпитань лісового господарства Автономної Республіки Крим,\nтериторіальних органів центрального органу виконавчої влади з\nпитань лісового господарства, погодженим з органом виконавчої\nвлади з питань охорони навколишнього природного середовища\nАвтономної Республіки Крим, територіальними органами центрального\nоргану виконавчої влади з питань охорони навколишнього природного\nсередовища.\nСтаття 74. Використання корисних властивостей лісів для\nкультурно-оздоровчих, рекреаційних, спортивних,\nтуристичних і освітньо-виховних цілей та\nпроведення науково-дослідних робіт\nВикористання корисних властивостей лісів для\nкультурно-оздоровчих, рекреаційних, спортивних, туристичних і\nосвітньо-виховних цілей та проведення науково-дослідних робіт\nздійснюється з урахуванням вимог щодо збереження лісового\nсередовища і природних ландшафтів з додержанням правил\nархітектурного планування приміських зон і санітарних вимог.\nУ лісах, що використовуються для відпочинку, лісокористувачі\nповинні здійснювати роботи щодо їх благоустрою.\nСтаття 75. Використання корисних властивостей лісів для\nпотреб мисливського господарства\nВикористання корисних властивостей лісів для потреб\nмисливського господарства здійснюється відповідно до цього Кодексу\nта законів України \"Про тваринний світ\" ( 2894-14 ), \"Про\nмисливське господарство та полювання\" ( 1478-14 )."
    },
    {
      "provision_ref": "art76",
      "section": "76",
      "title": "Стаття 76. Створення сприятливих умов для життя диких тварин",
      "content": "Використання лісових ресурсів і проведення лісогосподарських\nзаходів повинні здійснюватися з урахуванням збереження сприятливих\nумов для життя диких тварин.\nТимчасові лісокористувачі на лісових ділянках, виділених їм\nдля потреб мисливського господарства, можуть за погодженням з\nвласниками лісів або постійними лісокористувачами створювати\nкормові і захисні ділянки, здійснювати інші заходи, пов'язані з\nведенням мисливського господарства."
    },
    {
      "provision_ref": "art77",
      "section": "77",
      "title": "Стаття 77. Збір за використання лісових ресурсів",
      "content": "Спеціальне використання лісових ресурсів, крім розміщення\nпасік, є платним.\nРозподіл зборів за використання лісових ресурсів на землях\nдержавної та комунальної власності визначається законом.\nПорядок справляння збору за спеціальне використання лісових\nресурсів установлюється Кабінетом Міністрів України."
    },
    {
      "provision_ref": "art78",
      "section": "78",
      "title": "Стаття 78. Припинення права використання лісових ресурсів",
      "content": "Право використання лісових ресурсів припиняється в разі:\n1) добровільної відмови від використання лісових ресурсів;\n2) закінчення строку, на який було надано право використання\nлісових ресурсів;\n3) припинення діяльності лісокористувачів, яким було надано\nправо використання лісових ресурсів;\n4) порушення правил і норм, умов спеціальних дозволів на\nвикористання лісових ресурсів;\n5) використання лісових ресурсів способами, які негативно\nвпливають на стан і відтворення лісів, призводять до погіршення\nнавколишнього природного середовища;\n6) порушення встановлених строків справляння збору за\nвикористання лісових ресурсів;\n7) використання лісової ділянки не за цільовим призначенням;\n8) невідшкодування в установленому порядку збитків,\nзаподіяних лісовому господарству внаслідок порушень лісового\nзаконодавства, та невиконання вимог щодо усунення виявлених\nнедоліків.\nПрипинення права використання лісових ресурсів здійснюється в\nустановленому порядку шляхом анулювання лісорубного квитка\n(ордера) або лісового квитка тими органами, які їх видали.\nУ випадках, передбачених пунктами 4-8 частини першої цієї\nстатті, рішення про анулювання лісорубного квитка (ордера) або\nлісового квитка може бути оскаржене лісокористувачем до суду.\nЗаконом можуть бути передбачені й інші випадки припинення\nправа використання лісових ресурсів.\nГлава 14\n\nВІДТВОРЕННЯ ЛІСІВ"
    },
    {
      "provision_ref": "art79",
      "section": "79",
      "title": "Стаття 79. Мета відтворення лісів",
      "content": "Відтворення лісів здійснюється з метою:\n1) досягнення оптимальної лісистості шляхом створення в\nмаксимально короткі строки нових насаджень найбільш економічно та\nекологічно доцільними способами і технологіями;\n2) підвищення водоохоронних, ґрунтозахисних,\nсанітарно-гігієнічних, інших корисних властивостей лісів і\nзахисних лісових насаджень;\n3) поліпшення якісного складу лісів, підвищення їх\nпродуктивності та біологічної стійкості.\nВідтворення лісів здійснюється шляхом їх відновлення та\nлісорозведення."
    },
    {
      "provision_ref": "art80",
      "section": "80",
      "title": "Стаття 80. Відновлення лісів",
      "content": "Відновлення лісів здійснюється на лісових ділянках, що були\nвкриті лісовою рослинністю (зруби, згарища тощо).\nЗруби і згарища підлягають залісенню протягом не більше двох\nроків. Лісові культури, що загинули, відновлюються в наступному\nроці. Терміни залісення можуть бути продовжені у зв'язку з\nнеобхідністю ліквідації наслідків стихії (вітровал, пожежа, посуха\nтощо) органом виконавчої влади з питань лісового господарства\nАвтономної Республіки Крим, відповідними територіальними органами\nцентрального органу виконавчої влади з питань лісового\nгосподарства.\nНа лісових ділянках, зайнятих чагарниками,\nнизькопродуктивними і малоцінними деревостанами, відновлення більш\nцінних та високопродуктивних деревостанів здійснюється шляхом\nреконструкції та проведення лісокультурних робіт."
    },
    {
      "provision_ref": "art81",
      "section": "81",
      "title": "Стаття 81. Лісорозведення",
      "content": "Лісорозведення здійснюється на призначених для створення\nлісів землях, не вкритих лісовою рослинністю, насамперед\nнизькопродуктивних та непридатних для використання в сільському\nгосподарстві (яри, балки, піски тощо), на землях\nсільськогосподарського призначення, виділених для створення\nполезахисних лісових смуг та інших захисних насаджень.\nЗемлі, призначені для лісорозведення, відповідно до\nЗемельного кодексу України ( 2768-14 ) відносяться до земель\nлісогосподарського призначення.\nСтаття 82. Обсяги і способи відновлення лісів і\nлісорозведення\nОбсяги робіт щодо відновлення лісів і лісорозведення\nвизначаються на підставі матеріалів лісовпорядкування або\nспеціального обстеження з урахуванням фактичних змін у лісовому\nфонді України та стану земель, що підлягають залісенню.\nВідновлення лісів проводиться способами, що забезпечують\nстворення високопродуктивних лісів з господарсько цінних деревних\nі чагарникових порід.\nЛісорозведення проводиться способами, що забезпечують\nстворення продуктивних деревостанів з високими захисними\nвластивостями.\nГлава 15\n\nПІДВИЩЕННЯ ПРОДУКТИВНОСТІ, ПОЛІПШЕННЯ ЯКІСНОГО СКЛАДУ\nЛІСІВ ТА ЗБЕРЕЖЕННЯ БІОРІЗНОМАНІТТЯ В ЛІСАХ"
    },
    {
      "provision_ref": "art83",
      "section": "83",
      "title": "Стаття 83. Заходи щодо підвищення продуктивності лісів",
      "content": "З метою підвищення продуктивності лісів їх власники та\nпостійні лісокористувачі здійснюють заходи щодо:\n1) зменшення площі земель, зайнятих чагарниками, рідколіссям,\nнизькоповнотними і нестійкими деревостанами;\n2) підвищення родючості ґрунтів (меліорація, запобігання\nерозії ґрунтів, заболочуванню, засоленню та іншим негативним\nпроцесам);\n3) впровадження сучасних досягнень селекції, лісового\nнасінництва, сортовипробування найцінніших у господарському\nвідношенні деревних порід;\n4) ефективного догляду за лісовими культурами;\n5) охорони лісів від пожеж, захисту від шкідників і хвороб;\n6) оптимізації вікової структури лісів."
    },
    {
      "provision_ref": "art84",
      "section": "84",
      "title": "Стаття 84. Заходи щодо поліпшення якісного складу лісів",
      "content": "З метою поліпшення якісного складу лісів, їх оздоровлення,\nпосилення захисних властивостей власники лісів та постійні\nлісокористувачі здійснюють лісогосподарські заходи (рубки догляду\nза лісом, санітарні рубки, лісовідновні рубки в деревостанах, що\nвтрачають захисні, водоохоронні та інші корисні властивості,\nрубки, пов'язані з реконструкцією малоцінних молодняків і похідних\nдеревостанів тощо)."
    },
    {
      "provision_ref": "art85",
      "section": "85",
      "title": "Стаття 85. Збереження біорізноманіття в лісах",
      "content": "Збереження біорізноманіття в лісах здійснюється їх власниками\nта постійними лісокористувачами на генетичному, видовому,\nпопуляційному та екосистемному рівнях шляхом:\n1) створення і оголошення в установленому законом порядку на\nнайбільш цінних лісових ділянках територій та об'єктів\nприродно-заповідного фонду, розвитку екологічної мережі;\n2) виділення, створення і збереження об'єктів цінного\nгенетичного фонду лісових порід (генетичних резерватів, плюсових\nдеревостанів і дерев, колекційних лісових ділянок, лісонасінних\nділянок і плантацій, дослідних та випробних культур тощо);\n3) недопущення генетичного забруднення генофондів аборигенних\nпорід та інвазій інтродукованих видів у природні екосистеми;\n4) застосування екологічно орієнтованих способів відтворення\nлісів та використання лісових ресурсів;\n5) забезпечення охорони рідкісних і таких, що перебувають під\nзагрозою зникнення, видів тваринного і рослинного світу, рослинних\nугруповань, пралісів, інших цінних природних комплексів відповідно\nдо природоохоронного законодавства.\nГлава 16\n\nОХОРОНА І ЗАХИСТ ЛІСІВ"
    },
    {
      "provision_ref": "art86",
      "section": "86",
      "title": "Стаття 86. Організація охорони і захисту лісів",
      "content": "Організація охорони і захисту лісів передбачає здійснення\nкомплексу заходів, спрямованих на збереження лісів від пожеж,\nнезаконних рубок, пошкодження, ослаблення та іншого шкідливого\nвпливу, захист від шкідників і хвороб.\nВласники лісів і постійні лісокористувачі зобов'язані\nрозробляти та проводити в установлений строк комплекс\nпротипожежних та інших заходів, спрямованих на збереження, охорону\nта захист лісів. Перелік протипожежних та інших заходів, вимоги\nщодо складання планів цих заходів визначаються центральним органом\nвиконавчої влади з питань лісового господарства, органами\nмісцевого самоврядування відповідно до їх повноважень.\nЗахист лісів від шкідників і хвороб забезпечується шляхом\nсистематичного спостереження за станом лісів, своєчасного\nвиявлення осередків шкідників і хвороб лісу, здійснення\nпрофілактики виникнення таких осередків, їх локалізації і\nліквідації.\nОхорона і захист лісів може здійснюватись із застосуванням\nавіації. Зона авіаційної охорони і захисту лісів визначається\nцентральним органом виконавчої влади з питань лісового\nгосподарства з урахуванням замовлень власників лісів і постійних\nлісокористувачів.\nЗабезпечення охорони і захисту лісів покладається на органи\nвиконавчої влади з питань лісового господарства та органи\nмісцевого самоврядування, власників лісів і постійних\nлісокористувачів відповідно до цього Кодексу.\nСтаття 87. Обов'язки підприємств, установ, організацій та\nгромадян, діяльність яких впливає на стан і\nвідтворення лісів\nПідприємства, установи, організації та громадяни відповідно\nдо законодавства зобов'язані погоджувати свою діяльність, яка\nвпливає або може впливати на стан і відтворення лісів, з органами\nвиконавчої влади з питань лісового господарства та з питань\nохорони навколишнього природного середовища Автономної Республіки\nКрим, територіальними органами центральних органів виконавчої\nвлади з питань лісового господарства, охорони навколишнього\nприродного середовища та іншими органами."
    },
    {
      "provision_ref": "art88",
      "section": "88",
      "title": "Стаття 88. Установлення заборони на користування лісами",
      "content": "Органи виконавчої влади та органи місцевого самоврядування в\nмежах своїх повноважень, визначених цим Кодексом, можуть\nустановлювати заборону або обмеження на відвідування лісів\nнаселенням, а також проведення певних видів робіт на окремих\nлісових ділянках на період пожежної небезпеки та під час\nпроведення заходів боротьби зі шкідниками."
    },
    {
      "provision_ref": "art89",
      "section": "89",
      "title": "Стаття 89. Здійснення охорони і захисту лісів",
      "content": "Охорону і захист лісів на території України здійснюють:\nдержавна лісова охорона, що діє у складі центрального органу\nвиконавчої влади з питань лісового господарства, органу виконавчої\nвлади з питань лісового господарства Автономної Республіки Крим,\nтериторіальних органів центрального органу виконавчої влади з\nпитань лісового господарства та підприємств, установ і\nорганізацій, які належать до сфери його управління;\nлісова охорона інших постійних лісокористувачів і власників\nлісів.\nДержавна лісова охорона має статус правоохоронного органу.\nПорядок діяльності державної лісової охорони та лісової\nохорони визначається положенням, що затверджується Кабінетом\nМіністрів України."
    },
    {
      "provision_ref": "art90",
      "section": "90",
      "title": "Стаття 90. Основні завдання державної лісової охорони",
      "content": "Основними завданнями державної лісової охорони є:\nздійснення державного контролю за додержанням лісового\nзаконодавства;\nзабезпечення охорони лісів від пожеж, незаконних рубок,\nзахист від шкідників і хвороб, пошкодження внаслідок\nантропогенного та іншого шкідливого впливу.\nСтаття 91. Повноваження посадових осіб державної лісової\nохорони\nПосадові особи державної лісової охорони мають право:\n1) безперешкодно обстежувати в установленому законодавством\nпорядку ліси, що перебувають у власності чи користуванні громадян\nі юридичних осіб;\n2) перевіряти у встановленому порядку в громадян і юридичних\nосіб наявність дозволів та інших документів на використання\nлісових ресурсів і користування лісами;\n3) складати протоколи та розглядати відповідно до\nзаконодавства справи про адміністративні правопорушення, про\nправопорушення у сфері охорони, захисту, використання та\nвідтворення лісів;\n4) зупиняти транспортні засоби та проводити огляд речей,\nтранспортних засобів, знарядь, добутої в лісі продукції та інших\nпредметів;\n5) у разі неможливості встановлення особи правопорушника\nлісового законодавства на місці вчинення правопорушення доставляти\nйого в органи внутрішніх справ або в органи місцевого\nсамоврядування для складення протоколу про адміністративне\nправопорушення;\n6) у разі порушення лісового законодавства вилучати в\nустановленому законом порядку у громадян і юридичних осіб\nдокументи, добуті лісові ресурси, знаряддя їх добування, а також\nтранспортні засоби, що були знаряддям правопорушення, та\nвирішувати питання про їх подальшу належність і використання;\n7) проводити у випадках, встановлених законом,\nфотографування, звукозапис, кіно- і відеозйомку як допоміжний\nзасіб для запобігання порушенням у сфері охорони, захисту,\nвикористання та відтворення лісів;\n8) викликати громадян, у тому числі посадових осіб, для\nодержання від них усних або письмових пояснень у зв'язку з\nпорушенням ними лісового законодавства;\n9) безперешкодно відвідувати територію і приміщення\nпідприємств, установ та організацій, які здійснюють добування,\nзберігання або перероблення продуктів лісу, з метою здійснення\nнагляду за законністю використання лісових ресурсів;\n10) визначати за затвердженими таксами і методиками розмір\nзбитків, завданих лісовому господарству;\n11) анульовувати дозволи або інші документи на право\nвикористання лісових ресурсів у випадках порушення лісового\nзаконодавства;\n12) приймати рішення про обмеження або заборону господарської\nта іншої діяльності;\n13) направляти у відповідні державні органи матеріали про\nпритягнення осіб до дисциплінарної, адміністративної і\nкримінальної відповідальності, позови до суду;\n14) звертатися до органів прокуратури з клопотанням про\nподання позовів до суду про відшкодування втрат лісогосподарського\nвиробництва, а також повернення самовільно або тимчасово зайнятих\nлісових ділянок, строк користування якими закінчився;\n15) давати обов'язкові для виконання приписи з питань, що\nналежать до їх повноважень.\nПосадові особи державної лісової охорони можуть мати й інші\nповноваження відповідно до закону.\nПосадові особи державної лісової охорони забезпечуються\nформеним одягом.\nПосадові особи державної лісової охорони мають право на\nзберігання, носіння і застосування спеціальних засобів та зброї в\nпорядку, встановленому законодавством, та використовувати\nспеціальні транспортні засоби з кольорографічним забарвленням і\nнаписом з емблемою.\nСтаття 92. Соціально-правовий захист посадових осіб державної\nлісової охорони\nДержава гарантує захист честі, гідності, здоров'я, життя,\nмайна посадових осіб державної лісової охорони і членів їх сімей\nвід злочинних посягань та інших протиправних дій.\nПосадові особи державної лісової охорони підлягають\nобов'язковому державному особистому страхуванню в порядку,\nвстановленому законодавством.\nПерелік категорій посадових осіб державної лісової охорони,\nякі підлягають обов'язковому державному особистому страхуванню, а\nтакож порядок та умови цього страхування встановлюються Кабінетом\nМіністрів України.\nПосадові особи державної лісової охорони забезпечуються\nслужбовими жилими приміщеннями відповідно до законодавства.\nШкода, заподіяна знищенням або пошкодженням майна посадової\nособи державної лісової охорони чи членів її сім'ї у зв'язку з\nвиконанням нею службових обов'язків, компенсується в повному\nобсязі за рахунок коштів Державного бюджету України з наступним\nстягненням цієї суми з винних осіб.\nУ разі загибелі посадової особи державної лісової охорони у\nзв'язку з виконанням нею службових обов'язків сім'ї загиблого або\nйого утриманцям виплачується одноразова допомога в розмірі\nдесятирічної заробітної плати загиблого за останньою посадою, яку\nвін займав, за рахунок коштів Державного бюджету України та коштів\nФонду соціального страхування від нещасних випадків на виробництві\nта професійних захворювань України з наступним стягненням цієї\nсуми з винних осіб.\nУ разі нанесення посадовій особі державної лісової охорони\nтілесних ушкоджень у зв'язку з виконанням нею службових\nобов'язків, що перешкоджають надалі займатися професійною\nдіяльністю, їй виплачується одноразова допомога в розмірі\nп'ятирічної заробітної плати за останньою посадою, яку вона\nзаймала, за рахунок коштів Державного бюджету України та коштів\nФонду соціального страхування від нещасних випадків на виробництві\nта професійних захворювань України з наступним стягненням цієї\nсуми з винних осіб і призначається пенсія за інвалідністю.\nУ разі нанесення посадовій особі державної лісової охорони\nтілесних ушкоджень у зв'язку з виконанням нею службових\nобов'язків, що не перешкоджають надалі займатися професійною\nдіяльністю, їй виплачується одноразова допомога в розмірі\nоднорічної заробітної плати за рахунок коштів Державного бюджету\nУкраїни та коштів Фонду соціального страхування від нещасних\nвипадків на виробництві та професійних захворювань України з\nнаступним стягненням цієї суми з винних осіб.\nРічна заробітна плата посадової особи державної лісової\nохорони, що береться для нарахування розміру одноразової допомоги,\nвключає всі види грошових виплат, які одержала посадова особа за\nчас роботи за останньою посадою за рік, що передував рокові\nзагибелі або ушкодження здоров'я.\nЗа рахунок коштів Державного бюджету України виплачується\nрізниця між сумою, передбаченою частинами шостою - восьмою цієї\nстатті, та сумою, встановленою відповідно до Закону України \"Про\nзагальнообов'язкове державне соціальне страхування від нещасного\nвипадку на виробництві та професійного захворювання, які\nспричинили втрату працездатності\" ( 1105-14 ).\nПорядок відшкодування шкоди, заподіяної майну, виплати\nдопомоги в разі загибелі чи отриманні тілесних ушкоджень посадовій\nособі державної лісової охорони чи членам її сім'ї встановлюється\nКабінетом Міністрів України.\nГлава 17\n\nКОНТРОЛЬ ЗА ОХОРОНОЮ, ЗАХИСТОМ,\nВИКОРИСТАННЯМ ТА ВІДТВОРЕННЯМ ЛІСІВ\nСтаття 93. Завдання контролю за охороною, захистом,\nвикористанням та відтворенням лісів\nЗавданнями контролю за охороною, захистом, використанням та\nвідтворенням лісів є:\n1) забезпечення реалізації державної політики у сфері\nохорони, захисту, використання та відтворення лісів;\n2) забезпечення додержання лісового законодавства органами\nдержавної влади, органами місцевого самоврядування,\nпідприємствами, установами, організаціями та громадянами;\n3) забезпечення додержання лісового законодавства власниками\nлісів, постійними і тимчасовими лісокористувачами;\n4) запобігання порушенням законодавства у сфері охорони,\nзахисту, використання та відтворення лісів, своєчасне виявлення\nтаких порушень і вжиття відповідних заходів щодо їх усунення.\nСтаття 94. Державний контроль за охороною, захистом,\nвикористанням та відтворенням лісів\nДержавний контроль за охороною, захистом, використанням та\nвідтворенням лісів здійснюється Кабінетом Міністрів України,\nцентральними органами виконавчої влади з питань охорони\nнавколишнього природного середовища, з питань лісового\nгосподарства, органами виконавчої влади з питань лісового\nгосподарства та з питань охорони навколишнього природного\nсередовища Автономної Республіки Крим, територіальними органами\nцентральних органів виконавчої влади з питань охорони\nнавколишнього природного середовища, з питань лісового\nгосподарства, іншими центральними та місцевими органами виконавчої\nвлади в межах повноважень, визначених законом.\nСтаття 95. Громадський контроль за охороною, захистом,\nвикористанням та відтворенням лісів\nГромадський контроль за охороною, захистом, використанням та\nвідтворенням лісів здійснюється громадськими інспекторами охорони\nнавколишнього природного середовища.\nПовноваження громадських інспекторів визначаються положенням,\nщо затверджується центральним органом виконавчої влади з питань\nохорони навколишнього природного середовища.\nСтаття 96. Участь громадських природоохоронних організацій у\nсфері лісових відносин\nГромадські природоохоронні організації у сфері лісових\nвідносин мають право:\n1) брати участь у розробці планів, програм, пов'язаних з\nохороною, захистом, використанням та відтворенням лісів;\n2) вільного доступу до інформації про стан лісів та ведення\nгосподарства в них;\n3) брати участь у заходах міжнародних неурядових організацій\nз питань охорони та відтворення лісів;\n4) вносити пропозиції щодо розроблення нормативно-правових\nактів з питань ведення лісового господарства та внесення змін до\nних;\n5) оскаржувати в установленому законом порядку рішення про\nвідмову чи несвоєчасне надання за запитом інформації про стан\nлісів або неправомірне відхилення запиту та його неповне\nзадоволення.\nДіяльність громадських природоохоронних організацій у сфері\nлісових відносин здійснюється відповідно до закону на основі їх\nстатутів."
    },
    {
      "provision_ref": "art97",
      "section": "97",
      "title": "Стаття 97. Інформування про стан і відтворення лісів",
      "content": "Інформування про стан і відтворення лісів здійснюється\nвідповідно до Закону України \"Про охорону навколишнього природного\nсередовища\" ( 1264-12 ) та інших законів.\nГлава 18\n\nФІНАНСУВАННЯ ЗАХОДІВ З ПІДВИЩЕННЯ\nПРОДУКТИВНОСТІ, ПОЛІПШЕННЯ ЯКІСНОГО СКЛАДУ ЛІСІВ,\nЇХ ОХОРОНИ, ЗАХИСТУ ТА ВІДТВОРЕННЯ\nСтаття 98. Фінансування заходів з підвищення продуктивності,\nполіпшення якісного складу лісів, їх охорони,\nзахисту і відтворення\nВидатки на підвищення продуктивності, поліпшення якісного\nскладу лісів, їх відтворення і охорони здійснюються за рахунок:\nдержавного бюджету та власних коштів підприємств, установ і\nорганізацій лісового господарства - щодо лісів державної\nвласності;\nмісцевого бюджету та власних коштів підприємств, установ і\nорганізацій лісового господарства - щодо лісів комунальної\nвласності;\nвласних коштів власників лісів - щодо лісів приватної\nвласності.\nВидатки на зазначені заходи можуть здійснюватися за рахунок\nінших джерел, не заборонених законом.\nВидатки на підвищення продуктивності, поліпшення якісного\nскладу лісів державної і комунальної власності, їх охорону, захист\nі відтворення фінансуються шляхом цільового виділення коштів\nдержавного та місцевих бюджетів для реалізації загальнодержавних,\nдержавних і регіональних (місцевих) програм ведення лісового\nгосподарства.\nПорядок використання коштів, що виділяються з Державного\nбюджету України на ведення лісового господарства, встановлюється\nКабінетом Міністрів України.\nПорядок використання коштів, що виділяються з місцевого\nбюджету на ведення лісового господарства, встановлюється\nвідповідними органами місцевого самоврядування.\nГлава 19\n\nЕКОНОМІЧНЕ СТИМУЛЮВАННЯ ЗАХОДІВ\nЩОДО РОЗШИРЕНОГО ВІДТВОРЕННЯ ЛІСІВ\nСтаття 99. Економічне стимулювання заходів щодо розширеного\nвідтворення лісів\nДержава здійснює економічне стимулювання заходів щодо\nрозширеного відтворення лісів, зокрема шляхом:\nкомпенсації витрат власникам лісів і лісокористувачам при\nвпровадженні ними заходів щодо розширеного відтворення лісів;\nзастосування прискореної амортизації основних фондів\nземлеохоронного, лісоохоронного та природоохоронного призначення.\nКомпенсація витрат проводиться за рахунок коштів Державного\nбюджету України та місцевих бюджетів відповідно до\nзагальнодержавних, державних і регіональних (місцевих) програм.\nПідставою для розгляду питання про економічне стимулювання\nзаходів щодо розширеного відтворення лісів є заява чи клопотання\nвласників лісів і лісокористувачів до органів виконавчої влади чи\nорганів місцевого самоврядування за місцезнаходженням лісової\nділянки.\nПорядок економічного стимулювання впровадження заходів щодо\nрозширеного відтворення лісів встановлює Кабінет Міністрів\nУкраїни.\nГлава 20\n\nОСОБЛИВОСТІ ОХОРОНИ, ЗАХИСТУ, ВИКОРИСТАННЯ\nТА ВІДТВОРЕННЯ ЛІСІВ НА ОКРЕМИХ КАТЕГОРІЯХ ЗЕМЕЛЬ\nСтаття 100. Особливості охорони, захисту, використання та\nвідтворення лісів на землях природно-заповідного\nфонду\nПорядок охорони, захисту, використання та відтворення лісів\nна землях природно-заповідного фонду визначається відповідно до\nЗакону України \"Про природно-заповідний фонд України\" ( 2456-12 ),\nцього Кодексу та інших актів законодавства.\nСтаття 101. Особливості охорони, захисту, використання та\nвідтворення лісів на землях оборони\nЛіси, розташовані на землях оборони, призначені для\nрозміщення і постійної діяльності військових частин, установ,\nвійськово-навчальних закладів, підприємств та організацій Збройних\nСил України, інших військових формувань, утворених відповідно до\nзакону.\nОхорона, захист, використання та відтворення лісів на землях\nоборони проводяться спеціалізованими лісогосподарськими\nпідрозділами з урахуванням режиму цих територій в порядку,\nвстановленому Законом України \"Про використання земель оборони\"\n( 1345-15 ), цим Кодексом та іншими актами законодавства.\nСтаття 102. Особливості охорони, захисту, використання та\nвідтворення лісів на земельних ділянках зон\nвідчуження та безумовного (обов'язкового)\nвідселення, що зазнали радіоактивного забруднення\nОхорона, захист, використання та відтворення лісів на\nземельних ділянках зон відчуження та безумовного (обов'язкового)\nвідселення, що зазнали радіоактивного забруднення, здійснюються в\nпорядку, встановленому Законом України \"Про правовий режим\nтериторії, що зазнала радіоактивного забруднення внаслідок\nЧорнобильської катастрофи\" ( 791а-12 ), цим Кодексом та іншими\nактами законодавства.\nР о з д і л VI\n\nВИРІШЕННЯ СПОРІВ У СФЕРІ ОХОРОНИ, ЗАХИСТУ,\nВИКОРИСТАННЯ ТА ВІДТВОРЕННЯ ЛІСІВ, ВІДПОВІДАЛЬНІСТЬ\nЗА ПОРУШЕННЯ ЛІСОВОГО ЗАКОНОДАВСТВА\nГлава 21\n\nВИРІШЕННЯ СПОРІВ З ПИТАНЬ ОХОРОНИ, ЗАХИСТУ,\nВИКОРИСТАННЯ ТА ВІДТВОРЕННЯ ЛІСІВ\nСтаття 103. Органи, що вирішують спори з питань охорони,\nзахисту, використання та відтворення лісів\nСпори з питань охорони, захисту, використання та відтворення\nлісів вирішуються в установленому порядку органами місцевого\nсамоврядування, органами виконавчої влади з питань лісового\nгосподарства та з питань охорони навколишнього природного\nсередовища, судами.\nВиключно судом вирішуються спори з питань володіння,\nкористування і розпоряджання лісами, які перебувають у власності\nгромадян і юридичних осіб.\nОргани виконавчої влади з питань лісового господарства та з\nпитань охорони навколишнього природного середовища вирішують\nспори, пов'язані з охороною, захистом, використанням та\nвідтворенням лісів, що перебувають у державній власності.\nОргани місцевого самоврядування вирішують спори, пов'язані з\nохороною, захистом, використанням та відтворенням лісів, що\nперебувають у комунальній власності.\nУ разі незгоди власників лісів і лісокористувачів з рішенням\nорганів виконавчої влади з питань лісового господарства та з\nпитань охорони навколишнього природного середовища чи органу\nмісцевого самоврядування спір вирішується судом.\nСтаття 104. Виконання рішення органів виконавчої влади з\nпитань лісового господарства, з питань охорони\nнавколишнього природного середовища, органу\nмісцевого самоврядування щодо спорів з питань\nохорони, захисту, використання та відтворення\nлісів\nРішення органів виконавчої влади з питань лісового\nгосподарства, з питань охорони навколишнього природного\nсередовища, органу місцевого самоврядування щодо спору з питань\nохорони, захисту, використання та відтворення лісів набирає\nчинності з дня його прийняття. Оскарження зазначеного рішення в\nсуді зупиняє його виконання.\nВиконання рішення щодо спору з питань охорони, захисту,\nвикористання та відтворення лісів здійснюється органом, який його\nприйняв.\nВиконання рішення не звільняє особу від відшкодування\nзбитків, завданих нею внаслідок порушення лісового законодавства.\nГлава 22\n\nВІДПОВІДАЛЬНІСТЬ ЗА ПОРУШЕННЯ\nЛІСОВОГО ЗАКОНОДАВСТВА\nСтаття 105. Відповідальність за порушення лісового\nзаконодавства\nПорушення лісового законодавства тягне за собою\nдисциплінарну, адміністративну, цивільно-правову або кримінальну\nвідповідальність відповідно до закону.\nВідповідальність за порушення лісового законодавства несуть\nособи, винні у:\n1) незаконному вирубуванні та пошкодженні дерев і чагарників;\n2) знищенні або пошкодженні лісу внаслідок підпалу або\nнедбалого поводження з вогнем, порушенні інших вимог пожежної\nбезпеки в лісах;\n3) знищенні або пошкодженні лісу внаслідок його забруднення\nхімічними та радіоактивними речовинами, виробничими і побутовими\nвідходами, стічними водами, іншими шкідливими речовинами,\nпідтоплення, осушення та інших видів шкідливого впливу;\n4) засміченні лісів побутовими і промисловими відходами;\n5) порушенні строків лісовідновлення та інших вимог щодо\nведення лісового господарства, встановлених законодавством у сфері\nохорони, захисту, використання та відтворення лісів;\n6) знищенні або пошкодженні лісових культур, сіянців або\nсаджанців у лісових розсадниках і на плантаціях, а також\nприродного підросту та самосіву на землях, призначених для\nвідновлення лісу;\n7) порушенні правил зберігання, транспортування та\nзастосування засобів захисту лісу, стимуляторів росту, мінеральних\nдобрив та інших препаратів;\n8) розкорчовуванні лісових ділянок і використанні їх не за\nпризначенням, у тому числі для спорудження жилих будинків,\nвиробничих та інших будівель і споруд без належного дозволу;\n9) самовільній заготівлі сіна та випасанні худоби на лісових\nділянках;\n10) порушенні правил заготівлі лісової підстилки, лікарських\nрослин, дикорослих плодів, горіхів, грибів, ягід тощо;\n11) заготівлі лісових ресурсів способами, що негативно\nвпливають на стан і відтворення лісів;\n12) порушенні порядку заготівлі та вивезення деревини,\nзаготівлі живиці і використання інших лісових ресурсів;\n13) невнесенні плати за використання лісових ресурсів у\nвстановлені строки;\n14) знищенні та пошкодженні відмежувальних знаків у лісах;\n15) введенні в дію нових і реконструйованих підприємств,\nспоруд та інших об'єктів, не забезпечених обладнанням, що\nзапобігає негативному впливу на стан і відтворення лісів;\n16) порушенні строків повернення лісових ділянок, що\nперебувають у тимчасовому користуванні, або невиконанні обов'язків\nщодо приведення їх у стан, придатний для використання за\nпризначенням;\n17) пошкодженні сіножатей, пасовищ і ріллі на землях\nлісогосподарського призначення;\n18) знищенні або пошкодженні лісоосушувальних канав,\nдренажних систем і доріг на лісових ділянках;\n19) невиконанні приписів державної лісової охорони та органів\nвиконавчої влади, які здійснюють державний контроль за додержанням\nзаконодавства у сфері охорони, захисту, використання та\nвідтворення лісів.\nЗаконом може бути встановлено відповідальність і за інші\nпорушення лісового законодавства.\nСтаття 106. Повернення самовільно зайнятих земельних ділянок\nлісогосподарського призначення, інших земельних\nлісових ділянок\nСамовільно зайняті земельні ділянки лісогосподарського\nпризначення, інші земельні лісові ділянки підлягають поверненню за\nїх належністю без відшкодування витрат, понесених за час\nнезаконного користування ними.\nПовернення самовільно зайнятих земельних ділянок\nлісогосподарського призначення, інших земельних лісових ділянок\nздійснюється в порядку, встановленому Земельним кодексом України\n( 2768-14 ).\nСтаття 107. Відшкодування шкоди, заподіяної лісу внаслідок\nпорушення лісового законодавства\nПідприємства, установи, організації і громадяни зобов'язані\nвідшкодувати шкоду, заподіяну ними лісу внаслідок порушення\nлісового законодавства, у розмірах і порядку, визначених\nзаконодавством України.\nСтаття 108. Вилучення незаконно добутої деревини та інших\nлісових ресурсів\nНезаконно добута деревина та інші лісові ресурси підлягають\nвилученню в установленому порядку. В разі неможливості вилучення\nнезаконно добутої деревини та інших лісових ресурсів стягується їх\nвартість.\nСтаття 109. Припинення робіт, небезпечних для природного\nстану лісів та їх відтворення\nОргани виконавчої влади з питань лісового господарства,\nохорони навколишнього природного середовища, місцеві органи\nвиконавчої влади, уповноважені органи державної влади, органи\nмісцевого самоврядування в межах своєї компетенції в порядку,\nвизначеному законодавчими актами, припиняють роботи, що\nздійснюються підприємствами, установами, організаціями і\nгромадянами, якщо під час їх проведення не виконуються встановлені\nтехнологічні, санітарні та інші спеціальні вимоги щодо безпеки\nприродного стану лісів та їх відтворення.\nР о з д і л VII\n\nМІЖНАРОДНІ ВІДНОСИНИ\nГлава 23\n\nМІЖНАРОДНІ ДОГОВОРИ"
    },
    {
      "provision_ref": "art110",
      "section": "110",
      "title": "Стаття 110. Застосування вимог міжнародних договорів",
      "content": "У разі якщо міжнародним договором, згода на обов'язковість\nякого надана Верховною Радою України, встановлені інші правила,\nніж ті, що встановлені цим Кодексом та іншими законами України, то\nзастосовуються правила міжнародного договору.\nР о з д і л VIII\n\nПРИКІНЦЕВІ ПОЛОЖЕННЯ\n1. Цей Кодекс набирає чинності з дня його опублікування.\n2. Закони та інші нормативно-правові акти, прийняті до\nнабрання чинності цим Кодексом, діють у частині, що не суперечить\nцьому Кодексу.\n3. Існуючі до набрання чинності цим Кодексом поділ лісів за\nкатегоріями захисності та відповідний режим ведення лісового\nгосподарства не можуть бути змінені до затвердження в\nустановленому порядку відповідних нормативно-правових актів,\nпередбачених цим Кодексом.\n4. Спеціальні дозволи на використання лісових ресурсів,\nвидані до набрання чинності цим Кодексом, діють до завершення\nтерміну, на який вони були видані.\n5. До одержання в установленому порядку державними\nлісогосподарськими підприємствами державних актів на право\nпостійного користування земельними лісовими ділянками,\nдокументами, що підтверджують це право на раніше надані землі, є\nпланово-картографічні матеріали лісовпорядкування.\n6. Внести до Земельного кодексу України ( 2768-14 )\n(Відомості Верховної Ради України, 2002 р., N 3-4, ст. 27;\n2004 р., N 7, ст. 57) такі зміни:\n1) статтю 20 доповнити частиною четвертою такого змісту:\n\"4. Зміна цільового призначення земель, зайнятих лісами,\nпровадиться з урахуванням висновків органів виконавчої влади з\nпитань охорони навколишнього природного середовища та лісового\nгосподарства\";\n2) частину першу статті 46 викласти в такій редакції:\n\"1. До земель іншого природоохоронного призначення належать\nземельні ділянки, в межах яких є природні об'єкти, що мають\nособливу наукову цінність\";\n3) пункт \"б\" частини другої статті 55 виключити;\n4) назву та частину першу статті 57 викласти в такій\nредакції:\n\" Стаття 57. Використання земель лісогосподарського\nпризначення\n1. Земельні ділянки лісогосподарського призначення за\nрішенням органів виконавчої влади або органів місцевого\nсамоврядування надаються в постійне користування спеціалізованим\nдержавним або комунальним лісогосподарським підприємствам, іншим\nдержавним і комунальним підприємствам, установам та організаціям,\nу яких створено спеціалізовані підрозділи, для ведення лісового\nгосподарства\";\n5) у частині першій статті 58:\nпункт \"а\" доповнити словами \"не зайнятими лісами\";\nпункт \"б\" доповнити словами \"крім земель, зайнятих лісами\";\n6) у пункті \"в\" частини першої статті 90 слово\n\"сільськогосподарську\" виключити;\n7) у частині першій статті 95:\nу пункті \"б\" слово \"сільськогосподарську\" виключити;\nу пункті \"в\" слова \"лісові угіддя\" замінити словом \"ліси\";\n8) у частині третій статті 122:\nу пункті \"б\" слова \"лісового і\" виключити;\nпункт \"в\" доповнити словами \"крім випадків, визначених\nчастиною сьомою цієї статті\";\n9) у статті 149:\nу частині п'ятій:\nу пункті \"б\" слова \"лісового і\" виключити;\nпункт \"в\" доповнити словами \"крім випадків, визначених\nчастиною дев'ятою цієї статті\";\nчастину дев'яту викласти в такій редакції:\n\"9. Кабінет Міністрів України вилучає земельні ділянки\nдержавної власності, які перебувають у постійному користуванні, -\nріллю, багаторічні насадження для несільськогосподарських потреб,\nліси площею понад 1 гектар для нелісогосподарських потреб, а також\nземельні ділянки природоохоронного, оздоровчого, рекреаційного\nпризначення, крім випадків, визначених частинами п'ятою - восьмою\nцієї статті, та у випадках, визначених статтею 150 цього Кодексу\";\n10) частину сьому статті 151 після слова \"природоохоронних\"\nдоповнити словами \"територіальних органів виконавчої влади з\nпитань лісового господарства\";\n11) статтю 162 після слова \"сільськогосподарського\" доповнити\nсловами \"і лісогосподарського\";\n12) у статтях 19, 22, 25, 55, 56, 57, 83, 84, 162, назві\nглави 11 слова \"лісовий фонд\" в усіх відмінках замінити словами\n\"лісогосподарського призначення\" у відповідних відмінках.\n7. Кабінету Міністрів України у шестимісячний строк з дня\nнабрання чинності цим Кодексом:\n1) підготувати та подати на розгляд Верховної Ради України\nпропозиції про внесення змін до законодавчих актів, що випливають\nіз цього Кодексу;\n2) привести свої нормативно-правові акти у відповідність із\nцим Кодексом;\n3) розробити нормативно-правові акти, передбачені цим\nКодексом;\n4) забезпечити приведення міністерствами та іншими\nцентральними органами виконавчої влади їх нормативно-правових\nактів у відповідність із цим Кодексом, а також перегляд і\nскасування тих нормативно-правових актів, що суперечать цьому\nКодексу.\n8. Верховній Раді Автономної Республіки Крим, Раді міністрів\nАвтономної Республіки Крим привести свої нормативно-правові акти у\nвідповідність із цим Кодексом\"."
    }
  ],
  "definitions": []
}