{
  "id": "ua-law-974-e25",
  "type": "statute",
  "title": "Закон України (974_e25)",
  "title_en": "",
  "short_name": "974_e25",
  "status": "in_force",
  "issued_date": "2019-05-16",
  "url": "https://zakon.rada.gov.ua/laws/show/974_e25",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art3",
      "section": "3",
      "title": "Стаття 3",
      "content": "«Нікого не може бути піддано катуванню або нелюдському чи такому, що принижує гідність, поводженню або покаранню.».\n7. Суд зазначає, що заявник страждав на серйозні захворювання, які зазначені у таблиці в додатку , що впливало на його повсякденну діяльність.\n8. Суд повторює, що «належність» медичної допомоги залишається найбільш важким елементом для визначення (див. рішення у справі «Блохін проти Росії» [ВП] (Blokhin v. Russia) [GC], заява № 47152/06, пункт 137, ЄСПЛ 2016). У цьому контексті зрозуміло, що органи влади повинні забезпечити оперативність і точність постановки діагнозу та лікування (див. рішення у справах «Похлєбін проти України» (Pokhlebin v. Ukraine), заява № 35581/06, пункт 62, від 20 травня 2010 року, та «Горбуля проти Росії» (Gorbulya v. Russia), заява № 31535/09, пункт 62, від 06 березня 2014 року, з подальшими посиланнями), а у випадку, коли це викликано медичним станом,- регулярність і систематичність нагляду та наявність плану терапевтичних заходів з метою ефективного лікування захворювань ув’язненої особи або запобігання їхньому ускладненню (див., inter alia, рішення у справах «Ухань проти України» (Ukhan v. Ukraine), заява № 30628/02, пункт 74, від 18 грудня 2008 року, та «Колесникович проти Росії» (Kolesnikovich v. Russia), заява № 44694/13, пункт 70, від 22 березня 2016 року, з подальшими посиланнями). Суд підкреслює, що медична допомога, яка надається в установах виконання покарань, має бути належною та відповідати тому рівню допомоги, яку державні органи зобов’язалися надавати для всього населення. Проте це не означає, що кожному затриманому має гарантуватись лікування на тому самому рівні, що й у найкращих медичних закладах поза межами установ виконання покарань (див. рішення у справах «Садретдінов проти Росії» (Sadretdinov v. Russia), заява № 17564/06, пункт 67, від 24 травня 2016 року, та «Коновальчук проти України» (Konovalchuk v. Ukraine), заява № 31928/15, пункт 52, від 13 жовтня 2016 року, з подальшими посиланнями).\n9. Розглянувши всі надані матеріали, Суд виявив недоліки у лікуванні заявника, наведені у таблиці в додатку . Суд вже встановлював порушення щодо питань, аналогічних тим, що розглядаються у цій справі (див. рішення у справах «Невмержицький проти України» (Nevmerzhitsky v. Ukraine), заява № 54825/00, пункти 103-105, ЄСПЛ 2005-II (витяги), та «Сергій Антонов проти України» (Sergey Antonov v. Ukraine), заява № 40512/13, пункти 76-90, від 22 жовтня 2015 року). Беручи до уваги свою практику з цього питання, Суд вважає, що у цій справі заявник не отримав вичерпної та належної медичної допомоги під час тримання під вартою.\n10. Отже, ця скарга є прийнятною та свідчить про порушення статті 3 Конвенції.\nII. СТВЕРДЖУВАНЕ ПОРУШЕННЯ СТАТТІ 13 КОНВЕНЦІЇ\n11. Заявник також скаржився на відсутність у його розпорядженні ефективних національних засобів юридичного захисту у зв’язку з його скаргою на якість медичної допомоги під час тримання під вартою. Його скарга має розглядатись за статтею 13 Конвенції, яка передбачає таке:"
    },
    {
      "provision_ref": "art13",
      "section": "13",
      "title": "Стаття 13",
      "content": "«Кожен, чиї права та свободи, визнані в цій Конвенції, було порушено, має право на ефективний засіб юридичного захисту в національному органі...».\n12. Суд неодноразово встановлював відсутність ефективних національних засобів юридичного захисту у зв’язку зі скаргами на якість медичної допомоги під час тримання під вартою (див., серед багатьох інших джерел, згадане рішення у справі «Мельник проти України» (Melnik v. Ukraine), пункти 113-116, та рішення у справах «Коваль проти України» (Koval v. Ukraine), заява № 65550/01, пункти 93-98, від 19 жовтня 2006 року, і «Савінов проти України» (Savinov v. Ukraine), заява № 5212/13, пункт 58, від 22 жовтня 2015 року). У згаданих справах Суд встановив, що жоден із запропонованих Урядом правових механізмів не становив ефективний засіб юридичного захисту для запобігання чи припинення стверджуваним порушенням або надання заявникам адекватного та достатнього відшкодування у зв’язку з їхніми скаргами за статтею 3 Конвенції.\n13. Суд не вбачає причин, які могли б виправдати відступ від його усталеної практики з цього питання. Він доходить висновку, що заявник не мав у своєму розпорядженні ефективного національного засобу юридичного захисту щодо його скарги, у порушення статті 13 Конвенції.\nIII. ІНШІ СТВЕРДЖУВАНІ ПОРУШЕННЯ ЗА УСТАЛЕНОЮ ПРАКТИКОЮ СУДУ\n14. Заявник також висував іншу скаргу за статтею 3 Конвенції щодо умов тримання його під вартою, яка також порушує питання з огляду на усталену практику Суду (див. таблицю у додатку ). Він також стверджував, що не мав жодного ефективного засобу юридичного захисту у розумінні статті 13 Конвенції щодо умов, в яких він тримався під вартою.\n15. Ці скарги не є явно необґрунтованими у розумінні підпункту «а» пункту 3 статті 35 Конвенції та не є неприйнятними з будь-яких інших підстав. Отже, вони мають бути визнані прийнятними. Розглянувши всі наявні у нього матеріали, Суд доходить висновку, що вони також свідчать про порушення Конвенції у світлі його висновків у згаданому рішенні у справі «Мельник проти України» (Melnik v. Ukraine).\nIV. ЗАСТОСУВАННЯ СТАТТІ 41 КОНВЕНЦІЇ\n16. Стаття 41 Конвенції передбачає:\n«Якщо Суд визнає факт порушення Конвенції або протоколів до неї і якщо внутрішнє право відповідної Високої Договірної Сторони передбачає лише часткове відшкодування, Суд, у разі необхідності, надає потерпілій стороні справедливу сатисфакцію.».\n17. З огляду на наявні в нього документи та свою практику (див., зокрема, рішення у справі «Логвиненко проти України» (Logvinenko v. Ukraine), пункти 89-95, від 14 жовтня 2010 року) Суд вважає за доцільне присудити суму, зазначену в таблиці у додатку , та відхиляє будь-які додаткові вимоги заявника щодо справедливої сатисфакції.\n18. Суд вважає за належне призначити пеню на підставі граничної позичкової ставки Європейського центрального банку, до якої має бути додано три відсоткові пункти.\nЗА ЦИХ ПІДСТАВ СУД ОДНОГОЛОСНО\n1. Оголошує заяву прийнятною.\n2. Постановляє , що було порушено статтю 3 Конвенції у зв’язку з наданням неналежної медичної допомоги під час тримання під вартою.\n3. Постановляє , що було порушено статтю 13 Конвенції у зв’язку з відсутністю ефективного національного засобу юридичного захисту щодо скарг на якість медичної допомоги під час тримання під вартою.\n4. Постановляє , що було порушено статтю 3 та 13 Конвенції у зв’язку з неналежними умовами тримання під вартою та відсутністю ефективного національного засобу юридичного захисту у зв’язку з цим (див. таблицю у додатку ).\n5. Постановляє , що:\n(a) упродовж трьох місяців держава-відповідач повинна сплатити заявнику суму, зазначену у таблиці в додатку ; ця сума має бути конвертована в національну валюту держави-відповідача за курсом на день здійснення платежу;\n(b) із закінченням зазначеного тримісячного строку до остаточного розрахунку на зазначену суму нараховуватиметься простий відсоток (simple interest) у розмірі граничної позичкової ставки Європейського центрального банку, що діятиме в період несплати, до якої має бути додано три відсоткові пункти.\n6. Відхиляє решту вимог заявника щодо справедливої сатисфакції.\nУчинено англійською мовою та повідомлено письмово 16 травня 2019 року відповідно до пунктів 2 та 3 правила 77 Регламенту Суду.\nВ.о. заступника Секретаря\nЛів ТІГЕРШТЕДТ\nГолова\nСіофра О’ЛІРІ\nДодаток\nЗАЯВА\n\nзі скаргами за статтею 3 Конвенції\n\n(неналежна медична допомога під час тримання під вартою)\n№ заяви,\n\nдата подання\nП.І.Б. заявника,\n\nдата народження\nОсновне захворювання\nНедоліки у лікуванні\nІнші скарги за усталеною практикою Суду\nСума, присуджена кожному заявнику в якості відшкодування моральної та матеріальної шкоди і судових та інших витрат\n\n(в євро) -1\n41203/16\n\n12.07.2016\nОлександр Володимирович\n\nЛОГВИНЕНКО\n\n23.07.1976\nГепатит\nвідсутність/затримка медичного обстеження\n\n24.04.2015\n\nтриває\n\nбільше 3 років, 10 місяців та 26 днів\nСтаття 3 Конвенції - неналежні умови тримання під вартою: Дніпропетровська виправна колонія № 89;\n\nдати: 17.03.2014 та триває;\n\nконкретні скарги: неналежна температура, відсутність свіжого повітря, відсутність доступу або обмежений доступ до душу, відсутність або недостатня кількість продуктів харчування, відсутність або недостатня кількість фізичних вправ на свіжому повітрі, відсутність належної медичної допомоги,\n\nСтаття 13 Конвенції - відсутність ефективного засобу юридичного захисту у зв ’ язку з неналежною медичною допомогою під час тримання під вартою та неналежними умовами тримання під вартою\n13 500\n__________\n\n-1 Та додатково будь-який податок, що може нараховуватись заявнику."
    }
  ],
  "definitions": []
}