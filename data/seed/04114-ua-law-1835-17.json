{
  "id": "ua-law-1835-17",
  "type": "statute",
  "title": "Закон України (1835-17)",
  "title_en": "",
  "short_name": "1835-17",
  "status": "in_force",
  "issued_date": "2010-01-21",
  "url": "https://zakon.rada.gov.ua/laws/show/1835-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 29 Закону України\n\"Про військовий обов'язок і військову службу\"\n( Відомості Верховної Ради України (ВВР), 2010, N 12, ст.118 )\n\nВерховна Рада України п о с т а н о в л я є :\nI. Внести до статті 29 Закону України \"Про військовий\nобов'язок і військову службу\" ( 2232-12 ) (Відомості Верховної\nРади України, 2006 р., N 38, ст. 324) такі зміни:\n1. Частину першу доповнити абзацом другим такого змісту:\n\"Чисельність військовозобов'язаних, які підлягають призову на\nнавчальні збори, щорічно визначається Міністерством оборони\nУкраїни в межах бюджетних асигнувань на оборону\".\n2. Частини четверту та п'яту викласти в такій редакції:\n\"4. Час і строки проведення навчальних зборів\nвійськовозобов'язаних, у тому числі резервістів, визначаються\nГенеральним штабом Збройних Сил України та органами управління\nіншими військовими формуваннями відповідно до цього Закону.\n5. Військовозобов'язані (крім резервістів) у період між\nнавчальними зборами можуть залучатися за планом Генерального штабу\nЗбройних Сил України та органів управління іншими військовими\nформуваннями за погодженням з Генеральним штабом Збройних Сил\nУкраїни до перевірочних зборів строком до 15 днів як без відриву\nвід виробництва, так і з відривом\".\n3. Після частини восьмої доповнити новою частиною такого\nзмісту:\n\"9. Військовозобов'язані, яким надійшла повістка районного\n(міського) військового комісаріату (органу Служби безпеки України)\nна прибуття для призову на збори, зобов'язані прибути в пункт і в\nстрок, зазначені у повістці.\nКерівники підприємств, установ, організацій та навчальних\nзакладів незалежно від підпорядкування та форми власності на\nвимогу військових комісаріатів забезпечують своєчасне прибуття\nвійськовозобов'язаних до визначених пунктів збору.\nПоважними причинами неприбуття чи несвоєчасного прибуття\nвійськовозобов'язаного до військового комісаріату для призову на\nзбори в пункт і в строк, установлені військовим комісаріатом, які\nпідтверджені відповідними документами, визнаються перешкоди\nстихійного характеру, сімейні обставини та інші поважні причини,\nперелік яких встановлюється Кабінетом Міністрів України\".\nУ зв'язку з цим частини дев'яту - чотирнадцяту вважати\nвідповідно частинами десятою - п'ятнадцятою.\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у шестимісячний строк з дня\nнабрання чинності цим Законом привести свої нормативно-правові\nакти у відповідність із цим Законом.\n\nПрезидент України В.ЮЩЕНКО\n\nм. Київ, 21 січня 2010 року\nN 1835-VI\n\nПро внесення змін до статті 29 Закону України \"Про військовий обов'язок і військову службу\"\nЗакон України від 21.01.2010 № 1835-VI\n\nПрийняття від 21.01.2010\nПостійна адреса:\nhttps://zakon.rada.gov.ua/go/1835-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}