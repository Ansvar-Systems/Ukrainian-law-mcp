{
  "id": "ua-law-2466-20",
  "type": "statute",
  "title": "Закон України (2466-20)",
  "title_en": "",
  "short_name": "2466-20",
  "status": "in_force",
  "issued_date": "2022-07-27",
  "url": "https://zakon.rada.gov.ua/laws/show/2466-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про приватизацію державного і комунального майна\" щодо уточнення деяких положень та сприяння залученню інвестицій у процесі приватизації\n\n(Відомості Верховної Ради (ВВР), 2023, № 18, ст.80)\n\nВерховна Рада України постановляє:\n\n1. Внести до Закону України \"Про приватизацію державного і комунального майна\" (Відомості Верховної Ради України, 2018 р., № 12, ст. 68 із наступними змінами) такі зміни:\n\n1) пункти 12 і 28 частини першої статті 1 викласти в такій редакції:\n\n\"12) електронна торгова система (ЕТС) - дворівнева інформаційно-телекомунікаційна система, що включає центральну базу даних та електронні майданчики, які взаємодіють з центральною базою даних через інтерфейс програмування додатків такої центральної бази даних. ЕТС забезпечує можливість створення, розміщення, оприлюднення та обміну інформацією і документами в електронному вигляді, необхідними для проведення аукціону в електронній формі\";\n\n\"28) центральна база даних - сукупність технічних та програмних засобів у складі інтерфейсів програмування додатків, модулів аукціонів, допоміжних програмних сервісів та баз даних, що забезпечують можливість проведення аукціону в електронній формі та гарантують рівний доступ до інформації учасникам такого аукціону. Поточна версія програмного коду всіх складових центральної бази даних є відкритою та загальнодоступною\";\n\n2) у частині другій статті 4:\n\nпісля абзацу другого доповнити новим абзацом такого змісту:\n\n\"підприємства з виготовлення та ремонту всіх видів зброї, що перебуває на озброєнні Збройних Сил України, інших утворених відповідно до закону військових формувань, Служби безпеки України\".\n\nУ зв’язку з цим абзаци третій - сорок шостий вважати відповідно абзацами четвертим - сорок сьомим;\n\nв абзаці дванадцятому слова \"а також об’єкти архітектури, меморіальні комплекси, заповідники, парки загальнонаціонального значення\" замінити словами \"національні природні парки, заповідники, меморіальні комплекси\";\n\nпісля абзацу дванадцятого доповнити новим абзацом такого змісту:\n\n\"об’єкти архітектури національного значення\".\n\nУ зв’язку з цим абзаци тринадцятий - сорок сьомий вважати відповідно абзацами чотирнадцятим - сорок восьмим;\n\nабзац сорок четвертий виключити.\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n27 липня 2022 року\n\n№ 2466-IX\n\nПро внесення змін до Закону України \"Про приватизацію державного і комунального майна\" щодо уточнення деяких положень та сприяння залученню інвестицій у процесі приватизації\nЗакон України від 27.07.2022 № 2466-IX\n\nПрийняття від 27.07.2022\nПостійна адреса:\nhttps://zakon.rada.gov.ua/go/2466-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}