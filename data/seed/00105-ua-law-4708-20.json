{
  "id": "ua-law-4708-20",
  "type": "statute",
  "title": "Закон України (4708-20)",
  "title_en": "",
  "short_name": "4708-20",
  "status": "in_force",
  "issued_date": "2025-12-04",
  "url": "https://zakon.rada.gov.ua/laws/show/4708-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про фізичну культуру і спорт\" щодо наукового та науково-методичного забезпечення у сфері фізичної культури і спорту\n\nВерховна Рада України постановляє:\n\nI. Внести до Закону України \"Про фізичну культуру і спорт\" (Відомості Верховної Ради України, 2010 р., № 7, ст. 50 із наступними змінами) такі зміни:\n\n1. Статтю 1 після абзацу десятого доповнити новим абзацом такого змісту:\n\n\"науково-методичне забезпечення у сфері фізичної культури і спорту - комплекс організаційних, науково-комунікативних і методичних заходів, спрямованих на впровадження досягнень науково-технічного прогресу, передового практичного досвіду, поширення та застосування нової науково обґрунтованої інформації з метою забезпечення ефективного функціонування сфери фізичної культури і спорту\".\n\nУ зв’язку з цим абзаци одинадцятий - тридцять перший вважати відповідно абзацами дванадцятим - тридцять другим.\n\n2. У статті 50 :\n\n1) назву після слова \"Наукове\" доповнити словами \"та науково-методичне\";\n\n2) у частині першій слова \"закладів фізичної культури і спорту, підготовки наукових кадрів та науково-педагогічних працівників\" замінити словами \"суб’єктів сфери фізичної культури і спорту, підготовки спортсменів, наукових і науково-педагогічних кадрів\";\n\n3) після частини другої доповнити новою частиною такого змісту:\n\n\"Наукове та науково-методичне забезпечення є невід’ємною складовою системи супроводження підготовки спортсменів національних збірних команд України та здійснюється в порядку, встановленому центральним органом виконавчої влади, що забезпечує формування державної політики у сфері фізичної культури і спорту, з урахуванням пропозицій національних спортивних федерацій, національних спортивних федерацій осіб з інвалідністю, Національного олімпійського комітету України, Спортивного комітету України, всеукраїнських фізкультурно-спортивних товариств, центрів олімпійської підготовки. Фінансування наукового та науково-методичного забезпечення підготовки спортсменів здійснюється за рахунок замовників наукового та науково-методичного забезпечення, грантів, інших джерел, не заборонених законодавством\".\n\nУ зв’язку з цим частину третю вважати частиною четвертою;\n\n4) частину четверту викласти в такій редакції:\n\n\"Центральний орган виконавчої влади, що забезпечує формування державної політики у сфері фізичної культури і спорту, затверджує тематику наукових досліджень і науково-технічних (експериментальних) розробок у сфері фізичної культури і спорту, що фінансуються за рахунок коштів державного бюджету. Аналіз виконання таких досліджень та розробок здійснюється центральним органом виконавчої влади, що реалізує державну політику у сфері фізичної культури і спорту\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n4 грудня 2025 року\n\n№ 4708-IX\n\nПро внесення змін до Закону України \"Про фізичну культуру і спорт\" щодо наукового та науково-методичного забезпечення у сфері фізичної культури і спорту\nЗакон України від 04.12.2025 № 4708-IX\n\nПрийняття від 04.12.2025\nПостійна адреса:\nhttps://zakon.rada.gov.ua/go/4708-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}