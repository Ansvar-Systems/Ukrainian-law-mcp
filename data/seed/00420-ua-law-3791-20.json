{
  "id": "ua-law-3791-20",
  "type": "statute",
  "title": "Закон України (3791-20)",
  "title_en": "",
  "short_name": "3791-20",
  "status": "in_force",
  "issued_date": "2024-06-06",
  "url": "https://zakon.rada.gov.ua/laws/show/3791-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо підтримки наукової роботи в закладах вищої освіти\n\n(Відомості Верховної Ради (ВВР), 2025, № 19, ст.57)\n\nВерховна Рада України постановляє :\n\nI. Внести зміни до таких законів України:\n\n1. У Законі України \"Про вищу освіту\" (Відомості Верховної Ради України, 2014 р., № 37-38, ст. 2004 із наступними змінами):\n\n1) статтю 55 викласти в такій редакції:\n\n\" Стаття 55. Посади наукових, науково-педагогічних і педагогічних працівників закладів вищої освіти та порядок їх заміщення\n\n1. Перелік посад науково-педагогічних і педагогічних працівників закладів вищої освіти установлюється Кабінетом Міністрів України. Перелік посад наукових працівників закладу вищої освіти визначається відповідно до Закону України \"Про наукову і науково-технічну діяльність\".\n\n2. Посади науково-педагогічних і педагогічних працівників закладів вищої освіти можуть займати особи, які мають ступінь магістра та/або науковий (освітньо-творчий) ступінь, та/або вчене звання.\n\n3. Статутом закладу вищої освіти можуть встановлюватися відповідно до законодавства додаткові вимоги до осіб, які можуть займати посади науково-педагогічних і педагогічних працівників.\n\n4. Педагогічні працівники призначаються на посаду та звільняються з посади керівником закладу вищої освіти. Педагогічні працівники кожні п’ять років проходять атестацію. За результатами атестації визначається відповідність працівників займаній посаді, присвоюються кваліфікаційні категорії, педагогічні звання.\n\n5. Порядок проведення атестації педагогічних працівників встановлюється центральним органом виконавчої влади у сфері освіти і науки.\n\n6. Перелік кваліфікаційних категорій і педагогічних звань педагогічних працівників визначається Кабінетом Міністрів України.\n\n7. Науково-педагогічні працівники призначаються на посади за результатами конкурсного відбору, порядок проведення якого затверджується вченою радою закладу вищої освіти. Заклади вищої освіти можуть укладати короткострокові трудові договори з іноземними громадянами відповідно до законодавства.\n\n8. В окремих випадках, у разі неможливості забезпечення освітнього процесу наявними штатними працівниками, вакантні посади науково-педагогічних працівників можуть заміщуватися за трудовим договором до проведення конкурсного відбору на ці посади у поточному навчальному році.\n\n9. Особа у закладі вищої освіти не може одночасно займати дві та більше посад, що передбачають виконання адміністративно-управлінських функцій\";\n\n2) у статті 56 :\n\nчастину першу після слова \"науково-педагогічних\" доповнити словами \"і педагогічних\";\n\nабзац третій частини другої викласти в такій редакції:\n\n\"Не менше 30 відсотків робочого часу науково-педагогічного працівника на навчальний рік становить наукова робота. Максимальний обсяг навчальної роботи на одну ставку науково-педагогічного працівника не може перевищувати 30 відсотків робочого часу, а педагогічного працівника - 60 відсотків робочого часу на навчальний рік\";\n\nдоповнити частиною шостою такого змісту:\n\n\"6. Педагогічні працівники можуть забезпечувати проведення до 30 відсотків навчальних занять за освітньою програмою, а також інші види навчальної роботи\";\n\n3) у розділі XV \"Прикінцеві та перехідні положення\":\n\nпункт 2 доповнити підпунктом 29 такого змісту:\n\n\"29) до науково-педагогічного стажу працівників закладів вищої освіти зараховується час роботи на посадах педагогічних працівників закладів вищої освіти за наявності наукового (освітньо-творчого) ступеня та/або вченого звання. Час роботи на посадах науково-педагогічних працівників закладів вищої освіти зараховується педагогічним працівникам закладів вищої освіти до стажу педагогічної роботи\";\n\nпункт 7 виключити.\n\n2. У Законі України \"Про наукову і науково-технічну діяльність\" (Відомості Верховної Ради України, 2016 р., № 3, ст. 25; 2020 р., № 50, ст. 468):\n\n1) пункт 15 статті 1 доповнити словами \"керівництво науковою роботою/наукове консультування аспірантів (ад’юнктів), докторантів\";\n\n2) частину першу статті 32 викласти в такій редакції:\n\n\"1. Перелік посад науково-педагогічних працівників закладів вищої освіти установлюється Кабінетом Міністрів України\";\n\n3) пункт 2 частини першої статті 35 викласти в такій редакції:\n\n\"2) час роботи на посадах науково-педагогічних працівників закладів вищої освіти\".\n\nII. Прикінцеві положення\n\n1. Цей Закон набирає чинності з 1 вересня 2024 року.\n\n2. Кабінету Міністрів України:\n\nпривести свої нормативно-правові акти у відповідність із цим Законом, передбачивши набрання ними чинності одночасно з набранням чинності цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом, передбачивши набрання ними чинності одночасно з набранням чинності цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n6 червня 2024 року\n\n№ 3791-IX\n\nПро внесення змін до деяких законів України щодо підтримки наукової роботи в закладах вищої освіти\nЗакон України від 06.06.2024 № 3791-IX\n\nПрийняття від 06.06.2024\nПостійна адреса:\nhttps://zakon.rada.gov.ua/go/3791-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}