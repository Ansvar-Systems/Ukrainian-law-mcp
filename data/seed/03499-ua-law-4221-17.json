{
  "id": "ua-law-4221-17",
  "type": "statute",
  "title": "Закон України (4221-17)",
  "title_en": "",
  "short_name": "4221-17",
  "status": "in_force",
  "issued_date": "2011-12-22",
  "url": "https://zakon.rada.gov.ua/laws/show/4221-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до статті 166-10\nКодексу України про адміністративні правопорушення\nщодо посилення відповідальності посадових осіб органів\nдержавної влади та органів місцевого самоврядування\nза порушення законодавства з питань видачі\nдокументів дозвільного характеру\n( Відомості Верховної Ради України (ВВР), 2012, N 36, ст.417 )\n\nВерховна Рада України п о с т а н о в л я є :\n1. Статтю 166-10 Кодексу України про адміністративні\nправопорушення ( 80731-10 ) (Відомості Верховної Ради УРСР,\n1984 р., додаток до N 51, ст. 1122) викласти в такій редакції:\n\" Стаття 166-10. Порушення вимог законодавства з питань видачі\nдокументів дозвільного характеру\nПорушення вимог законодавства з питань видачі документів\nдозвільного характеру:\nнеповідомлення або несвоєчасне повідомлення дозвільним\nорганом суб'єкта господарювання або державного адміністратора про\nвідмову у видачі документа дозвільного характеру;\nпорушення дозвільним органом строків видачі документа\nдозвільного характеру;\nвідмова дозвільного органу суб'єкту господарювання у видачі\nдокумента дозвільного характеру з підстав, не встановлених\nзаконом;\nанулювання документа дозвільного характеру дозвільним органом\nз підстав, не встановлених законом;\nнеповідомлення або несвоєчасне повідомлення державним\nадміністратором суб'єкта господарювання про одержання документа\nдозвільного характеру або про письмову відмову у видачі документа\nдозвільного характеру;\nбезпідставна відмова державного адміністратора суб'єкту\nгосподарювання у прийнятті заяви для одержання документа\nдозвільного характеру та документів, що додаються до неї;\nвидача (переоформлення, видача дублікатів, анулювання)\nдержавним адміністратором документа дозвільного характеру не в\nприміщенні дозвільного центру;\nвидача дозвільним органом документа дозвільного характеру,\nнеобхідність одержання якого не встановлена законом, -\nтягне за собою накладення штрафу на посадових осіб від\nтридцяти до п'ятдесяти неоподатковуваних мінімумів доходів\nгромадян.\nДії, передбачені частиною першою цієї статті, вчинені особою,\nяку протягом року було піддано адміністративному стягненню за\nтакі ж порушення, -\nтягнуть за собою накладення штрафу на посадових осіб від\nп'ятдесяти до сімдесяти неоподатковуваних мінімумів доходів\nгромадян\".\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 22 грудня 2011 року\nN 4221-VI\n\nПро внесення зміни до статті 166-10 Кодексу України про адміністративні правопорушення щодо посилення відповідальності посадових осіб органів державної влади та органів місцевого самоврядування за порушення законодавства з питань видачі документів дозвільного характеру\nЗакон України від 22.12.2011 № 4221-VI\n\nПрийняття від 22.12.2011\nПостійна адреса:\nhttps://zakon.rada.gov.ua/go/4221-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}