{
  "id": "ua-law-2150-19",
  "type": "statute",
  "title": "Закон України (2150-19)",
  "title_en": "",
  "short_name": "2150-19",
  "status": "in_force",
  "issued_date": "2017-10-03",
  "url": "https://zakon.rada.gov.ua/laws/show/2150-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо підвищення пенсій\n\n(Відомості Верховної Ради (ВВР), 2017, № 44, ст.393)\n\nВерховна Рада України постановляє :\n\n1. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1) у пункті 9 частини першої статті 87:\n\nпідпункт \"а\" доповнити словами і цифрами \"державної соціальної допомоги на догляд особам, зазначеним у пунктах 1-3 частини першої статті 7 Закону України \"Про державну соціальну допомогу особам, які не мають права на пенсію, та інвалідам\", а також на покриття різниці між розміром пенсії, обчисленим відповідно до абзаців першого та третього частини першої , частини третьої статті 28 Закону України \"Про загальнообов’язкове державне пенсійне страхування\", та розміром пенсії, обчисленим відповідно до статті 27 Закону України \"Про загальнообов’язкове державне пенсійне страхування\";\n\nпідпункт \"ж\" викласти в такій редакції:\n\n\"ж) компенсацію дефіциту коштів Пенсійного фонду України для фінансування виплати пенсій у солідарній системі загальнообов’язкового державного пенсійного страхування (перевищення видатків над доходами, у тому числі з урахуванням резерву коштів Пенсійного фонду України)\";\n\n2) абзац другий підпункту \"б\" пункту 4 частини першої статті 89 доповнити словами і цифрами \"державна соціальна допомога особам, які не мають права на пенсію, та особам з інвалідністю, у тому числі допомога на догляд (крім державної соціальної допомоги на догляд особам, зазначеним у пунктах 1-3 частини першої статті 7 Закону України \"Про державну соціальну допомогу особам, які не мають права на пенсію, та інвалідам\"), щомісячна компенсаційна виплата непрацюючій працездатній особі, яка доглядає за особою з інвалідністю I групи, а також за особою, яка досягла 80-річного віку, тимчасова державна соціальна допомога непрацюючій особі, яка досягла загального пенсійного віку, але не набула права на пенсійну виплату\".\n\n2. Цей Закон набирає чинності одночасно із набранням чинності Законом України від 3 жовтня 2017 року \"Про внесення змін до деяких законодавчих актів України щодо підвищення пенсій\".\n\nПрезидент України\n\nП.ПОРОШЕНКО\n\nм. Київ\n\n3 жовтня 2017 року\n\n№ 2150-VIII\n\nПро внесення змін до Бюджетного кодексу України щодо підвищення пенсій\nЗакон України від 03.10.2017 № 2150-VIII\n\nПрийняття від 03.10.2017\nПостійна адреса:\nhttps://zakon.rada.gov.ua/go/2150-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}