{
  "id": "ua-law-2515-11",
  "type": "statute",
  "title": "Закон України (2515-11)",
  "title_en": "",
  "short_name": "2515-11",
  "status": "in_force",
  "issued_date": "1986-07-12",
  "url": "https://zakon.rada.gov.ua/laws/show/2515-11",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н\nУКРАЇНСЬКОЇ РАДЯНСЬКОЇ СОЦІАЛІСТИЧНОЇ РЕСПУБЛІКИ\n{ Закон не застосовується на території України\nзгідно із Законом\nN 2215-IX ( 2215-20 ) від 21.04.2022 }\nПро Державний план економічного\nі соціального розвитку\nУкраїнської РСР на 1986-1990 роки\n( Відомості Верховної Ради (ВВР), 1986, N 29, ст. 582 )\n\nВерховна Рада Української Радянської Соціалістичної\nРеспубліки п о с т а н о в л я є :\nСтаття 1. Затвердити поданий Радою Міністрів Української РСР\nДержавний план економічного і соціального розвитку Української РСР\nна 1986-1990 роки, розгорнутий по роках п'ятирічки, по\nміністерствах, державних комітетах, відомствах УРСР,\nоблвиконкомах, Київському і Севастопольському міськвиконкомах,\nрозроблений відповідно до рішень XXVII з'їзду КПРС та Основних\nнапрямів економічного і соціального розвитку СРСР на\n1986-1990 роки і на період до 2000 року та рішень XXVII з'їзду\nКомпартії України.\nСтаття 2. Встановити такі основні показники Державного плану\nекономічного і соціального розвитку Української РСР на\n1986-1990 роки:\n(у процентах до 1985 року) ------------------------------------------------------------------\n| 1986 | 1987 | 1988 | 1989 | 1990\n| рік | рік | рік | рік | рік\n------------------------------------------------------------------\nНаціональний доход 103,6 107,4 111,2 115,4 119,8\n(у порівнянних цінах 1983 року)\n\nПродукція промисловості -\nвсього по УРСР 103,4 107,1 111,4 116 121\nу тому числі:\nвиробництво засобів 103,5 107,1 111,4 116 121\nвиробництва\n\nвиробництво предметів 103,4 107,2 111,6 116,2 121,3\nспоживання\n\nДержавні централізовані 112,6 113,7 114,8 111 111,8\nкапітальні вкладення по\nгосподарству, підпорядкованому\nРаді Міністрів УРСР\n\nПродуктивність праці -\nвсього по УРСР:\n\nу промисловості 103,2 106,7 110,9 115,2 120\n\nу будівництві 103,5 106,7 110 113,4 117\n\nГраничний рівень затрат на 99,6 98,7 97,6 96,5 95,2\n1 карбованець товарної\nпродукції промисловості\nреспубліканського\nпідпорядкування\n\nРеальні доходи на душу 102,8 105,4 108,1 111 114\nнаселення\n\nРоздрібний товарооборот 105,5 111,7 118,1 124,2 130\nдержавної і кооперативної\nторгівлі (без обсягу реалізації\nалкогольних напоїв)\nЗбільшити в 1986-1990 роках середньорічний обсяг виробництва\nсільськогосподарської продукції порівняно з попереднім п'ятиріччям\nна 14 процентів. Підвищити за п'ятиріччя середньорічний рівень\nпродуктивності праці в суспільному секторі сільського господарства\nна 24 проценти.\nСтаття 3. З метою виконання прийнятої XXVII з'їздом КПРС\nпрограми соціального розвитку та підвищення народного добробуту\nзабезпечити у дванадцятій п'ятирічці:\nзбільшення на основі зростання виробництва і продуктивності\nпраці середньомісячної заробітної плати робітників і службовців на\n13,2 процента і оплати праці колгоспників у громадському\nгосподарстві на 20,2 процента;\nзбільшення суспільних фондів споживання на 19 процентів,\nпосилення їх ролі у розв'язанні виробничих і\nсоціально-демографічних проблем;\nзбільшення обсягу платних послуг населенню в 1,5 рази;\nвведення в експлуатацію житлових будинків загальною площею\n85,8 млн. кв. метрів. Підвищувати якість житлового будівництва,\nполіпшувати житлові умови радянських людей.\nЗдійснити у дванадцятій п'ятирічці відповідно до Основних\nнапрямів економічного і соціального розвитку СРСР на\n1986-1990 роки і на період до 2000 року, затверджених\nXXVII з'їздом КПРС, заходи щодо підвищення рівня життя народу, в\nтому числі:\nпосилити зв'язок заробітної плати працівників\nнауково-дослідних установ, конструкторських, технологічних і\nпроектних організацій з ефектом від розробки та впровадження нової\nтехніки і прогресивної технології;\nпосилити матеріальне заохочення робітників і службовців,\nзайнятих на роботах у другій і третій змінах, насамперед у\nмашинобудуванні, розширити пільги і переваги цим працівникам за\nрахунок коштів підприємств та організацій;\nпідвищити ефективність системи оплати праці, тісніше\nпов'язати розміри винагороди працівників з їхнім трудовим внеском,\nрішуче усувати елементи зрівнялівки, посилити матеріальну і\nморальну відповідальність за недоліки та упущення в роботі.\nПоліпшувати співвідношення розмірів заробітної плати по галузях\nнародного господарства, а також по різних категоріях трудящих з\nурахуванням складності і умов виконуваних робіт. Підвищувати\nпрестижність інженерної праці. Піднести роль і авторитет майстрів,\nтехнологів та конструкторів, посилити матеріальні й моральні\nстимули їхньої праці і творчого ставлення до роботи;\nзабезпечити послідовний розвиток і зміцнення\nматеріально-технічної бази закладів народної освіти, культури,\nохорони здоров'я та поліпшення соціально-культурного\nобслуговування населення.\nСтаття 4. Затвердити такі найважливіші показники Державного\nплану економічного і соціального розвитку Української РСР на\n1986-1990 роки по облвиконкомах, Київському і Севастопольському\nміськвиконкомах:\n------------------------------------------------------------------\n|Середньорічний обсяг |Роздрібний товаро-\n| виробництва | оборот державної\n|сільсокогосподарської | і кооперативної\n| продукції |торгівлі (без обсягу\n| в 1986-1990 роках у | реалізації\n| процентах до |алкогольних напоїв)\n|середньорічного обсягу| у 1990 році в\n| за 1981-1985 роки | процентах до\n| | 1985 року\n| | (в порівнянних\n| | цінах)\n-----------------------------------------------------------------\nВінницький 114 131,1\nВолинський 111 133,2\nВорошиловградський 116 129,3\nДніпропетровський 117 130,2\nДонецький 115 130\nЖитомирський 113 129,9\nЗакарпатський 108 134,6\nЗапорізький 119 129,7\nІвано-Франківський 111 134\nКиївський 113 125,3\nКіровоградський 117 132,1\nКримський 110 131,3\nЛьвівський 110 131,1\nМиколаївський 119 132,3\nОдеський 119 128,8\nПолтавський 116 131,8\nРовенський 111 133,7\nСумський 114 132\nТернопільський 115 134,1\nХарківський 115 129,3\nХерсонський 118 132,3\nХмельницький 117 133\nЧеркаський 112 129,7\nЧернівецький 113 131,2\nЧернігівський 112 129,4\nКиївський - 122,6\nміськвиконком\nСевастопольський - 126,9\nміськвиконком\nДоручити виконкомам обласних, Київської і Севастопольської\nміських Рад народних депутатів прийняти рішення про п'ятирічні\nплани економічного і соціального розвитку області (міста) на\n1986-1990 роки.\nСтаття 5. Раді Міністрів Української РСР, міністерствам,\nдержавним комітетам і відомствам УРСР, облвиконкомам, Київському і\nСевастопольському міськвиконкомам:\nа) керуючись затвердженими XXVII з'їздом КПРС Основними\nнапрямами економічного і соціального розвитку СРСР на\n1986-1990 роки і на період до 2000 року, рішеннями XXVII з'їзду\nКомпартії України та цим Законом, забезпечити складання кожним\nоб'єднанням, підприємством, організацією п'ятирічних планів,\nрозгорнутих по роках п'ятирічки;\nб) здійснити заходи щодо виконання встановлених завдань по\nрозвитку економіки, підвищенню ефективності виробництва і\nреалізації соціальних завдань.\nЗабезпечити в ході здійснення п'ятирічного плану прискорення\nсоціально-економічного розвитку на основі широкого впровадження\nдосягнень науково-технічного прогресу, інтенсивного використання\nвиробничого потенціалу, посилення режиму економії, раціонального\nвитрачання палива, енергії, сировини, матеріалів, залучення в\nгосподарський оборот вторинних ресурсів, удосконалення організації\nвиробництва і управління, зростання продуктивності праці;\nв) установити суворий контроль за ходом виконання завдань\nп'ятирічних планів підвідомчими об'єднаннями, підприємствами й\nорганізаціями, забезпечити з першого ж року п'ятирічки чіткий,\nнапружений ритм роботи, зміцнення державної, планової і трудової\nдисципліни в усіх ланках народного господарства, широке\nрозгортання всіх форм соціалістичного змагання.\nСтаття 6. Раді Міністрів Української РСР, міністерствам і\nвідомствам УРСР, облвиконкомам, Київському і Севастопольському\nміськвиконкомам здійснити практичні заходи, спрямованні на\nрозв'язання поставлених XXVII з'їздом КПРС та XXVII з'їздом\nКомпартії України завдань по докорінній перебудові системи\nгосподарського управління, посиленню впливу механізму\nгосподарювання на прискорення науково-технічного прогресу,\nпідвищенню ефективності та якості роботи кожної ланки суспільного\nвиробництва, розвитку ініціативи і соціалістичної підприємливості\nтрудових колективів. Забезпечити розширення господарської\nсамостійності об'єднань і підприємств на основі рішучого переходу\nдо економічних методів управління, поглиблення господарського\nрозрахунку, ширшого застосування принципів самофінансування.\nПослідовно вдосконалювати організаційні структури управління,\nдобиваючись спрощення і здешевлення апарату господарського\nуправління при одночасному підвищенні ефективності його\nдіяльності.\nСтаття 7. Доручити Раді Міністрів УРСР розглянути зауваження\nі рекомендації, викладені у висновку Планово-бюджетної та інших\nпостійних комісій Верховної Ради Української РСР по Державному\nплану економічного і соціального розвитку Української РСР на\n1986-1990 роки, а також пропозиції і зауваження, висловлені\nдепутатами на засіданнях Верховної Ради Української РСР, в порядку\nі в строки, визначені Президією Верховної Ради Української РСР, і\nприйняти по них відповідні рішення.\n\nГолова Президії\nВерховної Ради Української РСР В.ШЕВЧЕНКО\n\nСекретар Президії\nВерховної Ради Української РСР М.ХОМЕНКО\n\nм. Київ, 12 липня 1986 р.\nN 2515-XI\n\nПро Державний план економічного і соціального розвитку Української РСР на 1986-1990 роки\nЗакон України від 12.07.1986 № 2515-XI\n\nНе застосовується на території України від 07.05.2022 , підстава — 2215-IX\nПостійна адреса:\nhttps://zakon.rada.gov.ua/go/2515-11\nЗаконодавство України\nстаном на 22.02.2026\n\nне застосовується на території України"
    }
  ],
  "definitions": []
}