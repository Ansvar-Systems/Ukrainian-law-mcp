{
  "id": "ua-law-2343-15",
  "type": "statute",
  "title": "Закон України (2343-15)",
  "title_en": "",
  "short_name": "2343-15",
  "status": "in_force",
  "issued_date": "2005-01-13",
  "url": "https://zakon.rada.gov.ua/laws/show/2343-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до статті 41 Закону\nУкраїни \"Про загальнообов'язкове\nдержавне пенсійне страхування\"\n( Відомості Верховної Ради України (ВВР), 2005, N 9, ст.184 )\n\nВерховна Рада України п о с т а н о в л я є :\nI. Пункт другий статті 41 Закону України \"Про\nзагальнообов'язкове державне пенсійне страхування\" ( 1058-15 )\n(Відомості Верховної Ради України, 2003 р., N 49-51, ст. 376)\nдоповнити абзацом другим такого змісту:\n\"Для осіб, які у період до запровадження обмеження\nмаксимального розміру заробітної плати (доходу), з якої\nсплачувалися внески на державне соціальне страхування або збір на\nобов'язкове державне пенсійне страхування, отримували заробітну\nплату (дохід) за результатами роботи, термін виконання якої\nперевищував календарний місяць, до заробітної плати (доходу) для\nобчислення пенсії враховуються суми виплат (доходу), які\nвідповідно до законодавства, що діяло раніше, включалися і до\nзаробітної плати, з якої обчислювалася пенсія відповідно до Закону\nУкраїни \"Про пенсійне забезпечення\" ( 1788-12 ), і не перевищують\n5,6 розміру середньої заробітної плати в Україні, у розрахунку на\nкожний місяць виконання роботи. Перелік таких осіб, а також\nпорядок визначення для них заробітної плати (доходу) для\nобчислення пенсії встановлюється Кабінетом Міністрів України\".\nII. Прикінцеві положення\n1. Цей Закон набирає чинності з дня його опублікування.\n2. Встановити, що особи, пенсії яким призначено до набрання\nчинності цим Законом, мають право на перерахунок пенсій з\nурахуванням положень цього Закону.\n3. Кабінету Міністрів України у місячний термін:\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади прийнятих ними\nнормативно-правових актів, що не відповідають вимогам цього\nЗакону.\n\nПрезидент України Л.КУЧМА\n\nм. Київ, 13 січня 2005 року\nN 2343-IV\n\nПро внесення зміни до статті 41 Закону України \"Про загальнообов'язкове державне пенсійне страхування\"\nЗакон України від 13.01.2005 № 2343-IV\n\nПрийняття від 13.01.2005\nПостійна адреса:\nhttps://zakon.rada.gov.ua/go/2343-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}