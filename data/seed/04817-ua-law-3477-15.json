{
  "id": "ua-law-3477-15",
  "type": "statute",
  "title": "Закон України (3477-15)",
  "title_en": "",
  "short_name": "3477-15",
  "status": "in_force",
  "issued_date": "2006-02-23",
  "url": "https://zakon.rada.gov.ua/laws/show/3477-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "1. У цьому Законі терміни вживаються в такому значенні:\nКонвенція - Конвенція про захист прав людини і основоположних\nсвобод ( 995_004 ) 1950 року і протоколи ( 994_535 , 994_059 ,\n994_802 , 994_804 , 994_170 , 994_171 , 994_536 , 994_537 , 994_180 ,\n994_527 ) до неї, згоду на обов'язковість яких надано Верховною\nРадою України;\nСуд - Європейський суд з прав людини;\nКомісія - Європейська комісія з прав людини;\nпрактика Суду - практика Європейського суду з прав людини та\nЄвропейської комісії з прав людини;\nРішення - а) остаточне рішення Європейського суду з прав\nлюдини у справі проти України, яким визнано порушення Конвенції\nпро захист прав людини і основоположних свобод ( 995_004 );\nб) остаточне рішення Європейського суду з прав людини щодо\nсправедливої сатисфакції у справі проти України; в) рішення\nЄвропейського суду з прав людини щодо дружнього врегулювання у\nсправі проти України; г) рішення Європейського суду з прав людини\nпро схвалення умов односторонньої декларації у справі проти\nУкраїни; { Абзац шостий частини першої статті 1 із змінами,\nвнесеними згідно із Законом N 3135-VI ( 3135-17 ) від 15.03.2011 }\nСтягувач - а) особа, за заявою якої Європейським судом з прав\nлюдини постановлено Рішення; б) її представник, правонаступник; в)\nособа (група осіб), на користь якої рішенням Європейського суду з\nправ людини визначено обов'язок України в міждержавній справі;\n{ Абзац сьомий частини першої статті 1 в редакції Закону N 3135-VI\n( 3135-17 ) від 15.03.2011 }\nвідшкодування - а) сума справедливої сатисфакції, визначена\nрішенням Європейського суду з прав людини відповідно до статті 41\nКонвенції про захист прав людини і основоположних свобод\n( 995_004 ); б) визначена у рішенні Європейського суду з прав\nлюдини щодо дружнього врегулювання або у рішенні Європейського\nсуду з прав людини про схвалення умов односторонньої декларації\nсума грошової виплати на користь Стягувача; { Абзац восьмий\nчастини першої статті 1 в редакції Закону N 3135-VI ( 3135-17 )\nвід 15.03.2011 }\nвиконання Рішення - а) виплата Стягувачеві відшкодування та\nвжиття додаткових заходів індивідуального характеру; б) вжиття\nзаходів загального характеру;\nОрган представництва - орган, відповідальний за забезпечення\nпредставництва України в Європейському суді з прав людини та\nкоординацію виконання його рішень; { Абзац десятий частини першої\nстатті 1 із змінами, внесеними згідно із Законом N 3135-VI\n( 3135-17 ) від 15.03.2011 }\nоригінальний текст - офіційний текст, виконаний офіційною\nмовою Ради Європи: а) Конвенції про захист прав людини і\nосновоположних свобод ( 995_004 ) 1950 року та протоколів\n( 994_535 , 994_059 , 994_802 , 994_804 , 994_170 , 994_171 , 994_536 ,\n994_537 , 994_180 , 994_527 ) до неї; б) рішення та ухвали\nЄвропейського суду з прав людини; в) ухвали Європейської комісії з\nправ людини."
    },
    {
      "provision_ref": "art2",
      "section": "2",
      "title": "Стаття 2. Виконання Рішення",
      "content": "1. Рішення є обов'язковим для виконання Україною відповідно\nдо статті 46 Конвенції ( 995_004 ).\n2. Порядок виконання Рішення визначається цим Законом,\nЗаконом України \"Про виконавче провадження\" ( 606-14 ), іншими\nнормативно-правовими актами з урахуванням особливостей, що\nпередбачені цим Законом."
    },
    {
      "provision_ref": "art3",
      "section": "3",
      "title": "Стаття 3. Фінансування витрат на виконання Рішення",
      "content": "1. Виконання Рішення здійснюється за рахунок Державного\nбюджету України.\nГлава 2\nДОСТУП ДО РІШЕННЯ"
    },
    {
      "provision_ref": "art4",
      "section": "4",
      "title": "Стаття 4. Стислий виклад Рішення",
      "content": "1. Протягом десяти днів від дня одержання повідомлення про\nнабуття Рішенням статусу остаточного орган представництва готує та\nнадсилає для опублікування в газеті \"Урядовий кур'єр\" стислий\nвиклад Рішення українською мовою (далі - стислий виклад Рішення),\nякий має включати: { Абзац перший частини першої статті 4 із\nзмінами, внесеними згідно із Законом N 3135-VI ( 3135-17 ) від\n15.03.2011 }\nа) офіційну назву Рішення мовою оригіналу та в перекладі\nукраїнською мовою;\nб) номер заяви до Суду;\nв) дату постановлення Рішення;\nг) стислий виклад фактів у справі;\nд) стислий виклад питань права;\nе) переклад резолютивної частини Рішення.\n2. Зазначене у частині першій цієї статті видання публікує\nстислий виклад Рішення протягом семи днів від дня його одержання.\n{ Частина друга статті 4 із змінами, внесеними згідно із Законом\nN 3135-VI ( 3135-17 ) від 15.03.2011 }"
    },
    {
      "provision_ref": "art5",
      "section": "5",
      "title": "Стаття 5. Сповіщення про Рішення",
      "content": "1. Протягом десяти днів від дня одержання повідомлення про\nнабуття Рішенням статусу остаточного Орган представництва надсилає\nстислий виклад Рішення Стягувачеві, Уповноваженому Верховної Ради\nУкраїни з прав людини, всім державним органам, посадовим особам та\nіншим суб'єктам, безпосередньо причетним до справи, за якою\nпостановлено Рішення."
    },
    {
      "provision_ref": "art6",
      "section": "6",
      "title": "Стаття 6. Переклад та оприлюднення Рішення",
      "content": "1. З метою виконання заходів загального характеру держава\nзабезпечує переклад та опублікування повних текстів Рішень\nукраїнською мовою спеціалізованим у питаннях практики Суду\nюридичним виданням, що має поширення у професійному середовищі\nправників.\n2. Автентичність перекладу повних текстів Рішень\nзасвідчується Органом представництва.\n3. Визначення видання, яке здійснюватиме переклад та\nопублікування повних текстів Рішень, а також замовлення необхідної\nкількості примірників видання з метою забезпечення судів, органів\nпрокуратури, юстиції, внутрішніх справ, служби безпеки, установ\nвиконання покарань, інших зацікавлених суб'єктів провадяться на\nконкурсній основі Органом представництва.\n4. Забезпечення суддів опублікованим перекладом повних\nтекстів Рішень покладається на державний орган, відповідальний за\nорганізаційно-матеріальне забезпечення судів.\nГлава 3\nВИКОНАННЯ РІШЕННЯ\nСтаття 7. Звернення Рішення до виконання в частині виплати\nвідшкодування\n1. Протягом десяти днів від дня отримання повідомлення Суду\nпро набуття Рішенням статусу остаточного Орган представництва:\n{ Абзац перший частини першої статті 7 із змінами, внесеними\nзгідно із Законом N 3135-VI ( 3135-17 ) від 15.03.2011 }\nа) надсилає Стягувачеві повідомлення з роз'ясненням його\nправа подати до державної виконавчої служби заяву про виплату\nвідшкодування, в якій мають бути зазначені реквізити банківського\nрахунка для перерахування коштів;\nб) надсилає до державної виконавчої служби оригінальний текст\nі переклад резолютивної частини остаточного рішення Суду у справі\nпроти України, яким визнано порушення Конвенції ( 995_004 ),\nоригінальний текст і переклад резолютивної частини остаточного\nрішення Суду щодо справедливої сатисфакції у справі проти України,\nоригінальний текст і переклад рішення Суду щодо дружнього\nврегулювання у справі проти України, оригінальний текст і переклад\nрішення Суду про схвалення умов односторонньої декларації у справі\nпроти України. Автентичність перекладу засвідчується Органом\nпредставництва. { Пункт \"б\" частини першої статті 7 в редакції\nЗакону N 3135-VI ( 3135-17 ) від 15.03.2011 }\nДержавна виконавча служба упродовж десяти днів з дня\nнадходження документів, зазначених у пункті \"б\" цієї частини,\nвідкриває виконавче провадження. { Абзац четвертий частини першої\nстатті 7 із змінами, внесеними згідно із Законом N 3135-VI\n( 3135-17 ) від 15.03.2011 }\n2. Неподання Стягувачем заяви про виплату відшкодування не є\nперешкодою для виконання Рішення."
    },
    {
      "provision_ref": "art8",
      "section": "8",
      "title": "Стаття 8. Виплата відшкодування",
      "content": "1. Виплата Стягувачеві відшкодування має бути здійснена у\nтримісячний строк з моменту набуття Рішенням статусу остаточного\nабо у строк, передбачений у Рішенні.\n2. У разі порушення строку, зазначеного в частині першій цієї\nстатті, на суму відшкодування нараховується пеня відповідно до\nРішення.\n3. Протягом одного місяця від дня відкриття виконавчого\nпровадження за Рішенням Орган представництва надсилає до\nцентрального органу виконавчої влади, що реалізує державну\nполітику у сфері казначейського обслуговування бюджетних коштів,\nпостанову про відкриття виконавчого провадження та документи,\nпередбачені у пункті \"б\" частини першої статті 7 цього Закону.\n4. Центральний орган виконавчої влади, що реалізує державну\nполітику у сфері казначейського обслуговування бюджетних коштів,\nпротягом 10 днів від дня надходження зазначених у частині третій\nцієї статті документів здійснює списання на вказаний Стягувачем\nбанківський рахунок, а в разі його відсутності - на депозитний\nрахунок державної виконавчої служби коштів з відповідної бюджетної\nпрограми Державного бюджету України. Порядок збереження коштів на\nдепозитному рахунку державної виконавчої служби визначається\nЗаконом України \"Про виконавче провадження\" ( 606-14 ).\n5. Підтвердження списання відшкодування, отримане від\nцентрального органу виконавчої влади, що реалізує державну\nполітику у сфері казначейського обслуговування бюджетних коштів,\nта підтвердження виконання всіх вимог, зазначених у резолютивній\nчастині остаточного рішення Суду у справі проти України, яким\nвизнано порушення Конвенції ( 995_004 ), резолютивній частині\nостаточного рішення Суду щодо справедливої сатисфакції у справі\nпроти України, у рішенні Суду щодо дружнього врегулювання у справі\nпроти України, у рішенні Суду про схвалення умов односторонньої\nдекларації у справі проти України, є для державної виконавчої\nслужби підставою для закінчення виконавчого провадження.\n6. Державна виконавча служба протягом трьох днів надсилає\nОргану представництва постанову про закінчення виконавчого\nпровадження та підтвердження списання коштів."
    },
    {
      "provision_ref": "art9",
      "section": "9",
      "title": "Стаття 9. Окремі питання, пов'язані з виплатою відшкодування",
      "content": "1. Якщо встановити місцеперебування (місцезнаходження)\nСтягувача - фізичної особи неможливо, а також у разі смерті\nСтягувача - фізичної особи чи реорганізації або ліквідації\nСтягувача - юридичної особи сума відшкодування перераховується на\nдепозитний рахунок державної виконавчої служби. Аналогічна\nпроцедура застосовується у випадку, передбаченому частиною другою\nстатті 7 цього Закону.\n2. Сума відшкодування, яка знаходиться на депозитному рахунку\nдержавної виконавчої служби, перераховується:\nа) на рахунок Стягувача після подання ним відповідної заяви;\nб) на рахунки спадкоємців Стягувача - фізичної особи після\nподання ними належним чином оформлених документів, які надають їм\nправо на отримання спадщини;\nв) на рахунок правонаступника реорганізованого Стягувача -\nюридичної особи після подання ним належним чином оформлених\nдокументів, які підтверджують його правонаступництво;\nг) на рахунки засновників (учасників, акціонерів)\nліквідованого Стягувача - юридичної особи після подання ними\nрішень суду, які підтверджують їхній статус засновників\n(учасників, акціонерів) ліквідованого Стягувача - юридичної особи\nна момент ліквідації та визначають частку відшкодування, що\nналежить до виплати кожному із засновників (учасників,\nакціонерів).\n3. Протягом трьох днів з моменту перерахування на депозитний\nрахунок державної виконавчої служби суми відшкодування державна\nвиконавча служба повідомляє про це Стягувача.\n4. Інформацію про наявність на депозитному рахунку державної\nвиконавчої служби суми відшкодування та про повідомлення про це\nСтягувача державна виконавча служба надсилає Органу\nпредставництва.\n5. Позивачем у справах про відшкодування збитків, завданих\nДержавному бюджету України внаслідок виплати відшкодування,\nвиступає Орган представництва, який зобов'язаний протягом шести\nмісяців з моменту, визначеного в частині четвертій статті 8 цього\nЗакону, звернутися до суду з відповідним позовом. Загальний строк\nпозовної давності для звернення з такими позовами визначається\nвідповідно до Цивільного кодексу України ( 435-15 )."
    },
    {
      "provision_ref": "art10",
      "section": "10",
      "title": "Стаття 10. Додаткові заходи індивідуального характеру",
      "content": "1. З метою забезпечення відновлення порушених прав Стягувача,\nкрім виплати відшкодування, вживаються додаткові заходи\nіндивідуального характеру.\n2. Додатковими заходами індивідуального характеру є:\nа) відновлення настільки, наскільки це можливо, попереднього\nюридичного стану, який Стягувач мав до порушення Конвенції\n( 995_004 ) (restitutio in integrum);\nб) інші заходи, передбачені у Рішенні. { Пункт \"б\" частини\nдругої статті 10 в редакції Закону N 3135-VI ( 3135-17 ) від\n15.03.2011 }\n3. Відновлення попереднього юридичного стану Стягувача\nздійснюється, зокрема, шляхом:\nа) повторного розгляду справи судом, включаючи відновлення\nпровадження у справі;\nб) повторного розгляду справи адміністративним органом.\nСтаття 11. Дії Органу представництва щодо вжиття додаткових\nзаходів індивідуального характеру\n1. Протягом десяти днів від дня одержання повідомлення про\nнабуття Рішенням статусу остаточного Орган представництва: { Абзац\nперший частини першої статті 11 із змінами, внесеними згідно із\nЗаконом N 3135-VI ( 3135-17 ) від 15.03.2011 }\nа) надсилає Стягувачеві повідомлення з роз'ясненням його\nправа порушити провадження про перегляд справи та/або про його\nправо на відновлення провадження відповідно до чинного\nзаконодавства;\nб) повідомляє органи, які є відповідальними за виконання\nпередбачених у Рішенні додаткових заходів індивідуального\nхарактеру, про зміст, порядок і строки виконання цих заходів. До\nповідомлення додається переклад Рішення, автентичність якого\nзасвідчується Органом представництва. { Пункт \"б\" частини першої\nстатті 11 із змінами, внесеними згідно із Законом N 3135-VI\n( 3135-17 ) від 15.03.2011 }\n2. Контроль за виконанням додаткових заходів індивідуального\nхарактеру, передбачених у Рішенні, що здійснюються під наглядом\nКомітету міністрів Ради Європи, покладається на Орган\nпредставництва.\n3. Орган представництва в рамках здійснення передбаченого\nчастиною другою цієї статті контролю має право отримувати від\nорганів, які є відповідальними за виконання додаткових заходів\nіндивідуального характеру, передбачених у Рішенні, інформацію про\nхід і наслідки виконання таких заходів, а також вносити\nПрем'єр-міністрові України подання щодо забезпечення виконання\nдодаткових заходів індивідуального характеру.\nСтаття 12. Дії органів, які є відповідальними за виконання\nдодаткових заходів індивідуального характеру\n1. Органи, відповідальні за виконання додаткових заходів\nіндивідуального характеру, зобов'язані:\nа) невідкладно та у визначений Рішенням та/або чинним\nзаконодавством строк виконати додаткові заходи індивідуального\nхарактеру;\nб) надавати інформацію на запити Органу представництва про\nперебіг і наслідки виконання додаткових заходів індивідуального\nхарактеру;\nв) дієво та без зволікань реагувати на подання Органу\nпредставництва;\nг) про виконання додаткових заходів індивідуального характеру\nповідомити Орган представництва."
    },
    {
      "provision_ref": "art13",
      "section": "13",
      "title": "Стаття 13. Заходи загального характеру",
      "content": "1. Заходи загального характеру вживаються з метою\nзабезпечення додержання державою положень Конвенції ( 995_004 ),\nпорушення яких встановлене Рішенням, забезпечення усунення\nнедоліків системного характеру, які лежать в основі виявленого\nСудом порушення, а також усунення підстави для надходження до Суду\nзаяв проти України, спричинених проблемою, що вже була предметом\nрозгляду в Суді.\n2. Заходами загального характеру є заходи, спрямовані на\nусунення зазначеної в Рішенні системної проблеми та її\nпершопричини, зокрема:\nа) внесення змін до чинного законодавства та практики його\nзастосування;\nб) внесення змін до адміністративної практики;\nв) забезпечення юридичної експертизи законопроектів;\nг) забезпечення професійної підготовки з питань вивчення\nКонвенції ( 995_004 ) та практики Суду прокурорів, адвокатів,\nпрацівників правоохоронних органів, працівників імміграційних\nслужб, інших категорій працівників, професійна діяльність яких\nпов'язана із правозастосуванням, а також з триманням людей в\nумовах позбавлення свободи;\nд) інші заходи, які визначаються - за умови нагляду з боку\nКомітету міністрів Ради Європи - державою-відповідачем відповідно\nдо Рішення з метою забезпечення усунення недоліків системного\nхарактеру, припинення спричинених цими недоліками порушень\nКонвенції ( 995_004 ) та забезпечення максимального відшкодування\nнаслідків цих порушень.\nСтаття 14. Дії Органу представництва щодо вжиття заходів\nзагального характеру\n1. Щокварталу Орган представництва готує та надсилає до\nКабінету Міністрів України подання щодо вжиття заходів загального\nхарактеру (далі - подання).\n2. Подання включає пропозиції щодо вирішення зазначеної в\nРішенні системної проблеми та усунення її першопричини, зокрема:\nа) аналіз обставин, що призвели до порушення Конвенції\n( 995_004 );\nб) пропозиції щодо внесення змін до чинного законодавства;\nв) пропозиції щодо внесення змін до адміністративної\nпрактики;\nг) пропозиції для врахування під час підготовки\nзаконопроектів;\nд) пропозиції щодо забезпечення професійної підготовки з\nпитань вивчення Конвенції ( 995_004 ) та практики Європейського\nсуду з прав людини для суддів, прокурорів, адвокатів, працівників\nправоохоронних органів, імміграційних служб, інших категорій\nпрацівників, професійна діяльність яких пов'язана із\nправозастосуванням, а також з триманням людей в умовах позбавлення\nсвободи;\nе) пропозиції щодо здійснення інших заходів загального\nхарактеру, спрямованих на усунення недоліків системного характеру,\nприпинення спричиненого цими недоліками порушення Конвенції\n( 995_004 ) та забезпечення максимального відшкодування наслідків\nцих порушень;\nє) перелік центральних органів виконавчої влади, які є\nвідповідальними за вжиття кожного з пропонованих у поданні\nзаходів.\n3. Одночасно з поданням Орган представництва готує\nаналітичний огляд для Верховного Суду України, який включає:\nа) аналіз обставин, що спричинили порушення Конвенції\n( 995_004 );\nб) пропозиції щодо приведення судової практики у відповідність\nз вимогами Конвенції ( 995_004 ).\n4. Одночасно з поданням Орган представництва готує та\nнадсилає до Апарату Верховної Ради України пропозиції для\nврахування під час підготовки законопроектів.\nСтаття 15. Дії Кабінету Міністрів України щодо вжиття заходів\nзагального характеру\n1. Прем'єр-міністр України відповідно до подання,\nпередбаченого у статті 14 цього Закону, визначає центральні органи\nвиконавчої влади, які є відповідальними за виконання заходів\nзагального характеру, та невідкладно дає їм відповідні доручення.\n2. Центральний орган виконавчої влади, визначений у дорученні\nПрем'єр-міністра України, у встановлений у дорученні строк:\nа) забезпечує в межах своєї компетенції видання відомчих\nактів на виконання заходів загального характеру та контролює їх\nвиконання;\nб) вносить до Кабінету Міністрів України пропозиції щодо\nприйняття нових, скасування чинних нормативно-правових актів або\nвнесення до них змін.\n3. Кабінет Міністрів України:\nа) видає в межах своєї компетенції акти на виконання заходів\nзагального характеру;\nб) вносить у порядку законодавчої ініціативи до Верховної\nРади України законопроекти щодо прийняття нових, скасування чинних\nзаконів або внесення до них змін.\n4. Відповідні акти мають бути видані та відповідний\nзаконопроект має бути внесений Кабінетом Міністрів України на\nрозгляд Верховної Ради України протягом трьох місяців від дня\nвидання доручення Прем'єр-міністра України, передбаченого частиною\nпершою цієї статті.\nСтаття 16. Відповідальність за невиконання чи неналежне\nвиконання Рішення\n1. У разі невиконання або неналежного виконання Рішення винні\nслужбові особи, до повноважень яких належить це виконання, несуть\nадміністративну, цивільну або кримінальну відповідальність,\nпередбачену законами України.\nГлава 4\nЗАСТОСУВАННЯ В УКРАЇНІ КОНВЕНЦІЇ\n( 995_004 ) ТА ПРАКТИКИ СУДУ\nСтаття 17. Застосування судами Конвенції ( 995_004 ) та\nпрактики Суду\n1. Суди застосовують при розгляді справ Конвенцію ( 995_004 )\nта практику Суду як джерело права.\nСтаття 18. Порядок посилання на Конвенцію ( 995_004 ) та\nпрактику Суду\n1. Для цілей посилання на текст Конвенції ( 995_004 ) суди\nвикористовують офіційний переклад Конвенції ( 995_004 )\nукраїнською мовою (далі - переклад).\n2. Для цілей посилання на Рішення та ухвали Суду та на ухвали\nКомісії суди використовують переклади текстів рішень Суду та ухвал\nКомісії (далі - переклад), надруковані у виданні, передбаченому в\nстатті 6 цього Закону.\n3. У разі відсутності перекладу Рішення та ухвали Суду чи\nухвали Комісії суд користується оригінальним текстом.\n4. У разі виявлення мовної розбіжності між перекладом та\nоригінальним текстом суд користується оригінальним текстом.\n5. У разі виявлення мовної розбіжності між оригінальними\nтекстами та/або в разі потреби мовного тлумачення оригінального\nтексту використовується відповідна практика Суду.\nСтаття 19. Застосування у сфері законодавства та в\nадміністративній практиці\n1. Орган представництва здійснює юридичну експертизу всіх\nзаконопроектів, а також підзаконних нормативних актів, на які\nпоширюється вимога державної реєстрації, на відповідність\nКонвенції ( 995_004 ), за результатами чого готує спеціальний\nвисновок.\n2. Нездійснення передбаченої частиною першою цієї статті\nперевірки або наявність висновку про невідповідність підзаконного\nакта вимогам Конвенції ( 995_004 ) є підставою для відмови в\nдержавній реєстрації відповідного підзаконного акта.\n3. Орган представництва забезпечує постійну та з розумною\nперіодичністю перевірку чинних законів і підзаконних актів на\nвідповідність Конвенції ( 995_004 ) та практиці Суду, передовсім у\nсферах, що стосуються діяльності правоохоронних органів,\nкримінального провадження, позбавлення свободи.\n4. За результатами передбаченої у частині третій цієї статті\nперевірки Орган представництва подає до Кабінету Міністрів України\nпропозиції щодо внесення змін до чинних законів та підзаконних\nактів з метою приведення їх у відповідність з вимогами Конвенції\n( 995_004 ) та відповідною практикою Суду.\n5. Міністерства, інші центральні органи виконавчої влади\nзабезпечують систематичний контроль за додержанням у рамках\nвідомчого підпорядкування адміністративної практики, що відповідає\nКонвенції ( 995_004 ) та практиці Суду.\nГлава 5\nПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування.\n2. Кабінету Міністрів України:\n1) протягом місяця з дня набрання чинності цим Законом:\nпривести у відповідність із цим Законом свої\nнормативно-правові акти;\nзабезпечити приведення у відповідність із цим Законом\nнормативно-правових актів центральних органів виконавчої влади;\n2) вжити заходів та, у разі необхідності, внести пропозиції\nдо Верховної Ради України щодо включення питань оволодіння\nположеннями Конвенції ( 995_004 ) та практики Суду:\nдо вимог професійного рівня окремих категорій суддів, а також\nпрокурорів, адвокатів, нотаріусів;\nдо програм первинної підготовки та підвищення кваліфікації\nсуддів, прокурорів, адвокатів, працівників правоохоронних органів,\nімміграційних служб, інших категорій працівників, професійна\nдіяльність яких пов'язана із правозастосуванням, а також з\nтриманням людей в умовах позбавлення свободи;\n3) щорічно передбачати в проекті Державного бюджету України\nокремою бюджетною програмою кошти на виконання рішень\nЄвропейського суду з прав людини."
    }
  ],
  "definitions": []
}