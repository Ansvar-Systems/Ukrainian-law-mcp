{
  "id": "ua-law-3332-17",
  "type": "statute",
  "title": "Закон України (3332-17)",
  "title_en": "",
  "short_name": "3332-17",
  "status": "in_force",
  "issued_date": "2011-05-12",
  "url": "https://zakon.rada.gov.ua/laws/show/3332-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про бухгалтерський облік\nта фінансову звітність в Україні\"\n( Відомості Верховної Ради України (ВВР), 2011, N 45, ст.484 )\n\nВерховна Рада України п о с т а н о в л я є :\n1. Внести зміни до Закону України \"Про бухгалтерський облік\nта фінансову звітність в Україні\" ( 996-14 ) (Відомості Верховної\nРади України, 1999 р., N 40, ст. 365; 2000 р., N 32, ст. 255,\nN 38, ст. 318, N 46, ст. 391; 2006 р., N 26, ст. 210; 2010 р.,\nN 48, ст. 564; 2011 р., N 23, ст. 160):\n1) статтю 1 доповнити абзацом чотирнадцятим такого змісту:\n\"міжнародні стандарти фінансової звітності (далі - міжнародні\nстандарти) - прийняті Радою з міжнародних стандартів\nбухгалтерського обліку документи, якими визначено порядок\nскладання фінансової звітності\";\n2) абзац другий частини п'ятої статті 8 викласти в такій\nредакції:\n\"визначає за погодженням з власником (власниками) або\nуповноваженим ним органом (посадовою особою) відповідно до\nустановчих документів облікову політику підприємства\";\n3) доповнити статтею 12-1 такого змісту:\n\" Стаття 12-1. Застосування міжнародних стандартів\n1. Для складання фінансової звітності застосовуються\nміжнародні стандарти, якщо вони не суперечать цьому Закону та\nофіційно оприлюднені на веб-сайті Міністерства фінансів України.\n2. Публічні акціонерні товариства, банки, страховики, а також\nпідприємства, які провадять господарську діяльність за видами,\nперелік яких визначається Кабінетом Міністрів України, складають\nфінансову звітність та консолідовану фінансову звітність за\nміжнародними стандартами.\n3. Підприємства, крім тих, що зазначені в частині другій цієї\nстатті, самостійно визначають доцільність застосування міжнародних\nстандартів для складання фінансової звітності та консолідованої\nфінансової звітності.\n4. Підприємства інформують у порядку, встановленому Кабінетом\nМіністрів України, спеціально уповноважений центральний орган\nвиконавчої влади у галузі статистики про складання ними фінансової\nзвітності та консолідованої фінансової звітності за міжнародними\nстандартами.\n5. Фінансова звітність та консолідована фінансова звітність,\nскладені за міжнародними стандартами, подаються у порядку,\nвизначеному цим Законом\";\n4) частину четверту статті 14 викласти в такій редакції:\n\"4. Публічні акціонерні товариства, підприємства - емітенти\nіпотечних облігацій, іпотечних сертифікатів, облігацій підприємств\nі сертифікатів фондів операцій з нерухомістю, а також професійні\nучасники фондового ринку, банки, страховики та інші фінансові\nустанови зобов'язані не пізніше ніж до 30 квітня року, що настає\nза звітним періодом, оприлюднювати річну фінансову звітність та\nрічну консолідовану фінансову звітність разом з аудиторським\nвисновком шляхом розміщення на власній веб-сторінці з\nопублікуванням у періодичних або неперіодичних виданнях\".\n2. Цей Закон набирає чинності з дня його опублікування, крім\nпідпунктів 3 і 4 пункту 1 цього Закону, що набирають чинності з\n1 січня 2012 року.\n\nПрезидент України В.ЯНУКОВИЧ\n\nм. Київ, 12 травня 2011 року\nN 3332-VI\n\nПро внесення змін до Закону України \"Про бухгалтерський облік та фінансову звітність в Україні\"\nЗакон України від 12.05.2011 № 3332-VI\n\nПрийняття від 12.05.2011\nПостійна адреса:\nhttps://zakon.rada.gov.ua/go/3332-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}