{
  "id": "ua-law-3948-20",
  "type": "statute",
  "title": "Закон України (3948-20)",
  "title_en": "",
  "short_name": "3948-20",
  "status": "in_force",
  "issued_date": "2024-09-04",
  "url": "https://zakon.rada.gov.ua/laws/show/3948-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо удосконалення механізму забезпечення землями сил оборони\n\n(Відомості Верховної Ради (ВВР), 2024, № 52, ст.306)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Земельному кодексі України (Відомості Верховної Ради України, 2002 р., № 3-4, ст. 27):\n\n1) у статті 20 :\n\nчастину дев’яту після абзацу четвертого доповнити новим абзацом такого змісту:\n\n\"віднесення земельних ділянок до земель оборони і використання їх для забезпечення діяльності Збройних Сил України, інших утворених відповідно до законів України військових формувань, Міністерства оборони України, розвідувальних органів України, Державної прикордонної служби України, Служби безпеки України, а також для розміщення військових частин, військових навчальних закладів, підприємств, установ та організацій, що перебувають у сфері управління зазначених органів та/або входять до структури Збройних Сил України, інших утворених відповідно до законів України військових формувань\".\n\nУ зв’язку з цим абзац п’ятий вважати абзацом шостим;\n\nдоповнити частиною дванадцятою такого змісту:\n\n\"12. Зміна цільового призначення земельних ділянок державної власності, які після набрання чинності Законом України \"Про внесення змін до деяких законодавчих актів України щодо удосконалення механізму забезпечення землями сил оборони\" були віднесені до земель оборони внаслідок зміни цільового призначення земельних ділянок особливо цінних земель, земельних лісових ділянок, забороняється. Відомості про зазначену заборону вносяться до Державного земельного кадастру як відомості про обмеження у використанні земель одночасно із внесенням відомостей про віднесення відповідної земельної ділянки до земель оборони\";\n\n2) частину першу статті 77 викласти в такій редакції:\n\n\"1. Землями оборони визнаються земельні ділянки, призначені для забезпечення діяльності Збройних Сил України, інших утворених відповідно до законів України військових формувань, Міністерства оборони України, розвідувальних органів України, Державної прикордонної служби України, Служби безпеки України, Міністерства внутрішніх справ України, Національної поліції України, а також для розміщення військових частин, військових навчальних закладів, підприємств, установ та організацій, що перебувають у сфері управління зазначених органів та/або входять до структури Збройних Сил України, інших утворених відповідно до законів України військових формувань\";\n\n3) абзац перший частини першої статті 208 доповнити словами \"а також Збройні Сили України, інші утворені відповідно до законів України військові формування, Міністерство оборони України, розвідувальні органи України, Державна прикордонна служба України, Служба безпеки України, а також військові частини, військові навчальні заклади, підприємства, установи та організації, що перебувають у сфері управління зазначених органів та/або входять до структури Збройних Сил України, інших утворених відповідно до законів України військових формувань, у разі віднесення земельних ділянок до земель оборони і використання їх для забезпечення діяльності зазначених органів, розміщення військових частин, військових навчальних закладів, підприємств, установ, організацій, що перебувають у сфері управління зазначених органів та/або входять до структури Збройних Сил України, інших утворених відповідно до законів України військових формувань\";\n\n4) у розділі X \"Перехідні положення\":\n\nпідпункт 11 пункту 27 доповнити підпунктом \"ґ\" такого змісту:\n\n\"ґ) зміна цільового призначення земельних лісових ділянок з віднесенням їх до земель оборони здійснюється без дотримання вимог абзацу першого частини третьої, абзацу другого частини п’ятої статті 20 цього Кодексу\";\n\nпункт 28 доповнити абзацом п’ятнадцятим такого змісту:\n\n\"підпунктом \"ґ\" підпункту 11 пункту 27 цього розділу, діють протягом одного року з дня припинення чи скасування воєнного стану в Україні або у відповідній окремій місцевості\".\n\n2. У Законі України \"Про використання земель оборони\" (Відомості Верховної Ради України, 2004 р., № 14, ст. 209; 2009 р., № 19, ст. 257; 2011 р., № 12, ст. 79):\n\n1) статтю 1 викласти в такій редакції:\n\n\" Стаття 1. Землі оборони\n\nЗемлями оборони визнаються земельні ділянки, призначені для забезпечення діяльності Збройних Сил України, інших утворених відповідно до законів України військових формувань, Міністерства оборони України, розвідувальних органів України, Державної прикордонної служби України, Служби безпеки України, Міністерства внутрішніх справ України, Національної поліції України, а також для розміщення військових частин, військових навчальних закладів, підприємств, установ та організацій, що перебувають у сфері управління зазначених органів та/або входять до структури Збройних Сил України, інших утворених відповідно до законів України військових формувань (далі - військові частини)\";\n\n2) частину другу статті 4 доповнити реченням такого змісту: \"Положення цієї частини не поширюється на земельні ділянки державної власності, які після набрання чинності Законом України \"Про внесення змін до деяких законодавчих актів України щодо удосконалення механізму забезпечення землями сил оборони\" були віднесені до земель оборони внаслідок зміни цільового призначення земельних ділянок особливо цінних земель, земельних лісових ділянок\".\n\n3. Розділ V \"Прикінцеві положення\" Закону України \"Про регулювання містобудівної діяльності\" (Відомості Верховної Ради України, 2011 р., № 34, ст. 343 із наступними змінами) доповнити пунктом 9 -13 такого змісту:\n\n\"9 -13 . Під час дії воєнного стану та протягом одного року з дня його припинення чи скасування в Україні або у відповідній окремій місцевості зміна цільового призначення земельних лісових ділянок з віднесенням їх до земель оборони здійснюється без урахування вимог абзацу першого частини четвертої статті 24 цього Закону\".\n\n4. Частину шосту статті 28 Закону України \"Про Державний земельний кадастр\" (Відомості Верховної Ради України, 2012 р., № 8, ст. 61; 2020 р., № 46, ст. 394) доповнити абзацом четвертим такого змісту:\n\n\"Внесення до Державного земельного кадастру відомостей про обмеження у використанні земель у випадку, визначеному частиною дванадцятою статті 20 Земельного кодексу України, здійснюється за заявою особи, яка подала заяву про зміну цільового призначення земельної ділянки особливо цінних земель, земельної лісової ділянки з віднесенням її до земель оборони, до якої додається документація із землеустрою, на підставі якої здійснюється зміна цільового призначення земельної ділянки. У разі якщо відповідно до закону зміна цільового призначення земельної ділянки здійснюється без розроблення документації із землеустрою, до заяви додається технічна документація із землеустрою щодо інвентаризації земель\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n4 вересня 2024 року\n\n№ 3948-IX\n\nПро внесення змін до деяких законодавчих актів України щодо удосконалення механізму забезпечення землями сил оборони\nЗакон України від 04.09.2024 № 3948-IX\n\nПрийняття від 04.09.2024\nПостійна адреса:\nhttps://zakon.rada.gov.ua/go/3948-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}