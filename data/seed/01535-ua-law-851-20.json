{
  "id": "ua-law-851-20",
  "type": "statute",
  "title": "Закон України (851-20)",
  "title_en": "",
  "short_name": "851-20",
  "status": "in_force",
  "issued_date": "2020-09-02",
  "url": "https://zakon.rada.gov.ua/laws/show/851-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 3 Закону України \"Про державну соціальну допомогу особам з інвалідністю з дитинства та дітям з інвалідністю\" щодо підвищення особам з інвалідністю з дитинства надбавки на догляд\n\n(Відомості Верховної Ради (ВВР), 2020, № 50, ст.464)\n\nВерховна Рада України постановляє:\n\nI. Частини першу - третю статті 3 Закону України \"Про державну соціальну допомогу особам з інвалідністю з дитинства та дітям з інвалідністю\" (Відомості Верховної Ради України, 2001 р., № 1, ст. 2; 2005 р., № 16, ст. 261; 2011 р., № 39, ст. 389; 2014 р., № 20-21, ст. 716; 2018 р., № 6-7, ст. 43) викласти в такій редакції:\n\n\"Особам з інвалідністю з дитинства I групи встановлюється надбавка на догляд за ними в розмірі:\n\nособам з інвалідністю з дитинства, віднесеним до підгрупи А I групи, - 200 відсотків прожиткового мінімуму для осіб, які втратили працездатність;\n\nособам з інвалідністю з дитинства, віднесеним до підгрупи Б I групи, - 100 відсотків прожиткового мінімуму для осіб, які втратили працездатність.\n\nОдиноким особам з інвалідністю з дитинства II і III груп, які за висновком лікарсько-консультативної комісії лікувально-профілактичного закладу потребують постійного стороннього догляду, встановлюється надбавка на догляд за ними в розмірі 75 відсотків прожиткового мінімуму для осіб, які втратили працездатність.\n\nНадбавка на догляд за дитиною з інвалідністю підгрупи А встановлюється в розмірі:\n\nна дитину з інвалідністю підгрупи А віком до 6 років - 200 відсотків прожиткового мінімуму для дітей віком до 6 років;\n\nна дитину з інвалідністю підгрупи А віком від 6 до 18 років - 200 відсотків прожиткового мінімуму для дітей віком від 6 до 18 років\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування, та вводиться в дію з 1 січня 2021 року, крім абзаців третього , сьомого та восьмого розділу I цього Закону, які вводяться в дію з 1 січня 2022 року.\n\n2. Установити, що у період з 1 січня 2021 року по 31 грудня 2021 року надбавка на догляд встановлюється у розмірі:\n\nособам з інвалідністю з дитинства, віднесеним до підгрупи А I групи, - 150 відсотків прожиткового мінімуму для осіб, які втратили працездатність;\n\nна дитину з інвалідністю підгрупи А віком до 6 років - 150 відсотків прожиткового мінімуму для дітей віком до 6 років;\n\nна дитину з інвалідністю підгрупи А віком від 6 до 18 років - 150 відсотків прожиткового мінімуму для дітей віком від 6 до 18 років.\n\n3. Кабінету Міністрів України:\n\n1) невідкладно затвердити план заходів щодо недопущення ухилення від сплати податків і зборів суб’єктами господарської діяльності та запобігання відмиванню коштів в офшорних зонах;\n\n2) вжити заходів щодо приведення у відповідність із цим Законом підзаконних нормативно-правових актів, забезпечивши набрання ними чинності одночасно з введенням у дію цього Закону, шляхом:\n\nприведення своїх нормативно-правових актів у відповідність із цим Законом;\n\nзабезпечення приведення нормативно-правових актів міністерств та інших центральних органів виконавчої влади у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n2 вересня 2020 року\n\n№ 851-IX\n\nПро внесення змін до статті 3 Закону України \"Про державну соціальну допомогу особам з інвалідністю з дитинства та дітям з інвалідністю\" щодо підвищення особам з інвалідністю з дитинства надбавки на догляд\nЗакон України від 02.09.2020 № 851-IX\n\nПрийняття від 02.09.2020\nПостійна адреса:\nhttps://zakon.rada.gov.ua/go/851-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}