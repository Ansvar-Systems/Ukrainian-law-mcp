{
  "id": "ua-law-1571-18",
  "type": "statute",
  "title": "Закон України (1571-18)",
  "title_en": "",
  "short_name": "1571-18",
  "status": "in_force",
  "issued_date": "2014-07-03",
  "url": "https://zakon.rada.gov.ua/laws/show/1571-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо забезпечення розрахунків у паливно-енергетичному комплексі\n\n(Відомості Верховної Ради (ВВР), 2014, № 34, ст.1176)\n\n{Із змінами, внесеними згідно з Кодексом\n\n№ 2597-VIII від 18.10.2018 , ВВР, 2019, № 19, ст.74}\n\nВерховна Рада України постановляє :\n\nI. Внести зміни до таких законів України:\n\n1. У Законі України \"Про заходи, спрямовані на забезпечення сталого функціонування підприємств паливно-енергетичного комплексу\" (Відомості Верховної Ради України, 2005 p., № 33, ст. 430; 2008 р., № 27-28, ст. 253; 2009 р., № 15, ст. 191; 2011 р., № 32, ст. 315; 2012 р., № 14, ст. 91; 2014 р., № 11, ст. 137):\n\n1) пункт 1.8 статті 1 викласти у такій редакції:\n\n\"1.8. Розрахункова дата - дата фіксації учасниками розрахунків сум кредиторської та дебіторської заборгованостей, що належать до погашення з використанням передбачених цим Законом механізмів. Розрахунковою датою встановлюється 1 січня 2013 року, а для казенних підприємств, у тому числі тих, які були казенними станом на 1 січня 2011 року, за зобов’язаннями з оплати електричної енергії - 1 липня 2011 року\";\n\n2) пункт 3.4 статті 3 викласти у такій редакції:\n\n\"3.4. Процедура погашення заборгованості підприємствами паливно-енергетичного комплексу діє до 1 січня 2016 року\".\n\n{Пункт 2 розділу I втратив чинність на підставі Кодексу № 2597-VIII від 18.10.2018 }\n\n3. Пункт 4 розділу II \"Прикінцеві та перехідні положення\" Закону України \"Про гарантії держави щодо виконання судових рішень\" (Відомості Верховної Ради України, 2013 р., № 17, ст. 158; 2014 р., № 11, ст. 137) викласти у такій редакції:\n\n\"4. Положення цього Закону щодо виконання судових рішень та виконавчих документів, визначених Законом України \"Про виконавче провадження\", та умови їх виконання для підприємств паливно-енергетичного комплексу, які беруть участь у процедурі погашення заборгованості на умовах, визначених Законом України \"Про заходи, спрямовані на забезпечення сталого функціонування підприємств паливно-енергетичного комплексу\", застосовуються з урахуванням особливостей, визначених Законом України \"Про заходи, спрямовані на забезпечення сталого функціонування підприємств паливно-енергетичного комплексу\", до 1 січня 2016 року\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України, Національній комісії, що здійснює державне регулювання у сфері енергетики у двомісячний строк з дня набрання чинності цим Законом:\n\nупорядкувати реєстр підприємств паливно-енергетичного комплексу, які беруть участь у процедурі погашення заборгованості;\n\nзатвердити нормативно-правові акти щодо посилення контролю за станом розрахунків із погашення наявної та простроченої заборгованості.\n\nПрезидент України\n\nП.ПОРОШЕНКО\n\nм. Київ\n\n3 липня 2014 року\n\n№ 1571-VII\n\nПро внесення змін до деяких законів України щодо забезпечення розрахунків у паливно-енергетичному комплексі\nЗакон України від 03.07.2014 № 1571-VII\n\nРедакція від 21.10.2019 , підстава — 2597-VIII\nПостійна адреса:\nhttps://zakon.rada.gov.ua/go/1571-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}