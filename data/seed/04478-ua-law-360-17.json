{
  "id": "ua-law-360-17",
  "type": "statute",
  "title": "Закон України (360-17)",
  "title_en": "",
  "short_name": "360-17",
  "status": "in_force",
  "issued_date": "2008-09-03",
  "url": "https://zakon.rada.gov.ua/laws/show/360-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро ратифікацію Рамкової угоди між Урядом України\nі Комісією Європейських Співтовариств\n( Відомості Верховної Ради України (ВВР), 2008, N 48, ст.356 )\n\nВерховна Рада України п о с т а н о в л я є :\nРатифікувати Рамкову угоду між Урядом України і Комісією\nЄвропейських Співтовариств ( 994_763 ), вчинену 12 грудня\n2006 року в м. Брюсселі (додається), із заявою, зробленою під час\nїї підписання, такого змісту:\n\"Українська Сторона заявляє, що при застосуванні Рамкової\nугоди між Урядом України та Комісією Європейських Співтовариств\n( 994_763 ):\nтермін \"заходи\", застосований у пункті 1.3 статті 1, означає\nзаходи, що попередньо погоджені з Урядом України та підпадають під\nдію регламентів, зазначених у преамбулі цієї Угоди ( 994_763 );\nтермін \"іноземний експерт\", застосований у пунктах 2.2 і 2.3\nстатті 2 та у пункті 3.7 статті 3, означає фізичну особу -\nнерезидента України, яка в установленому порядку залучена\nіноземним підрядником до виконання проекту (програми) зовнішньої\nдопомоги, що фінансується Європейським Співтовариством;\nтермін \"контракт\", застосований у пунктах 3.2-3.7 статті 3,\nозначає письмовий договір між Комісією Європейських Співтовариств\nта юридичною або фізичною особою, укладений з метою виконання\nпроекту (програми) зовнішньої допомоги, що фінансується\nЄвропейським Співтовариством;\nтермін \"іноземний підрядник\", застосований у пункті 3.5\nстатті 3, означає суб'єкта економічної діяльності (юридична або\nфізична особа) - нерезидента України, з яким Комісія Європейських\nСпівтовариств уклала письмовий договір з метою виконання проекту\n(програми) зовнішньої допомоги, що фінансується Європейським\nСпівтовариством.\nПоложення пункту 3.5 статті 3 застосовується до іноземних\nпідрядників та їх працівників - нерезидентів України, які\nпровадять діяльність виключно відповідно та на виконання цієї\nУгоди ( 994_763 )\".\n\nПрезидент України В.ЮЩЕНКО\n\nм. Київ, 3 вересня 2008 року\nN 360-VI\n\nПро ратифікацію Рамкової угоди між Урядом України і Комісією Європейських Співтовариств\nЗакон України від 03.09.2008 № 360-VI\n\nПрийняття від 03.09.2008\nПостійна адреса:\nhttps://zakon.rada.gov.ua/go/360-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}