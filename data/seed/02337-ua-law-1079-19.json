{
  "id": "ua-law-1079-19",
  "type": "statute",
  "title": "Закон України (1079-19)",
  "title_en": "",
  "short_name": "1079-19",
  "status": "in_force",
  "issued_date": "2016-04-12",
  "url": "https://zakon.rada.gov.ua/laws/show/1079-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 11 Закону України \"Про соціальний і правовий захист військовослужбовців та членів їх сімей\" щодо супроводження військовослужбовців при продовженні лікування у санаторно-курортних закладах\n\n(Відомості Верховної Ради (ВВР), 2016, № 21, ст.408)\n\nВерховна Рада України постановляє :\n\nI. Внести до пункту 3 статті 11 Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190; 2006 р., № 51, ст. 519; 2008 р., №№ 5-8, ст. 78; 2014 р., № 20-21, ст. 745; 2015 р., № 49-50, ст. 454) такі зміни:\n\n1. Абзац третій викласти в такій редакції:\n\n\"Військовослужбовцям, які направляються до санаторно-курортного закладу для продовження лікування відповідно до висновку військово-лікарської комісії після стаціонарного лікування в госпіталі, путівки надаються безоплатно\".\n\n2. Після абзацу третього доповнити двома новими абзацами такого змісту:\n\n\"У разі направлення до санаторно-курортного закладу для продовження лікування після стаціонарного лікування в госпіталі військовослужбовця, який за станом здоров’я потребує сторонньої допомоги відповідно до висновку військово-лікарської комісії, особі, яка його супроводжує, безоплатно надається путівка до цього санаторно-курортного закладу без права лікування.\n\nОсобою, яка супроводжує військовослужбовця до санаторно-курортного закладу, не може бути інвалід I групи та особа, яка не досягла 16-річного віку\".\n\nУ зв’язку з цим абзаци четвертий - восьмий вважати відповідно абзацами шостим - десятим.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n12 квітня 2016 року\n\n№ 1079-VIII\n\nПро внесення змін до статті 11 Закону України \"Про соціальний і правовий захист військовослужбовців та членів їх сімей\" щодо супроводження військовослужбовців при продовженні лікування у санаторно-курортних закладах\nЗакон України від 12.04.2016 № 1079-VIII\n\nПрийняття від 12.04.2016\nПостійна адреса:\nhttps://zakon.rada.gov.ua/go/1079-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}