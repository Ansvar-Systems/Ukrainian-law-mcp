{
  "id": "ua-law-1184-18",
  "type": "statute",
  "title": "Закон України (1184-18)",
  "title_en": "",
  "short_name": "1184-18",
  "status": "in_force",
  "issued_date": "2014-04-08",
  "url": "https://zakon.rada.gov.ua/laws/show/1184-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про вибори депутатів Верховної Ради Автономної Республіки Крим, місцевих рад та сільських, селищних, міських голів\" та деяких інших законів України щодо техніко-юридичного вдосконалення виборчого процесу\n\n(Відомості Верховної Ради (ВВР), 2014, № 18-19, ст.696)\n\n{Із змінами, внесеними згідно із Законом\n\n№ 595-VIII від 14.07.2015 , ВВР, 2015, № 37-38, ст.366\n\nКодексом\n\n№ 396-IX від 19.12.2019 , ВВР, 2020, № 7, № 8, № 9, ст.48}\n\nВерховна Рада України постановляє:\n\nI. Внести зміни до таких законів України:\n\n{Пункт 1 розділу I втратив чинність на підставі Закону № 595-VIII від 14.07.2015 }\n\n2. У Законі України \"Про місцеве самоврядування в Україні\" (Відомості Верховної Ради України, 1997 р., № 24, ст. 170; 2009 р., № 19, ст. 260):\n\n1) частину третю статті 42 доповнити абзацом другим такого змісту:\n\n\"Таке клопотання розглядається Верховною Радою України не пізніше ніж у дев’яностоденний строк з дня дострокового припинення повноважень відповідного сільського, селищного, міського голови\";\n\n2) частину першу статті 49 доповнити абзацом другим такого змісту:\n\n\"Рада невідкладно інформує відповідну територіальну виборчу комісію про дострокове припинення повноважень депутата ради\";\n\n3) в абзаці першому частини четвертої статті 55 слова \"якщо за його звільнення проголосувало не менш як дві третини депутатів від загального складу ради\" виключити;\n\n4) частину п’яту статті 78 доповнити новим першим реченням такого змісту:\n\n\"5. У разі дострокового припинення повноважень ради позачергові місцеві вибори призначаються Верховною Радою України не пізніше ніж у дев’яностоденний строк з дня дострокового припинення повноважень відповідної ради\";\n\n5) частину шосту статті 79 доповнити новим першим реченням такого змісту:\n\n\"6. У разі дострокового припинення повноважень сільського, селищного, міського голови відповідні позачергові місцеві вибори призначаються Верховною Радою України не пізніше ніж у дев’яностоденний строк з дня дострокового припинення повноважень сільського, селищного, міського голови\".\n\n3. У статті 7 Закону України \"Про державну охорону органів державної влади України та посадових осіб\" (Відомості Верховної Ради України, 1998 р., № 35, ст. 236):\n\nчастину першу виключити;\n\nу частині другій слово \"також\" виключити.\n\n{Пункт 4 розділу I втратив чинність на підставі Кодексу № 396-IX від 19.12.2019 }\n\n5. У Законі України \"Про Центральну виборчу комісію\" (Відомості Верховної Ради України, 2004 р., № 36, ст. 448; 2007 р., № 28, ст. 382; 2013 р., № 14, ст. 89; 2014 р., № 11, ст. 132; із змінами, внесеними Законом України від 13 березня 2014 року № 879-VII):\n\n1) у частині першій статті 6 слова \"призначає на посаду та припиняє повноваження\" замінити словами \"призначає на посади та звільняє з посад\";\n\n2) у статті 30 :\n\nвключити частину другу такого змісту:\n\n\"2. Закінчення строку повноважень члена Комісії є підставою для звільнення його з посади\";\n\nчастини третю та п’яту викласти в такій редакції:\n\n\"3. Повноваження члена Комісії можуть бути припинені достроково шляхом звільнення його з посади з підстав і в порядку, встановлених цим Законом\";\n\n\"5. У разі смерті члена Комісії його повноваження вважаються припиненими з дня його смерті, засвідченої свідоцтвом про смерть\";\n\nчастину шосту після слова \"повноважень\" доповнити словами \"шляхом звільнення з посади\", а слова \"та частиною п’ятою\" виключити;\n\nчастини сьому - одинадцяту після слова \"повноважень\" доповнити словами \"шляхом звільнення з посади\";\n\nчастину дванадцяту виключити;\n\n3) частину першу статті 31 та частину другу статті 31 -1 після слова \"повноважень\" доповнити словами \"шляхом звільнення з посади\".\n\n{Пункт 6 розділу I втратив чинність на підставі Кодексу № 396-IX від 19.12.2019 }\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Новий склад Київської міської виборчої комісії та районних у місті Києві територіальних виборчих комісій для організації підготовки та проведення позачергових виборів депутатів Київської міської ради та Київського міського голови 25 травня 2014 року формується Центральною виборчою комісією у порядку, визначеному Законом України \"Про вибори депутатів Верховної Ради Автономної Республіки Крим, місцевих рад та сільських, селищних, міських голів\" , не пізніш як на п’ятий день з дня набрання чинності цим Законом. Подання щодо кандидатур до складу відповідних комісій вносяться місцевими організаціями партій не пізніш як на третій день з дня набрання чинності цим Законом.\n\nПовноваження членів Київської міської виборчої комісії припиняються з моменту набуття повноважень новим складом відповідної комісії.\n\n3. Центральній виборчій комісії визначити розмір грошової застави, що має вноситися кандидатами у депутати обласних, районних, міських, районних у містах рад усіх областей, районів, міст, районів у містах України під час проведення проміжних виборів, на час до визначення її розміру після початку виборчого процесу з чергових або позачергових виборів депутатів відповідної обласної, районної, міської чи районної у місті ради.\n\nВиконуючий обов'язки\n\nПрезидента України,\n\nГолова Верховної Ради\n\nУкраїни\n\nО.ТУРЧИНОВ\n\nм. Київ\n\n8 квітня 2014 року\n\n№ 1184-VII\n\nПро внесення змін до Закону України \"Про вибори депутатів Верховної Ради Автономної Республіки Крим, місцевих рад та сільських, селищних, міських голів\" та деяких інших законів України щодо техніко-юридичного вдосконалення виборчого процесу\nЗакон України від 08.04.2014 № 1184-VII\n\nРедакція від 01.01.2020 , підстава — 396-IX\nПостійна адреса:\nhttps://zakon.rada.gov.ua/go/1184-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}