{
  "id": "ua-law-2117-14",
  "type": "statute",
  "title": "Закон України (2117-14)",
  "title_en": "",
  "short_name": "2117-14",
  "status": "in_force",
  "issued_date": "2000-11-30",
  "url": "https://zakon.rada.gov.ua/laws/show/2117-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро звільнення від оподаткування грошових коштів,\nякі спрямовуються на проведення новорічно-різдвяних\nсвят для дітей та на придбання дитячих святкових\nподарунків\n( Відомості Верховної Ради України (ВВР), 2001, N 1, ст.5 )\n{ Із змінами, внесеними згідно із Законами\nN 429-IV ( 429-15 ) від 16.01.2003, ВВР, 2003, N 10-11, ст.87\nN 779-VI ( 779-17 ) від 19.12.2008, ВВР, 2009, N 16, ст.220\nN 2856-VI ( 2856-17 ) від 23.12.2010, ВВР, 2011, N 29, ст.272 }\n\nЦей Закон регулює деякі питання фінансування заходів,\nпов'язаних з організацією новорічних і різдвяних свят для дітей і\nпідлітків, як виняток із загальних положень, встановлених\nПодатковим кодексом України ( 2755-17 ). { Преамбула із змінами, внесеними згідно із Законом N 2856-VI\n( 2856-17 ) від 23.12.2010 }\nСтаття 1. Суми коштів, які платники податку на прибуток\nпідприємств перераховують органам державної влади, органам\nмісцевого самоврядування, громадським (у тому числі профспілковим)\nорганізаціям та створеним ними закладам освіти, охорони здоров'я\nта культури, що утримуються за рахунок коштів відповідних\nбюджетів, на проведення новорічних і різдвяних свят для дітей і\nпідлітків та на придбання дитячих святкових подарунків,\nвключаються до складу валових витрат таких платників податків у\nрозмірі, що не перевищує 4 відсотків оподатковуваного прибутку\nпопереднього (звітного) періоду.\nСтаття 2. Звільняються від оподаткування податком на додану\nвартість операції з продажу виробничими та торговими\nпідприємствами дитячих святкових подарунків, а також квитків на\nноворічно-різдвяні заходи для дітей, що закуповуються за рахунок\nкоштів Фонду соціального страхування з тимчасової втрати\nпрацездатності, профспілкових комітетів підприємств та\nорганізацій, інших неприбуткових організацій. При цьому суми\nподатку, сплачені виробниками дитячих святкових подарунків за\nпридбання сировини та матеріалів для їх виробництва, відносяться\nдо складу валових витрат і до податкового кредиту не включаються.\n( Стаття 2 із змінами, внесеними згідно із Законом N 429-IV\n( 429-15 ) від 16.01.2003 )\nСтаття 3. Вартість святкових подарунків та квитків на\nноворічно-різдвяні заходи, отриманих дітьми згідно з цим Законом\nвід перелічених у статті 1 цього Закону установ і організацій, не\nвключається до сукупного оподатковуваного доходу громадян, які є\nбатьками.\nСтаття 4. Під дитячими святковими подарунками в цьому Законі\nслід розуміти набори товарів, які містять лише кондитерські вироби\nта іграшки вітчизняного виробництва і фрукти, загальною вартістю\nне більше 8 відсотків прожиткового мінімуму для працездатної\nособи, встановленого законом на 1 січня звітного податкового року.\n{ Стаття 4 із змінами, внесеними згідно із Законом N 779-VI\n( 779-17 ) від 19.12.2008 }\nСтаття 5. Цей Закон діє щорічно в період з 15 листопада\nпоточного року до 15 січня наступного року. { Стаття 5 із змінами, внесеними згідно із Законом N 779-VI\n( 779-17 ) від 19.12.2008 }\n\nПрезидент України Л.КУЧМА\n\nм. Київ, 30 листопада 2000 року\nN 2117-III\n\nПро звільнення від оподаткування грошових коштів, які спрямовуються на проведення новорічно-різдвяних свят для дітей та на придбання дитячих святкових подарунків\nЗакон України від 30.11.2000 № 2117-III\n\nРедакція від 01.01.2011 , підстава — 2856-VI\nПостійна адреса:\nhttps://zakon.rada.gov.ua/go/2117-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}