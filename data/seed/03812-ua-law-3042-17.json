{
  "id": "ua-law-3042-17",
  "type": "statute",
  "title": "Закон України (3042-17)",
  "title_en": "",
  "short_name": "3042-17",
  "status": "in_force",
  "issued_date": "2011-02-17",
  "url": "https://zakon.rada.gov.ua/laws/show/3042-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про захист рослин\"\n( Відомості Верховної Ради України (ВВР), 2011, N 37, ст.372 )\n\nВерховна Рада України п о с т а н о в л я є :\nI. Внести до Закону України \"Про захист рослин\" ( 180-14 )\n(Відомості Верховної Ради України, 1998 р., N 50-51, ст. 310;\n2004 р., N 26, ст. 362; 2006 р., N 22, ст. 184, N 43, ст. 420;\n2008 р., NN 5-8, ст. 78) такі зміни:\n1. У статті 1:\nабзаци третій і чотирнадцятий викласти в такій редакції:\n\"шкідники - види тварин (комахи, кліщі, мікроорганізми,\nнематоди, гризуни), здатні заподіяти шкоду рослинам, чагарникам,\nдеревам, продукції рослинного походження, збитки від якої\nекономічно доцільно відвернути\";\n\"регламенти зберігання, транспортування, застосування та\nторгівлі засобами захисту рослин - сукупність вимог до зберігання,\nтранспортування, застосування та торгівлі засобами захисту\nрослин\";\nдоповнити абзацами п'ятнадцятим - вісімнадцятим такого\nзмісту:\n\"сертифікат відповідності сільськогосподарської продукції та\nсировини рослинного походження щодо вмісту в них залишкової\nкількості пестицидів, агрохімікатів та важких металів - разовий\nдокумент, що підтверджує стан партії сільськогосподарської\nпродукції та сировини рослинного походження щодо вмісту в них\nзалишкової кількості пестицидів, агрохімікатів та важких металів,\nз обов'язковим зазначенням результатів лабораторних досліджень;\nрозширений контроль - процес перевірки сільськогосподарської\nпродукції та сировини рослинного походження щодо вмісту в них\nзалишкової кількості пестицидів, агрохімікатів та важких металів\nза висновками їх лабораторного дослідження і процес перевірки\nдотримання умов зберігання сільськогосподарської продукції та\nсировини рослинного походження, які проводяться спеціально\nуповноваженими органами виконавчої влади у сфері захисту рослин;\nсертифікат про дотримання регламентів застосування пестицидів\nі агрохімікатів (тільки регуляторів росту рослин) у\nсільськогосподарській продукції та сировині рослинного\nпоходження - разовий документ, що підтверджує стан дотримання\nрегламентів застосування пестицидів і агрохімікатів (тільки\nрегуляторів росту рослин) у сільськогосподарській продукції та\nсировині рослинного походження;\nринковий нагляд - постійне спостереження за відповідністю\nсільськогосподарської продукції та сировини рослинного походження,\nвведених в обіг, технічним регламентам, повнотою і достовірністю\nінформації про таку продукцію\".\n2. Абзац п'ятий статті 4 після слова \"транспортування\"\nдоповнити словом \"торгівлі\".\n3. Статтю 6 доповнити абзацом сьомим такого змісту:\n\"здійснення державного контролю за дотриманням регламентів\nзастосування пестицидів і агрохімікатів (тільки регуляторів росту\nрослин), відповідністю вимогам сертифікатів якості засобів захисту\nрослин, які ввозяться на територію України, вмістом у\nсільськогосподарській продукції та сировині рослинного походження\nзалишкової кількості пестицидів, агрохімікатів та важких металів\".\n4. У статті 12:\nу частині першій:\nабзац шостий доповнити словами \"контроль за оптовою та\nроздрібною торгівлею засобів захисту рослин\";\nабзац сьомий доповнити словами \"вмістом у\nсільськогосподарській продукції та сировині рослинного походження\nзалишкової кількості пестицидів, агрохімікатів та важких металів\";\nдоповнити абзацом дванадцятим такого змісту:\n\"видача погодження на ввезення на територію України засобів\nзахисту рослин\";\nпісля частини другої доповнити новою частиною такого змісту:\n\"Спеціально уповноважені органи виконавчої влади у сфері\nзахисту рослин є органами з оцінки відповідності\nсільськогосподарської продукції та сировини рослинного походження\nщодо вмісту в них залишкової кількості пестицидів, агрохімікатів\nта важких металів\".\nУ зв'язку з цим частину третю вважати частиною четвертою.\n5. У статті 13:\nв абзаці шостому слова \"засобів захисту рослин\" замінити\nсловами \"і торгівлі засобами захисту рослин\";\nдоповнити абзацами десятим - дванадцятим такого змісту:\n\"здійснення державного контролю за вмістом у\nсільськогосподарській продукції та сировині рослинного походження\nзалишкової кількості пестицидів, агрохімікатів та важких металів,\nа також за дотриманням регламентів застосування пестицидів,\nагрохімікатів (тільки регуляторів росту рослин), відповідністю\nвимогам сертифікатів якості засобів захисту рослин, які ввозяться\nна територію України;\nздійснення ринкового нагляду;\nвидача сертифікатів про дотримання регламентів застосування\nпестицидів і агрохімікатів (тільки регуляторів росту рослин) у\nсільськогосподарській продукції та сировині рослинного походження\nі сертифікатів відповідності сільськогосподарської продукції та\nсировини рослинного походження щодо вмісту в них залишкової\nкількості пестицидів, агрохімікатів та важких металів\".\n6. Статтю 16 викласти в такій редакції:\n\" Стаття 16. Права посадових осіб спеціально уповноважених\nорганів виконавчої влади у сфері захисту рослин\nПосадові особи спеціально уповноважених органів виконавчої\nвлади у сфері захисту рослин мають право:\nвимагати від підприємств, установ, організацій усіх форм\nвласності та громадян, діяльність яких пов'язана із захистом\nрослин, додержання законодавства про захист рослин;\nбезперешкодно відвідувати підприємства, установи, організації\nусіх форм власності та громадян, діяльність яких пов'язана з\nкористуванням землею, лісом, водними об'єктами, вирощуванням\nрослин сільськогосподарського та іншого призначення, багаторічних\nі лісових насаджень, дерев, чагарників, рослинності закритого\nґрунту, а також з реалізацією, переробкою, зберіганням і\nвикористанням рослин та сільськогосподарської продукції і сировини\nрослинного походження, з метою перевірки додержання законодавства\nпро захист рослин та в установленому порядку відбирати зразки\nґрунту, води, насіння, рослин, сільськогосподарської продукції і\nсировини рослинного походження та інших матеріалів для проведення\nфітосанітарної діагностики та визначення вмісту залишкової\nкількості пестицидів, агрохімікатів та важких металів;\nобмежувати, тимчасово забороняти або припиняти діяльність\nпідприємств, установ, організацій усіх форм власності та громадян\nу разі порушення ними вимог технології та нормативно-правових\nактів з питань захисту рослин;\nвизначати і регулювати обсяги робіт, пов'язаних із захистом\nрослин, відповідно до фітосанітарного стану;\nзабороняти реалізацію засобів захисту рослин, які не\nвідповідають вимогам щодо їх якості;\nвимагати відсторонення від робіт осіб, діяльність яких\nбезпосередньо пов'язана з транспортуванням, зберіганням,\nзастосуванням та торгівлею засобами захисту рослин, а також\nпрацівників підприємств, установ та організацій усіх форм\nвласності, фізичних осіб - підприємців, що організовують виконання\nтаких робіт, які не мають допуску та посвідчення на право\nпроведення робіт, пов'язаних з транспортуванням, зберіганням,\nзастосуванням та торгівлею засобами захисту рослин;\nпогоджувати (засвідчувати) санітарні паспорти на складські\nприміщення для зберігання та торгівлі засобами захисту рослин у\nпорядку, затвердженому спеціально уповноваженим центральним\nорганом виконавчої влади з питань аграрної політики;\nодержувати від міністерств, інших центральних органів\nвиконавчої влади, підприємств, установ, організацій усіх форм\nвласності та громадян необхідну інформацію з питань захисту\nрослин;\nвидавати обов'язкові для виконання розпорядження (приписи)\nпро проведення підприємствами, установами, організаціями усіх форм\nвласності та громадянами профілактичних і винищувальних заходів\nщодо захисту рослин;\nздійснювати розширений контроль з метою перевірки:\n1) вмісту у сільськогосподарській продукції та сировині\nрослинного походження залишкової кількості пестицидів,\nагрохімікатів та важких металів. У разі виявлення у\nсільськогосподарській продукції та сировині рослинного походження\nвмісту залишкової кількості пестицидів, агрохімікатів та важких\nметалів у кількості, що перевищує встановлені норми, забороняти їх\nпереробку та торгівлю ними;\n2) дотримання умов зберігання сільськогосподарської продукції\nта сировини рослинного походження;\nвидавати сертифікати відповідності сільськогосподарської\nпродукції та сировини рослинного походження щодо вмісту в них\nзалишкової кількості пестицидів, агрохімікатів та важких металів;\nвидавати сертифікати про дотримання регламентів застосування\nпестицидів і агрохімікатів (тільки регуляторів росту рослин) у\nсільськогосподарській продукції та сировині рослинного походження;\nрозглядати справи та накладати адміністративні стягнення на\nосіб, винних у порушенні законодавства про захист рослин, а саме:\nГоловний державний інспектор захисту рослин України та його\nзаступники:\nна громадян - до п'ятдесяти неоподатковуваних мінімумів\nдоходів громадян;\nна посадових осіб - до дев'яноста неоподатковуваних мінімумів\nдоходів громадян;\nголовні державні інспектори захисту рослин Автономної\nРеспубліки Крим, областей та їх заступники:\nна громадян - до п'ятдесяти неоподатковуваних мінімумів\nдоходів громадян;\nна посадових осіб - до дев'яноста неоподатковуваних мінімумів\nдоходів громадян;\nголовні державні інспектори захисту рослин районів:\nна громадян - до сорока неоподатковуваних мінімумів доходів\nгромадян;\nна посадових осіб - до сімдесяти неоподатковуваних мінімумів\nдоходів громадян.\nСплата штрафу не звільняє винних від відшкодування шкоди,\nзаподіяної внаслідок невиконання заходів щодо захисту рослин\".\n7. Доповнити статтями 16-1 і 16-2 такого змісту:\n\" Стаття 16-1. Погодження та сертифікати, що видаються\nспеціально уповноваженими органами\nвиконавчої влади у сфері захисту рослин\nПогодження на ввезення на територію України засобів захисту\nрослин видається з метою недопущення ввезення заборонених,\nнепридатних засобів і таких, що не відповідають вимогам щодо їх\nякості.\nПогодження видається на кожну окрему партію засобів захисту\nрослин, що ввозиться на територію України.\nПогодження на ввезення на територію України засобів захисту\nрослин видається Головною державною інспекцією захисту рослин.\nРішення про видачу або відмову у видачі погодження на\nввезення на територію України засобів захисту рослин приймається\nпротягом 10 днів з дня надходження заяви та відповідних документів\nна розгляд.\nПідставою для прийняття рішення про відмову у видачі\nпогодження є:\nподання суб'єктом господарювання неповного пакета документів,\nнеобхідних для одержання погодження;\nвиявлення в документах, поданих суб'єктом господарювання,\nнедостовірних відомостей;\nнегативний результат дослідження спеціалізованих\nтериторіальних лабораторій.\nПідставою для переоформлення погодження на ввезення на\nтериторію України засобів захисту рослин є зміна найменування\nсуб'єкта господарювання або його місцезнаходження.\nПідставою для видачі дубліката погодження є його втрата або\nпошкодження.\nПогодження на ввезення засобів захисту рослин може бути\nанульовано органом, який його видав, у разі:\nзвернення суб'єкта господарювання із заявою про анулювання\nпогодження;\nприпинення діяльності суб'єкта господарювання;\nвстановлення факту надання в заяві та документах до неї\nнедостовірної інформації;\nвизнання виданого погодження недійсним у судовому порядку;\nпорушення суб'єктом господарювання вимог законодавства у\nсфері захисту рослин.\nСертифікат про дотримання регламентів застосування пестицидів\nі агрохімікатів (тільки регуляторів росту рослин) у\nсільськогосподарській продукції та сировині рослинного походження\nнеобхідний при здійсненні експорту сільськогосподарської продукції\nта сировини рослинного походження.\nСертифікат відповідності сільськогосподарської продукції та\nсировини рослинного походження щодо вмісту в них залишкової\nкількості пестицидів, агрохімікатів та важких металів необхідний\nпри здійсненні торгівлі та обігу на території України.\nСертифікат відповідності сільськогосподарської продукції та\nсировини рослинного походження щодо вмісту в них залишкової\nкількості пестицидів, агрохімікатів та важких металів і сертифікат\nпро дотримання регламентів застосування пестицидів і агрохімікатів\n(тільки регуляторів росту рослин) у сільськогосподарській\nпродукції та сировині рослинного походження видаються державними\nінспекціями захисту рослин Автономної Республіки Крим, областей,\nрайонів. Рішення про видачу або відмову у видачі сертифікатів\nприймається протягом 10 днів з дня надходження заяви та\nвідповідних документів на розгляд.\nПідставою для прийняття рішення про відмову у видачі\nсертифікатів є:\nподання суб'єктом господарювання неповного пакета документів,\nнеобхідних для одержання сертифікатів;\nвиявлення в документах, поданих суб'єктом господарювання,\nнедостовірних відомостей;\nнегативний результат дослідження спеціалізованих\nтериторіальних лабораторій.\nПідставою для переоформлення сертифікатів є зміна\nнайменування суб'єкта господарювання або його місцезнаходження.\nПідставою для видачі дублікатів сертифікатів є їх втрата або\nпошкодження.\nСертифікати можуть бути анульовані органом, який їх видав, у\nразі:\nзвернення суб'єкта господарювання із заявою про анулювання\nсертифікатів;\nприпинення діяльності суб'єкта господарювання;\nвстановлення факту надання в заяві та документах\nнедостовірної інформації;\nвизнання виданих сертифікатів недійсними у судовому порядку;\nпорушення суб'єктом господарювання вимог законодавства у\nсфері захисту рослин.\nПорядок видачі погодження на ввезення на територію України\nзасобів захисту рослин, сертифіката відповідності\nсільськогосподарської продукції та сировини рослинного походження\nщодо вмісту в них залишкової кількості пестицидів, агрохімікатів\nта важких металів і сертифіката про дотримання регламентів\nзастосування пестицидів і агрохімікатів (тільки регуляторів росту\nрослин) у сільськогосподарській продукції та сировині рослинного\nпоходження, а також вичерпний перелік документів, необхідних для\nїх одержання, затверджуються Кабінетом Міністрів України за\nподанням спеціально уповноваженого центрального органу виконавчої\nвлади з питань аграрної політики.\nПогодження на ввезення на територію України засобів захисту\nрослин, сертифікат відповідності сільськогосподарської продукції\nта сировини рослинного походження щодо вмісту в них залишкової\nкількості пестицидів, агрохімікатів та важких металів і сертифікат\nпро дотримання регламентів застосування пестицидів і агрохімікатів\n(тільки регуляторів росту рослин) у сільськогосподарській\nпродукції та сировині рослинного походження видаються безоплатно.\nСтаття 16-2. Проведення аналітичних досліджень засобів\nзахисту рослин\nЗасоби захисту рослин ввозяться на територію України за\nпогодженням із спеціально уповноваженим органом виконавчої влади у\nсфері захисту рослин після проведення їх аналітичних досліджень.\nВвезення на територію України засобів захисту рослин, що не\nпройшли процес визначення якісних показників, забороняється.\nВідбір зразків засобів захисту рослин на митній території\nУкраїни здійснюється державними інспекторами захисту рослин з\nметою проведення їх аналітичних досліджень у порядку,\nвстановленому Кабінетом Міністрів України.\nАналітичні дослідження засобів захисту рослин проводять\nспеціалізовані територіальні лабораторії спеціально уповноваженого\nоргану виконавчої влади у сфері захисту рослин\".\n8. Абзац дев'ятий статті 17 викласти в такій редакції:\n\"в межах компетенції вести баланс потреб у засобах захисту\nрослин за асортиментом і обсягами їх виробництва в Україні та\nзакупівлі за імпортом і погоджувати їх ввезення на територію\nадміністративно-територіальної одиниці\".\n9. У частині другій статті 18:\nабзац четвертий доповнити словом \"щороку\";\nпісля абзацу четвертого доповнити трьома новими абзацами\nтакого змісту:\n\"повідомляти відповідну державну інспекцію захисту рослин про\nвивезення/ввезення з/до адміністративно-територіальної одиниці\nасортименту засобів захисту рослин;\nотримувати сертифікат відповідності сільськогосподарської\nпродукції та сировини рослинного походження щодо вмісту в них\nзалишкової кількості пестицидів, агрохімікатів та важких металів;\nотримувати сертифікат про дотримання регламентів застосування\nпестицидів і агрохімікатів (тільки регуляторів росту рослин) у\nсільськогосподарській продукції та сировині рослинного\nпоходження\".\nУ зв'язку з цим абзаци п'ятий - дев'ятий вважати відповідно\nабзацами восьмим - дванадцятим.\n10. Статтю 21 викласти в такій редакції:\n\" Стаття 21. Відповідальність за порушення законодавства\nпро захист рослин\nПорушення законодавства про захист рослин тягне за собою\nдисциплінарну, адміністративну, цивільно-правову або кримінальну\nвідповідальність згідно із законом.\nВідповідальність за порушення законодавства про захист рослин\nнесуть особи, винні у:\nпоширенні шкідливих організмів внаслідок порушення технології\nвирощування або зберігання рослин сільськогосподарського та іншого\nпризначення;\nпоширенні шкідливих організмів внаслідок несвоєчасного\nпроведення комплексу профілактичних і винищувальних заходів щодо\nборотьби зі шкідниками, хворобами і бур'янами;\nекологічно необґрунтованому здійсненні захисту рослин;\nнедотриманні вимог нормативно-правових актів з питань захисту\nрослин, що призвело або може призвести до пошкодження, погіршення\nстану рослин та якості продукції рослинного походження, а також\nзабруднення довкілля;\nнеповідомленні (приховуванні) або наданні неправдивої\nінформації про загрозу посівам, деревним насадженням, іншій\nрослинності відкритого та закритого ґрунту, а також продукції\nрослинного походження від шкідливих організмів;\nввезенні на територію України, реалізації та застосуванні\nзасобів захисту рослин, речовин і сировини для їх виготовлення, що\nне пройшли державних випробувань і реєстрації, а також у торгівлі\nзасобами захисту рослин, термін придатності яких закінчився;\nнедотриманні правил торгівлі засобами захисту рослин;\nухиленні від пред'явлення або непред'явленні засобів захисту\nрослин, сільськогосподарської продукції та сировини рослинного\nпоходження для проведення їх огляду, аналітичних досліджень;\nнеповідомленні відповідної державної інспекції захисту рослин\nпро вивезення/ввезення з/до адміністративно-територіальної одиниці\nасортименту засобів захисту рослин;\nнеотриманні сертифіката відповідності сільськогосподарської\nпродукції та сировини рослинного походження щодо вмісту в них\nзалишкової кількості пестицидів, агрохімікатів та важких металів;\nнепроходженні спеціальної підготовки та неотриманні\nвідповідного допуску та посвідчення на право проведення робіт,\nпов'язаних з транспортуванням, зберіганням, застосуванням та\nторгівлею засобами захисту рослин;\nпорушенні регламентів зберігання, транспортування,\nзастосування та торгівлі засобами захисту рослин;\nнеотриманні сертифіката про дотримання регламентів\nзастосування пестицидів і агрохімікатів (тільки регуляторів росту\nрослин) у сільськогосподарській продукції та сировині рослинного\nпоходження;\nневиконанні законних вимог посадових осіб, які здійснюють\nдержавний контроль за додержанням законодавства про захист рослин.\nЗаконами України може бути встановлено відповідальність і за\nінші види порушень у сфері захисту рослин\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України протягом трьох місяців з дня\nнабрання чинності цим Законом:\nпідготувати та внести на розгляд Верховної Ради України\nпропозиції щодо приведення законодавчих актів України у\nвідповідність із цим Законом;\nприйняти нормативно-правові акти, що випливають із цього\nЗакону;\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами, іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЯНУКОВИЧ\n\nм. Київ, 17 лютого 2011 року\nN 3042-VI\n\nПро внесення змін до Закону України \"Про захист рослин\"\nЗакон України від 17.02.2011 № 3042-VI\n\nПрийняття від 17.02.2011\nПостійна адреса:\nhttps://zakon.rada.gov.ua/go/3042-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}