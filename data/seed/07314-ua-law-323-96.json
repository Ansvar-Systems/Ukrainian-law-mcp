{
  "id": "ua-law-323-96",
  "type": "statute",
  "title": "Закон України (323/96-ВР)",
  "title_en": "",
  "short_name": "323/96-ВР",
  "status": "in_force",
  "issued_date": "1996-07-12",
  "url": "https://zakon.rada.gov.ua/laws/show/323/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення доповнень до деяких законодавчих актів\nУкраїни щодо встановлення відповідальності за незаконне\nвиготовлення, підробку марок акцизного збору або вчинення\nінших протиправних дій, пов'язаних з використанням цих марок\n( Відомості Верховної Ради України (ВВР), 1996, N 52, ст. 294 )\n{ Із змінами, внесеними згідно з Кодексами\nN 2341-III ( 2341-14 ) від 05.04.2001, ВВР, 2001, N 25-26,\nст.131\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88 }\n\nУ зв'язку з прийняттям Закону України \"Про акцизний збір на\nалкогольні напої та тютюнові вироби\" ( 329/95-ВР ) (Відомості\nВерховної Ради України, 1995 р., N 40, ст.297) Верховна Рада\nУкраїни п о с т а н о в л я є :\nВнести доповнення до таких законодавчих актів України:\n( Розділ I втратив чинність на підставі Кодексу N 2341-III\n( 2341-14 ) від 05.04.2001 - набуває чинності 01.09.2001 )\n{ Розділ II втратив чинність на підставі Кодексу N 4651-VI\n( 4651-17 ) від 13.04.2012 }\nIII. У Кодексі України про адміністративні правопорушення\n(Відомості Верховної Ради УРСР, 1984 р., додаток до N 51,\nст. 1122):\n1. Доповнити Кодекс ( 80731-10 , 80732-10 ) статтями 164-5 та\n234-2 такого змісту:\n\" Стаття 164-5. Реалізація, прийняття на комісію або\nзберігання з метою продажу алкогольних напоїв\nта тютюнових виробів, на яких немає марок\nакцизного збору встановленого зразка\nРеалізація, прийняття на комісію або зберігання з метою\nпродажу алкогольних напоїв та тютюнових виробів, на яких немає\nмарок акцизного збору встановленого зразка, - тягнуть за собою накладення штрафу від двадцяти до ста\nнеоподатковуваних мінімумів доходів громадян з конфіскацією цих\nалкогольних напоїв та тютюнових виробів.\nТі самі дії, вчинені особою, яку протягом року було піддано\nадміністративному стягненню за одне з правопорушень, зазначених у\nчастині першій цієї статті, - тягнуть за собою накладення штрафу від ста до трьохсот\nнеоподатковуваних мінімумів доходів громадян з конфіскацією цих\nалкогольних напоїв та тютюнових виробів\";\n\" Стаття 234-2. Органи державної податкової служби України\nОргани державної податкової служби України розглядають справи\nпро адміністративні правопорушення, пов'язані з реалізацією,\nприйняттям на комісію або зберіганням з метою продажу алкогольних\nнапоїв та тютюнових виробів, на яких немає марок акцизного збору\nвстановленого зразка (стаття 164-5). Від імені органів державної податкової служби України\nрозглядати справи про адміністративні правопорушення і накладати\nадміністративні стягнення мають право начальник Головної державної\nподаткової інспекції України та його заступники, начальники\nдержавних податкових інспекцій Автономної Республіки Крим,\nобластей, районів, міст і районів у містах та їх заступники\".\n2. Частину другу статті 255 доповнити пунктом 10 такого\nзмісту:\n\"10) посадові особи органів державної контрольно-ревізійної\nслужби України (стаття 164-5)\".\n3. У першому реченні частини першої статті 265 після слів\n\"зазначених у статтях\" доповнити цифрами \"234-1, 234-2\".\n4. Пункт 2 статті 313 доповнити абзацом такого змісту:\n\"органів державної податкової служби - у справах про\nадміністративні правопорушення, передбачені статтею 164-5 цього\nКодексу\".\nIV. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 12 липня 1996 року\nN 323/96-ВР\n\nПро внесення доповнень до деяких законодавчих актів України щодо встановлення відповідальності за незаконне виготовлення, підробку марок акцизного збору або вчинення інших протиправних дій, пов'язаних з використанням цих марок\nЗакон України від 12.07.1996 № 323/96-ВР\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/323/96-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}