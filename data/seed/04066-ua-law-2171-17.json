{
  "id": "ua-law-2171-17",
  "type": "statute",
  "title": "Закон України (2171-17)",
  "title_en": "",
  "short_name": "2171-17",
  "status": "in_force",
  "issued_date": "2010-05-11",
  "url": "https://zakon.rada.gov.ua/laws/show/2171-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до законів України\n\"Про статус ветеранів війни, гарантії\nїх соціального захисту\" та \"Про основи\nсоціальної захищеності інвалідів в Україні\"\n( Відомості Верховної Ради України (ВВР), 2010, N 31, ст.418 )\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про статус ветеранів війни, гарантії їх\nсоціального захисту\" ( 3551-12 ) (Відомості Верховної Ради\nУкраїни, 1993 р., N 45, ст. 425; 1996 р., N 1, ст. 1, N 3, ст. 11;\n1997 р., N 8, ст. 62; 2002 р., N 52, ст. 379; 2005 р., N 9,\nст. 185, N 52, ст. 564; 2006 р., N 4, ст. 52; 2008 р., NN 5-8,\nст. 78; 2010 р., N 8, ст. 62):\n1) пункт 22 частини першої статті 13 викласти в\nтакій редакції:\n\"22) позачергове безоплатне забезпечення автомобілем (за\nнаявності медичних показань для забезпечення автомобілем) на\nтермін експлуатації до десяти років (з наступною заміною на\nновий), виплата компенсації на бензин (пальне), ремонт, технічне\nобслуговування автомобілів або на транспортне обслуговування в\nпорядку, встановленому Кабінетом Міністрів України.\nІнваліди війни з числа осіб, які брали безпосередню участь у\nбойових діях під час Великої Вітчизняної війни та війни з Японією,\nза наявності медичних показань для забезпечення автомобілем,\nбезоплатно забезпечуються автомобілем першочергово із числа\nпозачерговиків у порядку, встановленому Кабінетом Міністрів\nУкраїни\";\n2) статтю 16 доповнити пунктом 26 такого змісту:\n\"26) першочергове безоплатне забезпечення автомобілем осіб з\nчисла інвалідів (за наявності медичних показань для забезпечення\nавтомобілем) на термін експлуатації до десяти років (з наступною\nзаміною на новий), виплата компенсації на бензин (пальне), ремонт,\nтехнічне обслуговування автомобілів або на транспортне\nобслуговування в порядку, встановленому Кабінетом Міністрів\nУкраїни, незалежно від виплати компенсації, передбаченої\nпунктом 18 цієї статті\".\n2. Частину другу статті 38 Закону України \"Про основи\nсоціальної захищеності інвалідів в Україні\" ( 875-12 ) (Відомості\nВерховної Ради УРСР, 1991 р., N 21, ст. 252; Відомості Верховної\nРади України, 2004 р., N 37, ст. 453; 2010 р., N 8, ст. 62) після\nслів \"їх власність\" доповнити словом \"безоплатно\".\nII. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 11 травня 2010 року\nN 2171-VI\n\nПро внесення змін до законів України \"Про статус ветеранів війни, гарантії їх соціального захисту\" та \"Про основи соціальної захищеності інвалідів в Україні\"\nЗакон України від 11.05.2010 № 2171-VI\n\nПрийняття від 11.05.2010\nПостійна адреса:\nhttps://zakon.rada.gov.ua/go/2171-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}