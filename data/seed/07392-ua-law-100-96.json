{
  "id": "ua-law-100-96",
  "type": "statute",
  "title": "Закон України (100/96-ВР)",
  "title_en": "",
  "short_name": "100/96-ВР",
  "status": "in_force",
  "issued_date": "1996-03-23",
  "url": "https://zakon.rada.gov.ua/laws/show/100/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Законодавство України про освіту",
      "content": "Законодавство України про освіту базується на Конституції\nУкраїни ( 888-09 ) і складається з цього Закону, інших актів\nзаконодавства України."
    },
    {
      "provision_ref": "art2",
      "section": "2",
      "title": "Стаття 2. Завдання законодавства України про освіту",
      "content": "Завданням законодавства України про освіту є регулювання\nсуспільних відносин у галузі навчання, виховання, професійної,\nнаукової, загальнокультурної підготовки громадян України."
    },
    {
      "provision_ref": "art3",
      "section": "3",
      "title": "Стаття 3. Право громадян України на освіту",
      "content": "1. Громадяни України мають право на безкоштовну освіту в усіх\nдержавних навчальних закладах незалежно від статі, раси,\nнаціональності, соціального і майнового стану, роду та характеру\nзанять, світоглядних переконань, належності до партій, ставлення\nдо релігії, віросповідання, стану здоров'я, місця проживання та\nінших обставин. Це право забезпечується:\nрозгалуженою мережею закладів освіти, заснованих на державній\nта інших формах власності, наукових установ, закладів\nпіслядипломної освіти;\nвідкритим характером закладів освіти, створенням умов для\nвибору профілю навчання і виховання відповідно до здібностей,\nінтересів громадянина;\nрізними формами навчання - очною, вечірньою, заочною,\nекстернатом, а також педагогічним патронажем.\n2. Держава здійснює соціальний захист вихованців, учнів,\nстудентів, курсантів, слухачів, стажистів, клінічних ординаторів,\nаспірантів, докторантів та інших осіб незалежно від форм їх\nнавчання і типів закладів освіти, де вони навчаються, сприяє\nздобуттю освіти в домашніх умовах.\n3. Для одержання документа про освіту громадяни мають право\nна державну атестацію.\n4. Іноземні громадяни, особи без громадянства здобувають\nосвіту в закладах освіти України відповідно до чинного\nзаконодавства та міжнародних договорів."
    },
    {
      "provision_ref": "art4",
      "section": "4",
      "title": "Стаття 4. Державна політика в галузі освіти",
      "content": "1. Україна визнає освіту пріоритетною сферою\nсоціально-економічного, духовного і культурного розвитку\nсуспільства.\n2. Державна політика в галузі освіти визначається Верховною\nРадою України відповідно до Конституції України і здійснюється\nорганами державної виконавчої влади та органами місцевого\nсамоврядування."
    },
    {
      "provision_ref": "art5",
      "section": "5",
      "title": "Стаття 5. Державний контроль за діяльністю закладів освіти",
      "content": "Державний контроль за діяльністю закладів освіти незалежно\nвід форм власності здійснюється з метою забезпечення реалізації\nєдиної державної політики в галузі освіти. Державний контроль\nпроводиться центральними і місцевими органами управління освітою\nта Державною інспекцією закладів освіти при Міністерстві освіти\nУкраїни. Положення про центральні державні органи управління\nосвітою, про Державну інспекцію закладів освіти при Міністерстві\nосвіти України затверджуються Кабінетом Міністрів України."
    },
    {
      "provision_ref": "art6",
      "section": "6",
      "title": "Стаття 6. Основні принципи освіти",
      "content": "Основними принципами освіти в Україні є:\nдоступність для кожного громадянина усіх форм і типів\nосвітніх послуг, що надаються державою;\nрівність умов кожної людини для повної реалізації її\nздібностей, таланту, всебічного розвитку;\nгуманізм, демократизм, пріоритетність загальнолюдських\nдуховних цінностей;\nорганічний зв'язок із світовою та національною історією,\nкультурою, традиціями;\nнезалежність освіти від політичних партій, громадських і\nрелігійних організацій;\nнауковий, світський характер освіти;\nінтеграція з наукою і виробництвом;\nвзаємозв'язок з освітою інших країн;\nгнучкість і прогностичність системи освіти;\nєдність і наступність системи освіти;\nбезперервність і різноманітність освіти;\nпоєднання державного управління і громадського самоврядування\nв освіті."
    },
    {
      "provision_ref": "art7",
      "section": "7",
      "title": "Стаття 7. Мова освіти",
      "content": "Мова освіти визначається Конституцією України, Законом\nУкраїнської РСР \"Про мови в Українській РСР\" ( 8312-11 ).\nСтаття 8. Навчально-виховний процес і громадсько-політична\nдіяльність у закладах освіти\n1. Навчально-виховний процес у закладах освіти є вільним від\nвтручання політичних партій, громадських, релігійних організацій.\n2. Залучення учнів, студентів до участі в політичних акціях і\nрелігійних заходах під час навчально-виховного процесу не\nдопускається.\n3. Належність особи до будь-якої політичної партії,\nгромадської, релігійної організації, що діють відповідно до\nКонституції України ( 888-09 ), не є перешкодою для її участі в\nнавчально-виховному процесі.\n4. Учні, студенти, працівники освіти можуть створювати у\nзакладах освіти первинні осередки об'єднань громадян, членами яких\nвони є."
    },
    {
      "provision_ref": "art9",
      "section": "9",
      "title": "Стаття 9. Заклади освіти і церква (релігійні організації)",
      "content": "Заклади освіти в Україні незалежно від форм власності\nвідокремлені від церкви (релігійних організацій), мають світський\nхарактер, крім закладів освіти, заснованих релігійними\nорганізаціями."
    },
    {
      "provision_ref": "art10",
      "section": "10",
      "title": "Стаття 10. Управління освітою",
      "content": "1. В Україні для управління освітою створюються система\nдержавних органів управління і органи громадського самоврядування.\n2. Органи управління освітою і громадського самоврядування\nдіють у межах повноважень, визначених законодавством."
    },
    {
      "provision_ref": "art11",
      "section": "11",
      "title": "Стаття 11. Органи управління освітою",
      "content": "До державних органів управління освітою в Україні належать:\nМіністерство освіти України;\nміністерства і відомства України, яким підпорядковані заклади\nосвіти;\nВища атестаційна комісія України;\nМіністерство освіти Автономної Республіки Крим;\nмісцеві органи державної виконавчої влади та органи місцевого\nсамоврядування і підпорядковані їм органи управління освітою.\nСтаття 12. Повноваження Міністерства освіти України та\nміністерств і відомств України, яким\nпідпорядковані заклади освіти\n1. Міністерство освіти України є центральним органом\nдержавної виконавчої влади, який здійснює керівництво у сфері\nосвіти.\nМіністерство освіти України:\nбере участь у визначенні державної політики в галузі освіти,\nнауки, професійної підготовки кадрів, розробляє програми розвитку\nосвіти, державні стандарти освіти;\nвстановлює державні стандарти знань з кожного предмета;\nвизначає мінімальні нормативи матеріально-технічного,\nфінансового забезпечення закладів освіти;\nздійснює навчально-методичне керівництво, контроль за\nдотриманням державних стандартів освіти, державне інспектування;\nзабезпечує зв'язок із закладами освіти, державними органами\nінших країн з питань, які входять до його компетенції;\nпроводить акредитацію вищих та професійно-технічних закладів\nосвіти незалежно від форм власності та підпорядкування, видає їм\nліцензії, сертифікати;\nформує і розміщує державне замовлення на підготовку\nспеціалістів з вищою освітою;\nрозробляє умови прийому до закладів освіти;\nзабезпечує випуск підручників, посібників, методичної\nлітератури;\nрозробляє проекти положень про заклади освіти, що\nзатверджуються Кабінетом Міністрів України;\nорганізовує атестацію педагогічних і науково-педагогічних\nпрацівників щодо присвоєння їм кваліфікаційних категорій,\nпедагогічних та вчених звань;\nразом з іншими міністерствами і відомствами, яким\nпідпорядковані заклади освіти, Міністерством освіти Автономної\nРеспубліки Крим реалізує державну політику в галузі освіти,\nздійснює контроль за її практичним втіленням, дотриманням актів\nзаконодавства про освіту в усіх закладах освіти незалежно від форм\nвласності та підпорядкування;\nздійснює керівництво державними закладами освіти.\nАкти Міністерства освіти України, прийняті у межах його\nповноважень, є обов'язковими для міністерств і відомств, яким\nпідпорядковані заклади освіти, Міністерства освіти Автономної\nРеспубліки Крим, місцевих органів державної виконавчої влади та\nорганів місцевого самоврядування, підпорядкованих їм органів\nуправління освітою, закладів освіти незалежно від форм власності.\n2. Міністерства і відомства, яким підпорядковані заклади\nосвіти, разом з Міністерством освіти України беруть участь у\nздійсненні державної політики в галузі освіти, науки, професійної\nпідготовки кадрів, у проведенні державного інспектування та\nакредитації закладів освіти, здійснюють контрольні функції по\nдотриманню вимог щодо якості освіти, забезпечують зв'язок із\nзакладами освіти та державними органами інших країн з питань, що\nналежать до їх компетенції, організовують впровадження у практику\nдосягнень науки і передового досвіду.\nАкти міністерств і відомств, яким підпорядковані заклади\nосвіти, прийняті у межах їх компетенції, є обов'язковими для\nмісцевих органів державної виконавчої влади та органів місцевого\nсамоврядування, підпорядкованих їм органів управління освітою,\nзакладів освіти відповідного профілю незалежно від форм власності.\n3. Міністерство освіти Автономної Республіки Крим здійснює\nповноваження керівництва освітою, крім повноважень, віднесених до\nкомпетенції Міністерства освіти України, міністерств і відомств,\nяким підпорядковані заклади освіти.\n4. Інші повноваження Міністерства освіти України, міністерств\nі відомств України, яким підпорядковані заклади освіти,\nвизначаються положенням про них."
    },
    {
      "provision_ref": "art13",
      "section": "13",
      "title": "Стаття 13. Повноваження Вищої атестаційної комісії України",
      "content": "Вища атестаційна комісія України організовує і проводить\nатестацію наукових і науково-педагогічних кадрів, керує роботою по\nприсудженню наукових ступенів, присвоєнню вченого звання старшого\nнаукового співробітника.\nПоложення про Вищу атестаційну комісію України затверджується\nКабінетом Міністрів України.\nСтаття 14. Повноваження місцевих органів державної\nвиконавчої влади та органів місцевого\nсамоврядування в галузі освіти\n1. Місцеві органи державної виконавчої влади та органи\nмісцевого самоврядування здійснюють державну політику в галузі\nосвіти і в межах їх компетенції:\nвстановлюють, не нижче визначених Міністерством освіти\nУкраїни мінімальних нормативів, обсяги бюджетного фінансування\nзакладів освіти, установ, організацій системи освіти, що є\nкомунальною власністю, та забезпечують фінансування витрат на їх\nутримання;\nзабезпечують розвиток мережі закладів освіти та установ,\nорганізацій системи освіти, зміцнення їх матеріальної бази,\nгосподарське обслуговування;\nздійснюють соціальний захист працівників освіти, дітей,\nучнівської і студентської молоді, створюють умови для їх\nвиховання, навчання і роботи відповідно до нормативів\nматеріально-технічного та фінансового забезпечення;\nорганізовують облік дітей дошкільного та шкільного віку,\nконтролюють виконання вимог щодо навчання дітей у закладах освіти;\nвирішують у встановленому порядку питання, пов'язані з опікою\nі піклуванням про неповнолітніх, які залишилися без піклування\nбатьків, дітей-сиріт, захист їх прав, надання матеріальної та\nіншої допомоги;\nстворюють належні умови за місцем проживання для виховання\nдітей, молоді, розвитку здібностей, задоволення їх інтересів;\nзабезпечують у сільській місцевості регулярне безкоштовне\nпідвезення до місця навчання і додому дітей дошкільного віку,\nучнів та педагогічних працівників;\nорганізовують професійне консультування молоді та продуктивну\nпрацю учнів;\nвизначають потреби, обсяги і розробляють пропозиції щодо\nдержавного замовлення на підготовку робітничих кадрів для регіону.\n2. Місцевими органами державної виконавчої влади та органами\nмісцевого самоврядування створюються відповідні органи управління\nосвітою, діяльність яких спрямовується на:\nуправління закладами освіти, що є комунальною власністю;\nорганізацію навчально-методичного забезпечення закладів\nосвіти, вдосконалення професійної кваліфікації педагогічних\nпрацівників, їх перепідготовку та атестацію у порядку,\nвстановленому Міністерством освіти України;\nкоординацію дій педагогічних, виробничих колективів, сім'ї,\nгромадськості з питань навчання і виховання дітей;\nвизначення потреб, розроблення пропозицій щодо державного\nконтракту і формування регіонального замовлення на педагогічні\nкадри, укладання договорів на їх підготовку;\nконтроль за дотриманням вимог щодо змісту, рівня і обсягу\nосвіти, атестацію закладів освіти, що є комунальною власністю.\nМісцеві органи управління освітою у здійсненні своїх\nповноважень підпорядковані місцевим органам державної виконавчої\nвлади, органам місцевого самоврядування та відповідним державним\nорганам управління освітою у порядку, встановленому Кабінетом\nМіністрів України."
    },
    {
      "provision_ref": "art15",
      "section": "15",
      "title": "Стаття 15. Державні стандарти освіти",
      "content": "1. Державні стандарти освіти встановлюють вимоги до змісту,\nобсягу і рівня освітньої та фахової підготовки в Україні. Вони є\nосновою оцінки освітнього та освітньо-кваліфікаційного рівня\nгромадян незалежно від форм одержання освіти.\nДержавні стандарти освіти розробляються окремо з кожного\nосвітнього та освітньо-кваліфікаційного рівня і затверджуються\nКабінетом Міністрів України. Вони підлягають перегляду та\nперезатвердженню не рідше як один раз на 10 років.\n2. Відповідність освітніх послуг державним стандартам і\nвимогам визначається засновником закладу освіти, Міністерством\nосвіти України, Міністерством освіти Автономної Республіки Крим,\nміністерствами і відомствами, яким підпорядковані заклади освіти,\nмісцевими органами управління освітою шляхом ліцензування,\nінспектування, атестації та акредитації закладів освіти у порядку,\nвстановленому Кабінетом Міністрів України.\n3. За результатами ліцензування Міністерство освіти України,\nМіністерство освіти Автономної Республіки Крим, місцеві органи\nуправління освітою у межах своїх повноважень надають закладам\nосвіти незалежно від форм власності ліцензії на право здійснення\nосвітньої діяльності відповідно до державних вимог із\nвстановленням за певними освітніми або освітньо-кваліфікаційними\nрівнями обсягів підготовки, які відповідають кадровому,\nнауково-методичному та матеріально-технічному забезпеченню,\nвносять їх до державного реєстру закладів освіти.\nНевиконання або грубе порушення закладом освіти умов і правил\nліцензійної діяльності, подання та розповсюдження недостовірної\nінформації щодо її здійснення є підставою для призупинення дії або\nанулювання ліцензії.\n4. За результатами акредитації вищих закладів освіти,\nзакладів післядипломної освіти Міністерство освіти України разом з\nміністерствами і відомствами, яким підпорядковані заклади освіти:\nвизначає відповідність освітніх послуг державним стандартам\nпевного освітньо-кваліфікаційного рівня за напрямами\n(спеціальностями), надає право видачі документа про освіту\nдержавного зразка;\nвстановлює рівень акредитації закладу освіти;\nнадає певну автономію закладу освіти відповідно до отриманого\nстатусу;\nінформує громадськість про якість освітньої та наукової\nдіяльності вищих закладів освіти;\nвирішує в установленому порядку питання про реорганізацію\nвищого закладу освіти з наданням відповідного статусу або його\nліквідацію.\n5. За результатами атестації дошкільних, середніх,\nпозашкільних та професійно-технічних закладів освіти Міністерство\nосвіти України, Міністерство освіти Автономної Республіки Крим,\nмісцеві органи управління освітою у межах своїх повноважень:\nвизначають відповідність освітніх послуг, які надаються\nзакладами освіти, державним стандартам певного освітнього та\nосвітньо-кваліфікаційного рівня;\nприймають рішення про створення спеціалізованих закладів\nосвіти: шкіл, колегіумів, ліцеїв, гімназій тощо;\nвносять пропозиції Міністерству освіти України про надання\nвідповідного статусу професійно-технічним закладам освіти;\nприймають рішення про створення, реорганізацію або ліквідацію\nзакладів освіти.\n6. За особливі досягнення в роботі закладу освіти Президентом\nУкраїни може бути надано статус національного закладу освіти."
    },
    {
      "provision_ref": "art16",
      "section": "16",
      "title": "Стаття 16. Органи громадського самоврядування в освіті",
      "content": "1. Органами громадського самоврядування в освіті є:\nзагальні збори (конференція) колективу закладу освіти;\nрайонна, міська, обласна конференції педагогічних\nпрацівників, з'їзд працівників освіти Автономної Республіки Крим;\nВсеукраїнський з'їзд працівників освіти.\n2. Органи громадського самоврядування в освіті можуть\nоб'єднувати учасників навчально-виховного процесу, спеціалістів\nпевного професійного спрямування.\n3. Органи громадського самоврядування в освіті вносять\nпропозиції щодо формування державної політики в галузі освіти,\nвирішують у межах своїх повноважень питання навчально-виховної,\nнауково-дослідної, методичної, економічної і\nфінансово-господарської діяльності закладів освіти.\nПовноваження органів громадського самоврядування в освіті\nвизначає в межах чинного законодавства Міністерство освіти України\nза участю представників профспілок, всеукраїнських педагогічних\n(освітянських) об'єднань."
    },
    {
      "provision_ref": "art17",
      "section": "17",
      "title": "Стаття 17. Самоврядування закладів освіти",
      "content": "Самоврядування закладів освіти передбачає їх право на:\nсамостійне планування роботи, вирішення питань\nнавчально-виховної, науково-дослідної, методичної, економічної і\nфінансово-господарської діяльності;\nучасть у формуванні планів прийому учнів, студентів, слухачів\nз урахуванням державного контракту (замовлення) та угод\nпідприємств, установ, організацій, громадян;\nвизначення змісту компонента освіти, що надається закладом\nосвіти понад визначений державою обсяг;\nприйняття на роботу педагогічних, науково-педагогічних,\nінженерно-педагогічних та інших працівників, а також фахівців з\nінших держав, у тому числі за контрактами;\nсамостійне використання усіх видів асигнувань, затвердження\nструктури і штатного розпису в межах встановленого фонду\nзаробітної плати;\nздійснення громадського контролю за організацією харчування,\nохорони здоров'я, охорони праці в закладах освіти."
    },
    {
      "provision_ref": "art18",
      "section": "18",
      "title": "Стаття 18. Умови створення закладів освіти",
      "content": "1. Заклади освіти створюються органами державної виконавчої\nвлади і органами місцевого самоврядування, підприємствами,\nустановами, організаціями незалежно від форм власності,\nгромадянами відповідно до соціально-економічних, національних,\nкультурно-освітніх потреб у них за наявності необхідної\nматеріально-технічної, науково-методичної бази, педагогічних\nкадрів.\n2. Заклади освіти, засновані на загальнодержавній або\nкомунальній власності, мають статус державного закладу освіти.\n3. Заклади освіти незалежно від їх статусу і належності\nзабезпечують якість освіти в обсязі вимог державних стандартів\nосвіти.\n4. Потреба у вищих закладах освіти незалежно від форм\nвласності та їх мережа визначаються Кабінетом Міністрів України.\nПотреба в професійно-технічних закладах освіти визначається\nКабінетом Міністрів України, а їх мережа - Міністерством освіти\nУкраїни.\nПотреба в закладах освіти, заснованих на комунальній\nвласності, визначається місцевими органами державної виконавчої\nвлади та органами місцевого самоврядування.\nПорядок створення, реорганізації та ліквідації закладів\nосвіти встановлюється Кабінетом Міністрів України.\n5. Діяльність закладу освіти розпочинається за наявності\nліцензії на здійснення діяльності, пов'язаної з наданням послуг\nдля одержання освіти і підготовкою фахівців різних рівнів\nкваліфікації. Ліцензія видається у порядку, що встановлюється\nКабінетом Міністрів України.\n6. Заклади освіти діють на підставі власних статутів,\nзатверджених:\nМіністерством освіти України стосовно закладів освіти, що\nзасновані на загальнодержавній власності і перебувають у його\nсистемі;\nміністерствами, відомствами України, яким підпорядковані\nзаклади освіти, засновані на загальнодержавній власності, за\nпогодженням з Міністерством освіти України;\nМіністерством освіти України стосовно вищих закладів освіти,\nзаснованих на інших формах власності;\nмісцевими органами державної виконавчої влади та органами\nмісцевого самоврядування стосовно державних закладів освіти, що є\nкомунальною власністю, і закладів освіти (крім вищих закладів\nосвіти), заснованих на інших формах власності.\n7. Заклад освіти повинен мати власну назву, в якій\nобов'язково вказується його тип (дитячий садок, школа, гімназія,\nліцей, колегіум, коледж, інститут, консерваторія, академія,\nуніверситет чи інше) та організаційно-правова форма."
    },
    {
      "provision_ref": "art19",
      "section": "19",
      "title": "Стаття 19. Наукове і методичне забезпечення освіти",
      "content": "Наукове і методичне забезпечення освіти здійснюють\nМіністерство освіти України, Національна Академія наук України,\nАкадемія педагогічних наук України, міністерства і відомства, яким\nпідпорядковані заклади освіти, Міністерство освіти Автономної\nРеспубліки Крим, вищі заклади освіти, академічні, галузеві\nнауково-дослідні інститути, заклади післядипломної освіти, інші\nнауково-методичні і методичні установи у взаємодії з відповідними\nпідприємствами, творчими спілками, асоціаціями, товариствами,\nгромадськими науковими організаціями."
    },
    {
      "provision_ref": "art20",
      "section": "20",
      "title": "Стаття 20. Керівник закладу освіти",
      "content": "1. Заклад освіти очолює його керівник (завідуючий, директор,\nректор, президент тощо).\n2. Керівники закладів освіти, що є загальнодержавною\nвласністю і підпорядковані Міністерству освіти України, обираються\nза конкурсом і призначаються на посаду Міністерством освіти\nУкраїни шляхом укладання з ними контракту відповідно до порядку,\nщо затверджується Кабінетом Міністрів України.\n3. Керівники закладів освіти, що є загальнодержавною\nвласністю і підпорядковані іншим міністерствам і відомствам\nУкраїни, обираються за конкурсом і призначаються на посаду (за\nпопереднім погодженням з Міністерством освіти України)\nвідповідними міністерствами і відомствами України шляхом укладання\nз ними контракту.\n4. Керівники закладів освіти, що є комунальною власністю,\nпризначаються Міністерством освіти Автономної Республіки Крим,\nвідповідними обласними, міськими, районними органами управління\nосвітою за попереднім погодженням з місцевими органами державної\nвиконавчої влади та органами місцевого самоврядування.\n5. Керівники закладів освіти, заснованих на інших формах\nвласності, призначаються їх засновниками або уповноваженими ними\nорганами за попереднім погодженням з відповідними органами\nуправління освітою місцевих органів державної виконавчої влади та\nорганів місцевого самоврядування.\n6. Керівники вищих закладів освіти щорічно звітують перед\nзагальними зборами (конференцією) колективу закладу освіти."
    },
    {
      "provision_ref": "art21",
      "section": "21",
      "title": "Стаття 21. Психологічна служба в системі освіти",
      "content": "У системі освіти діє державна психологічна служба.\nПсихологічне забезпечення навчально-виховного процесу в закладах\nосвіти здійснюють практичні психологи. За своїм статусом практичні\nпсихологи належать до педагогічних працівників."
    },
    {
      "provision_ref": "art22",
      "section": "22",
      "title": "Стаття 22. Соціально-педагогічний патронаж у системі освіти",
      "content": "Соціально-педагогічний патронаж у системі освіти сприяє\nвзаємодії закладів освіти, сім'ї і суспільства у вихованні дітей,\nїх адаптації до умов соціального середовища, забезпечує\nконсультативну допомогу батькам, особам, які їх замінюють.\nПедагогічний патронаж здійснюється соціальними педагогами. За\nсвоїм статусом соціальні педагоги належать до педагогічних\nпрацівників.\nСтаття 23. Участь діячів науки, культури та представників\nінших сфер діяльності у навчально-виховній\nроботі\nДіячі науки, культури та представники інших сфер діяльності\nза рішенням закладу освіти можуть брати участь у\nнавчально-виховній роботі, керівництві учнівськими, студентськими\nоб'єднаннями за інтересами, сприяти інтелектуальному, культурному\nрозвитку учнівської, студентської молоді, подавати консультаційну\nдопомогу педагогам.\nСтаття 24. Організація медичного обслуговування у системі\nосвіти\nОрганізація безкоштовного медичного обслуговування в системі\nосвіти забезпечується місцевими органами державної виконавчої\nвлади та органами місцевого самоврядування, здійснюється закладами\nМіністерства охорони здоров'я України, відомчими закладами охорони\nздоров'я відповідно до чинного законодавства."
    },
    {
      "provision_ref": "art25",
      "section": "25",
      "title": "Стаття 25. Організація харчування в закладах освіти",
      "content": "Організація та відповідальність за харчування у державних\nзакладах освіти покладаються на місцеві органи державної\nвиконавчої влади та органи місцевого самоврядування, міністерства\nі відомства України, яким підпорядковані заклади освіти,\nкерівників закладів освіти і здійснюються за рахунок бюджетних\nасигнувань.\nХарчування у закладах освіти інших форм власності\nорганізовують засновник і керівник закладу.\nКонтроль та державний нагляд за якістю харчування\nпокладається на органи охорони здоров'я.\nСтаття 26. Забезпечення безпечних і нешкідливих умов\nнавчання, праці та виховання\nЗабезпечення безпечних і нешкідливих умов навчання, праці та\nвиховання у закладах освіти покладається на їх власника або\nуповноважений ним орган, керівника закладу освіти."
    },
    {
      "provision_ref": "art27",
      "section": "27",
      "title": "Стаття 27. Документи про освіту",
      "content": "Випускнику державного або іншого акредитованого\n(атестованого) закладу освіти видається відповідний документ про\nосвіту встановленого зразка.\nЗразки документів про освіту затверджуються Кабінетом\nМіністрів України."
    },
    {
      "provision_ref": "art28",
      "section": "28",
      "title": "Стаття 28. Поняття системи освіти",
      "content": "Система освіти складається із закладів освіти, наукових,\nнауково-методичних і методичних установ, науково-виробничих\nпідприємств, державних і місцевих органів управління освітою та\nсамоврядування в галузі освіти."
    },
    {
      "provision_ref": "art29",
      "section": "29",
      "title": "Стаття 29. Структура освіти",
      "content": "Структура освіти включає:\nдошкільну освіту;\nзагальну середню освіту;\nпозашкільну освіту;\nпрофесійно-технічну освіту;\nвищу освіту;\nпіслядипломну освіту;\nаспірантуру;\nдокторантуру;\nсамоосвіту."
    },
    {
      "provision_ref": "art30",
      "section": "30",
      "title": "Стаття 30. Освітні та освітньо-кваліфікаційні рівні",
      "content": "1. В Україні встановлюються такі освітні рівні:\nпочаткова загальна освіта;\nбазова загальна середня освіта;\nповна загальна середня освіта;\nпрофесійно-технічна освіта;\nбазова вища освіта;\nповна вища освіта.\n2. В Україні встановлюються такі освітньо-кваліфікаційні\nрівні:\nкваліфікований робітник;\nмолодший спеціаліст;\nбакалавр;\nспеціаліст, магістр.\nПоложення про освітні та освітньо-кваліфікаційні рівні\n(ступеневу освіту) затверджується Кабінетом Міністрів України."
    },
    {
      "provision_ref": "art31",
      "section": "31",
      "title": "Стаття 31. Наукові ступені",
      "content": "1. Науковими ступенями є:\nкандидат наук;\nдоктор наук.\n2. Наукові ступені кандидата і доктора наук присуджуються\nспеціалізованими вченими радами вищих закладів освіти, наукових\nустанов та організацій у порядку, встановленому Кабінетом\nМіністрів України."
    },
    {
      "provision_ref": "art32",
      "section": "32",
      "title": "Стаття 32. Вчені звання",
      "content": "1. Вченими званнями є:\nстарший науковий співробітник;\nдоцент;\nпрофесор.\n2. Вчені звання старший науковий співробітник, доцент,\nпрофесор присвоюються на основі рішень вчених рад вищих закладів\nосвіти, наукових установ і організацій у порядку, встановленому\nКабінетом Міністрів України."
    },
    {
      "provision_ref": "art33",
      "section": "33",
      "title": "Стаття 33. Дошкільна освіта",
      "content": "Дошкільна освіта і виховання здійснюються у сім'ї, дошкільних\nзакладах освіти у взаємодії з сім'єю і мають на меті забезпечення\nфізичного, психічного здоров'я дітей, їх всебічного розвитку,\nнабуття життєвого досвіду, вироблення умінь, навичок, необхідних\nдля подальшого навчання."
    },
    {
      "provision_ref": "art34",
      "section": "34",
      "title": "Стаття 34. Дошкільні заклади освіти",
      "content": "1. Дошкільними закладами освіти є: дитячі ясла, дитячі садки,\nдитячі ясла-садки, сімейні, прогулянкові, дошкільні заклади\nкомпенсуючого (для дітей, які потребують корекції фізичного і\nпсихічного розвитку) та комбінованого типів з короткотривалим,\nденним, цілодобовим перебуванням дітей, а також дитячі садки\nінтернатного типу, дитячі будинки та інші.\n2. Прийом дітей у дошкільні заклади освіти проводиться за\nбажанням батьків або осіб, які їх замінюють."
    },
    {
      "provision_ref": "art35",
      "section": "35",
      "title": "Стаття 35. Загальна середня освіта",
      "content": "1. Загальна середня освіта забезпечує всебічний розвиток\nдитини як особистості, її нахилів, здібностей, талантів, трудову\nпідготовку, професійне самовизначення, формування загальнолюдської\nморалі, засвоєння визначеного суспільними, національно-культурними\nпотребами обсягу знань про природу, людину, суспільство і\nвиробництво, екологічне виховання, фізичне вдосконалення.\n2. Держава гарантує молоді право на отримання повної\nзагальної середньої освіти і оплачує її здобуття. Повна загальна\nсередня освіта в Україні є обов'язковою і може отримуватись у\nрізних типах закладів освіти.\n3. За рахунок коштів підприємств, установ і організацій,\nбатьків та інших добровільних внесків можуть вводитися додаткові\nнавчальні курси понад обсяг, визначений державним стандартом для\nвідповідного освітнього рівня."
    },
    {
      "provision_ref": "art36",
      "section": "36",
      "title": "Стаття 36. Середні заклади освіти",
      "content": "1. Основним видом середніх закладів освіти є середня\nзагальноосвітня школа трьох ступенів: перший - початкова школа, що\nзабезпечує початкову загальну освіту, другий - основна школа, що\nзабезпечує базову загальну середню освіту, третій - старша школа,\nщо забезпечує повну загальну середню освіту.\n2. Школи кожного з трьох ступенів можуть функціонувати разом\nабо самостійно.\n3. Навчання у середній загальноосвітній школі починається з\nшести- або семирічного віку.\n4. Школи першого ступеня у сільській місцевості створюються\nнезалежно від наявної кількості учнів. Відкриття таких шкіл, а\nтакож самостійних класів у них здійснюється за рішенням місцевих\nорганів державної виконавчої влади та органів місцевого\nсамоврядування.\n5. За рішенням місцевих органів державної виконавчої влади та\nорганів місцевого самоврядування для задоволення освітніх потреб\nнаселення можуть створюватися навчально-виховні об'єднання\n\"школа-дитячий садок\", школи та групи продовженого дня.\n6. Для розвитку здібностей, обдарувань і талантів дітей\nстворюються профільні класи (з поглибленим вивченням окремих\nпредметів або початкової допрофесійної підготовки), спеціалізовані\nшколи, гімназії, ліцеї, колегіуми, а також різні типи\nнавчально-виховних комплексів, об'єднань. Особливо обдарованим\nдітям держава надає підтримку і заохочення (стипендії, направлення\nна навчання і стажування до провідних вітчизняних та закордонних\nосвітніх, культурних центрів).\n7. Для здобуття загальної середньої освіти можуть\nстворюватися вечірні (змінні) школи, а також класи, групи з очною,\nзаочною формами навчання при загальноосвітніх школах.\n8. Бажаючим надається право і створюються умови для\nприскореного закінчення школи, складання іспитів екстерном.\nСтаття 37. Заклади освіти для громадян, які потребують\nсоціальної допомоги та реабілітації\n1. Для дітей, які не мають необхідних умов для виховання і\nнавчання в сім'ї, створюються загальноосвітні школи-інтернати.\n2. Для дітей-сиріт і дітей, які залишилися без піклування\nбатьків, створюються школи-інтернати, дитячі будинки, в тому числі\nсімейного типу, з повним державним утриманням.\n3. Для дітей, які потребують тривалого лікування, створюються\nдошкільні заклади освіти, загальноосвітні санаторні\nшколи-інтернати, дитячі будинки. Навчальні заняття з такими дітьми\nпроводяться також у лікарнях, санаторіях, вдома.\n4. Для осіб, які мають вади у фізичному чи розумовому\nрозвитку і не можуть навчатися в масових закладах освіти,\nстворюються спеціальні загальноосвітні школи-інтернати, школи,\nдитячі будинки, дошкільні та інші заклади освіти з утриманням за\nрахунок держави.\n5. Для дітей і підлітків, які потребують особливих умов\nвиховання, створюються загальноосвітні школи і професійно-технічні\nучилища соціальної реабілітації."
    },
    {
      "provision_ref": "art38",
      "section": "38",
      "title": "Стаття 38. Позашкільна освіта",
      "content": "1. Позашкільна освіта та виховання є частиною структури\nосвіти і спрямовуються на розвиток здібностей, талантів дітей,\nучнівської та студентської молоді, задоволення їх інтересів,\nдуховних запитів і потреб у професійному визначенні.\n2. Позашкільна освіта та виховання здійснюються закладами\nосвіти, сім'єю, трудовими колективами, громадськими організаціями,\nтовариствами, фондами і грунтуються на принципі добровільності\nвибору типів закладів, видів діяльності.\n3. Держава забезпечує умови для одержання учнями і молоддю\nпозашкільної освіти."
    },
    {
      "provision_ref": "art39",
      "section": "39",
      "title": "Стаття 39. Позашкільні заклади освіти",
      "content": "1. До позашкільних закладів освіти належать: палаци, будинки,\nцентри, станції дитячої, юнацької творчості, учнівські та\nстудентські клуби, дитячо-юнацькі спортивні школи, школи мистецтв,\nстудії, початкові спеціалізовані мистецькі заклади освіти,\nбібліотеки, оздоровчі та інші заклади.\n2. Для здійснення навчально-виховної роботи позашкільним\nзакладам освіти надаються спортивні об'єкти, культурні, оздоровчі\nта інші заклади безкоштовно та на пільгових умовах. Порядок їх\nнадання визначається місцевими органами державної виконавчої влади\nта органами місцевого самоврядування."
    },
    {
      "provision_ref": "art40",
      "section": "40",
      "title": "Стаття 40. Професійно-технічна освіта",
      "content": "1. Професійно-технічна освіта забезпечує здобуття громадянами\nпрофесії відповідно до їх покликань, інтересів, здібностей,\nперепідготовку, підвищення їх професійної кваліфікації.\n2. Професійно-технічна освіта громадян здійснюється на базі\nповної загальної середньої освіти або базової загальної середньої\nосвіти з наданням можливості здобувати повну загальну середню\nосвіту.\n3. Громадяни, які потребують соціальної допомоги і\nреабілітації, а також громадяни, які навчаються окремим професіям\nза переліком, визначеним Кабінетом Міністрів України, можуть\nотримувати професію не маючи базової загальної середньої освіти."
    },
    {
      "provision_ref": "art41",
      "section": "41",
      "title": "Стаття 41. Професійно-технічні заклади освіти",
      "content": "1. Професійно-технічними закладами освіти є:\nпрофесійно-технічне училище, професійно-художнє училище,\nпрофесійне училище соціальної реабілітації, училище-агрофірма,\nучилище-завод, вище професійне училище, навчально-виробничий\nцентр, центр підготовки і перепідготовки робітничих кадрів,\nнавчально-курсовий комбінат, інші типи закладів, що надають\nробітничу професію.\n2. Професійно-технічні заклади освіти можуть мати денні,\nвечірні відділення, створювати і входити в різні комплекси,\nоб'єднання.\n3. Професійно-технічні заклади освіти здійснюють підготовку,\nперепідготовку і підвищення кваліфікації громадян за державним\nконтрактом, а також за угодами з підприємствами, об'єднаннями,\nустановами, організаціями, окремими громадянами.\n4. Професійно-технічні заклади освіти можуть мати одне або\nдекілька базових підприємств, об'єднань, організацій, для яких\nвони готують робітничі кадри. Відносини з базовими підприємствами,\nоб'єднаннями та організаціями регулюються відповідно до укладених\nугод.\n5. Учні державних професійно-технічних закладів освіти із\nчисла дітей-сиріт, дітей, які залишилися без піклування батьків, і\nдітей, які потребують особливих умов виховання, перебувають на\nповному утриманні держави, інші учні зазначених закладів освіти\nзабезпечуються безкоштовним харчуванням і стипендією. Порядок\nповного державного утримання та забезпечення учнів державних\nпрофесійно-технічних закладів освіти безкоштовним харчуванням і\nстипендією визначається Кабінетом Міністрів України.\n6. Випускникам професійно-технічних закладів освіти\nвідповідно до їх освітньо-кваліфікаційного рівня присвоюється\nкваліфікація \"кваліфікований робітник\" з набутої професії\nвідповідного розряду (категорії).\nВипускникам вищих професійних училищ може присвоюватися\nкваліфікація \"молодший спеціаліст\".\n7. Громадяни можуть також одержати професію, підвищити\nкваліфікацію, пройти перепідготовку безпосередньо на виробництві."
    },
    {
      "provision_ref": "art42",
      "section": "42",
      "title": "Стаття 42. Вища освіта",
      "content": "1. Вища освіта забезпечує фундаментальну наукову, професійну\nта практичну підготовку, здобуття громадянами\nосвітньо-кваліфікаційних рівнів відповідно до їх покликань,\nінтересів і здібностей, удосконалення наукової та професійної\nпідготовки, перепідготовку та підвищення їх кваліфікації.\n2. Вища освіта здійснюється на базі повної загальної\nсередньої освіти. До вищих закладів освіти, що здійснюють\nпідготовку молодших спеціалістів, можуть прийматися особи, які\nмають базову загальну середню освіту.\n3. Підготовка фахівців у вищих закладах освіти може\nпроводитися з відривом (очна), без відриву від виробництва\n(вечірня, заочна), шляхом поєднання цих форм, а з окремих\nспеціальностей - екстерном.\nДержава створює умови громадянам України для реалізації їх\nправа на здобуття вищої освіти.\nНавчання у вищих закладах освіти державної форми власності\nоплачується державою, за винятком випадків, передбачених частиною\nчетвертою статті 61 цього Закону, у вищих закладах освіти інших\nформ власності - юридичними та фізичними особами.\nПрийом громадян до вищих закладів освіти проводиться на\nконкурсній основі відповідно до здібностей незалежно від форми\nвласності закладу освіти та джерел оплати за навчання.\nКонтроль за дотриманням принципів соціальної справедливості\nта законності при прийомі громадян до вищих закладів освіти\nздійснюється органами, уповноваженими цим Законом.\n4. Особливо обдарованим студентам забезпечується навчання та\nстажування за індивідуальними планами, встановлення спеціальних\nдержавних стипендій, створення умов для навчання за кордоном."
    },
    {
      "provision_ref": "art43",
      "section": "43",
      "title": "Стаття 43. Вищі заклади освіти",
      "content": "1. Вищими закладами освіти є: технікум (училище), коледж,\nінститут, консерваторія, академія, університет та інші.\n2. Відповідно до статусу вищих закладів освіти встановлено\nчотири рівні акредитації:\nперший рівень - технікум, училище, інші прирівняні до них\nвищі заклади освіти;\nдругий рівень - коледж, інші прирівняні до нього вищі заклади\nосвіти;\nтретій і четвертий рівні (залежно від наслідків акредитації)\n- інститут, консерваторія, академія, університет.\n3. Вищі заклади освіти здійснюють підготовку фахівців за\nтакими освітньо-кваліфікаційними рівнями:\nмолодший спеціаліст - забезпечують технікуми, училища, інші\nвищі заклади освіти першого рівня акредитації;\nбакалавр - забезпечують коледжі, інші вищі заклади освіти\nдругого рівня акредитації;\nспеціаліст, магістр - забезпечують вищі заклади освіти\nтретього і четвертого рівнів акредитації.\n4. Вищі заклади освіти певного рівня акредитації можуть\nздійснювати підготовку фахівців за освітньо-кваліфікаційними\nрівнями, які забезпечують заклади освіти нижчого рівня\nакредитації.\n5. Вищі заклади освіти у встановленому порядку можуть\nстворювати різні типи навчально-науково-виробничих комплексів,\nоб'єднань, центрів, інститутів, філій, коледжів, ліцеїв, гімназій."
    },
    {
      "provision_ref": "art44",
      "section": "44",
      "title": "Стаття 44. Напрями діяльності вищого закладу освіти",
      "content": "1. Основними напрямами діяльності вищого закладу освіти є:\nпідготовка фахівців різних освітньо-кваліфікаційних рівнів;\nпідготовка та атестація наукових, науково-педагогічних\nкадрів;\nнауково-дослідна робота;\nспеціалізація, підвищення кваліфікації, перепідготовка\nкадрів;\nкультурно-освітня, методична, видавнича,\nфінансово-господарська, виробничо-комерційна робота;\nздійснення зовнішніх зв'язків.\n2. Вищі заклади освіти здійснюють свою діяльність за\nдержавним контрактом (замовленням) та угодами як основною формою\nрегулювання відносин між закладами освіти та підприємствами,\nустановами, організаціями, громадянами."
    },
    {
      "provision_ref": "art45",
      "section": "45",
      "title": "Стаття 45. Наукова діяльність у системі вищої освіти",
      "content": "1. Наукова діяльність у системі вищої освіти включає\nвиконання науково-дослідних робіт, підготовку наукових і\nнауково-педагогічних кадрів вищої кваліфікації.\nНауково-дослідна робота є складовою частиною підготовки\nфахівців і здійснюється науковими колективами, окремими вченими за\nдоговорами, контрактами, замовленнями, програмами, проектами. Для\nцього створюються наукові, науково-виробничі підрозділи,\nоб'єднання, асоціації, технологічні парки, центри нових\nінформаційних технологій, науково-технічної творчості та інші\nформування.\n2. Держава визнає пріоритет фундаментальних досліджень, що\nвиконуються у системі освіти."
    },
    {
      "provision_ref": "art46",
      "section": "46",
      "title": "Стаття 46. Автономія вищого закладу освіти",
      "content": "1. Автономія може надаватися вищому закладу освіти відповідно\nдо рівня акредитації і передбачає права закладу на:\nвизначення змісту освіти;\nвизначення планів прийому студентів, аспірантів, докторантів\nз урахуванням державного контракту (замовлення) та угод з\nпідприємствами, установами, організаціями, громадянами;\nвстановлення і присвоєння вчених звань вищого закладу освіти\nчетвертого рівня акредитації;\nінші повноваження, що делегують вищому закладу освіти\nвідповідно до його статусу державні органи управління освітою.\n2. Вищий заклад освіти може делегувати окремі свої\nповноваження державним органам управління освітою.\nСтаття 47. Післядипломна освіта (спеціалізація, стажування,\nклінічна ординатура, підвищення кваліфікації та\nперепідготовка кадрів)\n1. Післядипломна освіта забезпечує одержання нової\nкваліфікації, нової спеціальності та професії на основі раніше\nздобутої у закладі освіти і досвіду практичної роботи, поглиблення\nпрофесійних знань, умінь за спеціальністю, професією.\n2. Післядипломна освіта здійснюється закладами післядипломної\nосвіти на договірних засадах з підприємствами, установами,\nорганізаціями з урахуванням державного контракту (замовлення).\n3. Форми, терміни і зміст навчання, методичної та\nнауково-дослідної діяльності визначаються закладами післядипломної\nосвіти за погодженням із замовником."
    },
    {
      "provision_ref": "art48",
      "section": "48",
      "title": "Стаття 48. Заклади післядипломної освіти",
      "content": "1. До закладів післядипломної освіти належать:\nакадемії, інститути (центри) підвищення кваліфікації,\nперепідготовки, вдосконалення, навчально-курсові комбінати;\nпідрозділи вищих закладів освіти (філіали, факультети,\nвідділення та інші);\nпрофесійно-технічні заклади освіти;\nвідповідні підрозділи в організаціях та на підприємствах.\n2. Заклади післядипломної освіти можуть працювати за очною,\nвечірньою, заочною формами навчання, мати філіали і вести\nнауково-дослідну роботу."
    },
    {
      "provision_ref": "art49",
      "section": "49",
      "title": "Стаття 49. Самоосвіта громадян",
      "content": "Для самоосвіти громадян державними органами, підприємствами,\nустановами, організаціями, об'єднаннями громадян, громадянами\nстворюються відкриті та народні університети, лекторії,\nбібліотеки, центри, клуби, теле-, радіонавчальні програми тощо."
    },
    {
      "provision_ref": "art50",
      "section": "50",
      "title": "Стаття 50. Учасники навчально-виховного процесу",
      "content": "Учасниками навчально-виховного процесу є:\nвихованці, учні, студенти, курсанти, слухачі, стажисти,\nклінічні ординатори, аспіранти, докторанти;\nкерівні, педагогічні, наукові, науково-педагогічні\nпрацівники, спеціалісти;\nбатьки або особи, які їх замінюють, батьки - вихователі\nдитячих будинків сімейного типу;\nпредставники підприємств, установ, кооперативних, громадських\nорганізацій, які беруть участь у навчально-виховній роботі.\nСтаття 51. Права вихованців, учнів, студентів, курсантів,\nслухачів, стажистів, клінічних ординаторів,\nаспірантів, докторантів\n1. Вихованці, учні, студенти, курсанти, слухачі, стажисти,\nклінічні ординатори, аспіранти, докторанти відповідно мають\nгарантоване державою право на:\nнавчання для здобуття певного освітнього та\nосвітньо-кваліфікаційного рівнів;\nвибір закладу освіти, форми навчання, освітньо-професійних та\nіндивідуальних програм, позакласних занять;\nдодаткову відпустку за місцем роботи, скорочений робочий час\nта інші пільги, передбачені законодавством для осіб, які поєднують\nроботу з навчанням;\nпродовження освіти за професією, спеціальністю на основі\nодержаного освітньо-кваліфікаційного рівня, здобуття додаткової\nосвіти відповідно до угоди із закладом освіти;\nодержання направлення на навчання, стажування до інших\nзакладів освіти, у тому числі за кордон;\nкористування навчальною, науковою, виробничою, культурною,\nспортивною, побутовою, оздоровчою базою закладу освіти;\nдоступ до інформації в усіх галузях знань;\nучасть у науково-дослідній, дослідно-конструкторській та\nінших видах наукової діяльності, конференціях, олімпіадах,\nвиставках, конкурсах;\nособисту або через своїх представників участь у громадському\nсамоврядуванні, в обговоренні, вирішенні питань удосконалення\nнавчально-виховного процесу, науково-дослідної роботи, призначення\nстипендій, організації дозвілля, побуту тощо;\nучасть в об'єднаннях громадян;\nбезпечні і нешкідливі умови навчання та праці;\nзабезпечення стипендіями, гуртожитками, інтернатами в\nпорядку, встановленому Кабінетом Міністрів України;\nтрудову діяльність у встановленому порядку в позаурочний час;\nперерву в навчанні у вищих та професійно-технічних закладах\nосвіти;\nкористування послугами закладів охорони здоров'я, засобами\nлікування, профілактики захворювань та зміцнення здоров'я;\nзахист від будь-яких форм експлуатації, фізичного та\nпсихічного насильства, від дій педагогічних, інших працівників,\nякі порушують права або принижують їх честь і гідність.\n2. Відволікання учнів, студентів, курсантів, слухачів,\nстажистів, клінічних ординаторів, аспірантів, докторантів за\nрахунок навчального часу на роботу і здійснення заходів, не\nпов'язаних з процесом навчання, забороняється, крім випадків,\nпередбачених рішенням Кабінету Міністрів України.\nСтаття 52. Обов'язки вихованців, учнів, студентів,\nкурсантів, слухачів, стажистів, клінічних\nординаторів, аспірантів, докторантів\n1. Обов'язками вихованців, учнів, студентів, курсантів,\nслухачів, стажистів, клінічних ординаторів, аспірантів,\nдокторантів відповідно є:\nдодержання законодавства, моральних, етичних норм;\nсистематичне та глибоке оволодіння знаннями, практичними\nнавичками, професійною майстерністю, підвищення загального\nкультурного рівня;\nдодержання статуту, правил внутрішнього розпорядку закладу\nосвіти.\n2. Випускники вищих закладів освіти, які здобули освіту за\nкошти державного або місцевого бюджетів, направляються на роботу і\nзобов'язані відпрацювати за направленням і в порядку,\nвстановленому Кабінетом Міністрів України.\n3. Інші обов'язки осіб, що навчаються, можуть встановлюватися\nзаконодавством, положеннями про заклади освіти та їх статутами.\nСтаття 53. Додаткові види соціального і матеріального\nзабезпечення вихованців, учнів, студентів,\nкурсантів, слухачів, стажистів, клінічних\nординаторів, аспірантів, докторантів\n1. Вихованцям, учням, студентам, курсантам, слухачам,\nстажистам, клінічним ординаторам, аспірантам, докторантам може\nнадаватися додатково соціальна і матеріальна допомога за рахунок\nмісцевих бюджетів, міністерств і відомств, підприємств, установ,\nорганізацій, коштів громадян, юридичних і фізичних осіб за межами\nУкраїни, благодійних організацій, а також з інших надходжень.\n2. При загальноосвітніх закладах утворюються фонди загального\nобов'язкового навчання для надання матеріальної допомоги учням, їх\nоздоровлення, проведення культурних заходів, інших передбачених\nзаконодавством витрат. Фонди загального обов'язкового навчання\nутворюються за рахунок коштів місцевих бюджетів у розмірі не\nменшому трьох відсотків витрат на утримання шкіл, а також за\nрахунок залучення коштів підприємств, установ, організацій, інших\nджерел.\n3. Для учнів, які проживають у сільській місцевості на\nвідстані понад 3 кілометри від школи, забезпечується безкоштовне\nрегулярне підвезення до школи і зі школи рейсовим транспортом або\nтранспортом підприємств, установ та організацій.\n4. На час виробничого навчання, практики учням і студентам\nзабезпечуються робочі місця, безпечні та нешкідливі умови праці.\nПорядок оплати виконаної роботи під час виробничого навчання\nі практики визначається Кабінетом Міністрів України.\nП'ятдесят відсотків заробітку за виробниче навчання і\nпрактику учнів професійно-технічних училищ, які отримують\nстипендію і харчування за рахунок держави, може бути направлено на\nрахунок закладу освіти для зміцнення навчально-матеріальної бази,\nна соціальний захист учнів, проведення культурно-масової і\nфізкультурно-спортивної роботи."
    },
    {
      "provision_ref": "art54",
      "section": "54",
      "title": "Стаття 54. Кадрове забезпечення сфери освіти",
      "content": "1. Педагогічною діяльністю можуть займатися особи з високими\nморальними якостями, які мають відповідну освіту,\nпрофесійно-практичну підготовку, фізичний стан яких дозволяє\nвиконувати службові обов'язки.\n2. Педагогічну діяльність у закладах освіти здійснюють\nпедагогічні працівники, у вищих закладах освіти третього і\nчетвертого рівнів акредитації та закладах післядипломної освіти -\nнауково-педагогічні працівники.\nПерелік посад педагогічних та науково-педагогічних\nпрацівників встановлюється Кабінетом Міністрів України.\n3. Педагогічні та науково-педагогічні працівники приймаються\nна роботу шляхом укладення трудового договору, в тому числі за\nконтрактом. Прийняття на роботу науково-педагогічних працівників\nздійснюється на основі конкурсного відбору.\n4. Педагогічні працівники підлягають атестації. За\nрезультатами атестації визначаються відповідність працівника\nзайманій посаді, рівень його кваліфікації, присвоюються категорії,\nпедагогічні звання. Порядок атестації педагогічних працівників\nвстановлюється Міністерством освіти України.\nПерелік категорій і педагогічних звань педагогічних\nпрацівників, порядок їх присвоєння визначаються Кабінетом\nМіністрів України.\nРішення атестаційної комісії є підставою для звільнення\nпедагогічного працівника з роботи у порядку, встановленому\nзаконодавством.\nСтаття 55. Права педагогічних та науково-педагогічних\nпрацівників\n1. Педагогічні та науково-педагогічні працівники мають право\nна:\nзахист професійної честі, гідності;\nвільний вибір форм, методів, засобів навчання, виявлення\nпедагогічної ініціативи;\nіндивідуальну педагогічну діяльність;\nучасть у громадському самоврядуванні;\nкористування подовженою оплачуваною відпусткою;\nзабезпечення житлом у першочерговому порядку, пільгові\nкредити для індивідуального і кооперативного будівництва;\nпридбання для працюючих у сільській місцевості основних\nпродуктів харчування за цінами, встановленими для працівників\nсільського господарства;\nодержання службового житла;\nпідвищення кваліфікації, перепідготовку, вільний вибір\nзмісту, програм, форм навчання, закладів освіти, установ та\nорганізацій, що здійснюють підвищення кваліфікації і\nперепідготовку.\n2. Відволікання педагогічних та науково-педагогічних\nпрацівників від виконання професійних обов'язків не допускається\nза винятком випадків, передбачених чинним законодавством.\nСтаття 56. Обов'язки педагогічних та науково-педагогічних\nпрацівників\nПедагогічні та науково-педагогічні працівники зобов'язані:\nпостійно підвищувати професійний рівень, педагогічну\nмайстерність, загальну культуру;\nзабезпечувати умови для засвоєння вихованцями, учнями,\nстудентами, курсантами, слухачами, стажистами, клінічними\nординаторами, аспірантами навчальних програм на рівні обов'язкових\nвимог щодо змісту, рівня та обсягу освіти, сприяти розвиткові\nздібностей дітей, учнів, студентів;\nнастановленням і особистим прикладом утверджувати повагу до\nпринципів загальнолюдської моралі: правди, справедливості,\nвідданості, патріотизму, гуманізму, доброти, стриманості,\nпрацелюбства, поміркованості, інших доброчинностей;\nвиховувати у дітей та молоді повагу до батьків, жінки,\nстарших за віком, народних традицій та звичаїв, національних,\nісторичних, культурних цінностей України, її державного і\nсоціального устрою, дбайливе ставлення до історико-культурного та\nприродного середовища країни;\nготувати учнів та студентів до свідомого життя в дусі\nвзаєморозуміння, миру, злагоди між усіма народами, етнічними,\nнаціональними, релігійними групами;\nдодержувати педагогічної етики, моралі, поважати гідність\nдитини, учня, студента;\nзахищати дітей, молодь від будь-яких форм фізичного або\nпсихічного насильства, запобігати вживанню ними алкоголю,\nнаркотиків, іншим шкідливим звичкам.\nСтаття 57. Гарантії держави педагогічним,\nнауково-педагогічним працівникам та іншим\nкатегоріям працівників закладів освіти\n1. Держава забезпечує педагогічним та науково-педагогічним\nпрацівникам:\nналежні умови праці, побуту, відпочинку, медичне\nобслуговування;\nпідвищення кваліфікації не рідше одного разу на п'ять років;\nправовий, соціальний, професійний захист;\nкомпенсації, встановлені законодавством, у разі втрати\nроботи, у зв'язку зі змінами в організації виробництва і праці;\nпризначення і виплату пенсії відповідно до чинного\nзаконодавства;\nвстановлення підвищених посадових окладів (ставок заробітної\nплати) за наукові ступені і вчені звання;\nвиплату педагогічним і науково-педагогічним працівникам\nнадбавок за вислугу років щомісячно у відсотках до посадового\nокладу (ставки заробітної плати) залежно від стажу педагогічної\nроботи у таких розмірах: понад 3 роки - 10 відсотків, понад 10\nроків - 20 відсотків, понад 20 років - 30 відсотків;\nнадання педагогічним працівникам щорічної грошової винагороди\nв розмірі до одного посадового окладу (ставки заробітної плати) за\nсумлінну працю, зразкове виконання службових обов'язків;\nвиплату педагогічним і науково-педагогічним працівникам\nдопомоги на оздоровлення у розмірі місячного посадового окладу\n(ставки заробітної плати) при наданні щорічної відпустки;\nвстановлення середніх посадових окладів (ставок заробітної\nплати) науково-педагогічним працівникам вищих закладів освіти\nтретього та четвертого рівнів акредитації на рівні подвійної\nсередньої заробітної плати працівників промисловості;\nвстановлення середніх посадових окладів (ставок заробітної\nплати) педагогічним працівникам вищих закладів освіти першого та\nдругого рівнів акредитації та інших закладів освіти на рівні не\nнижчому від середньої заробітної плати працівників промисловості.\nПерегляд заробітної плати педагогічним та\nнауково-педагогічним працівникам провадиться двічі на рік з\nщоквартальною індексацією з урахуванням рівня інфляції.\nЗатвердження схеми посадових окладів (ставок заробітної\nплати) педагогічним, науково-педагогічним працівникам та\nпідвищення (індексація) їх посадових окладів (ставок заробітної\nплати) проводиться у порядку, встановленому Кабінетом Міністрів\nУкраїни.\n2. Держава забезпечує:\nвстановлення доплат спеціалістам, які працюють в системі\nосвіти, до рівня середньомісячної заробітної плати працівників у\nцілому по народному господарству;\nвстановлення середнього розміру посадових окладів (ставок\nзаробітної плати) обслуговуючому персоналу відповідно до схеми\nпосадових окладів (ставок заробітної плати), що визначені\nКабінетом Міністрів України.\nПерегляд рівня заробітної плати спеціалістам, які працюють у\nсистемі освіти, і обслуговуючому персоналу провадиться двічі на\nрік з щоквартальною індексацією з урахуванням рівня інфляції.\n3. У разі захворювання педагогічного чи науково-педагогічного\nпрацівника, яке унеможливлює виконання ним професійних обов'язків\nі обмежує перебування в дитячому, учнівському, студентському\nколективах, або тимчасового переведення за цих чи інших обставин\nна іншу роботу, за ним зберігається попередній середній заробіток.\nУ разі хвороби або каліцтва попередній середній заробіток\nвиплачується до відновлення працездатності або встановлення\nінвалідності.\n4. Педагогічним працівникам, які працюють у сільській\nмісцевості і селищах міського типу, а також пенсіонерам, які\nраніше працювали педагогічними працівниками в цих населених\nпунктах і проживають у них, держава відповідно до чинного\nзаконодавства забезпечує безплатне користування житлом з опаленням\nі освітленням у межах встановлених норм.\nВони мають право на одержання у власність земельної ділянки у\nрозмірі середньої земельної частки відповідно до чинного\nзаконодавства.\n5. Педагогічним та науково-педагогічним працівникам за\nрахунок власних коштів закладів освіти може надаватися матеріальна\nдопомога для вирішення соціально-побутових питань.\nСтаття 58. Заохочення педагогічних та науково-педагогічних\nпрацівників\nЗа особливі трудові заслуги педагогічні та\nнауково-педагогічні працівники можуть бути нагороджені державними\nнагородами, представлені до присудження державних премій України,\nвідзначені знаками, грамотами, іншими видами морального та\nматеріального заохочення."
    },
    {
      "provision_ref": "art59",
      "section": "59",
      "title": "Стаття 59. Відповідальність батьків за розвиток дитини",
      "content": "1. Виховання в сім'ї є першоосновою розвитку дитини як\nособистості.\n2. На кожного з батьків покладається однакова\nвідповідальність за виховання, навчання і розвиток дитини.\n3. Батьки та особи, які їх замінюють, зобов'язані:\nпостійно дбати про фізичне здоров'я, психічний стан дітей,\nстворювати належні умови для розвитку їх природних здібностей;\nповажати гідність дитини, виховувати працелюбність, почуття\nдоброти, милосердя, шанобливе ставлення до державної і рідної\nмови, сім'ї, старших за віком, до народних традицій та звичаїв;\nвиховувати повагу до національних, історичних, культурних\nцінностей українського та інших народів, дбайливе ставлення до\nісторико-культурного надбання та навколишнього природного\nсередовища, любов до своєї країни;\nсприяти здобуттю дітьми освіти у закладах освіти або\nзабезпечувати повноцінну домашню освіту відповідно до вимог щодо\nїї змісту, рівня та обсягу;\nвиховувати повагу до законів, прав, основних свобод людини.\n4. Держава надає батькам і особам, які їх замінюють, допомогу\nу виконанні ними своїх обов'язків, захищає права сім'ї."
    },
    {
      "provision_ref": "art60",
      "section": "60",
      "title": "Стаття 60. Права батьків",
      "content": "Батьки або особи, які їх замінюють, мають право:\nвибирати заклад освіти для неповнолітніх дітей;\nобирати і бути обраними до органів громадського\nсамоврядування закладів освіти;\nзвертатися до державних органів управління освітою з питань\nнавчання, виховання дітей;\nзахищати у відповідних державних органах і суді законні\nінтереси своїх дітей.\nСтаття 61. Фінансово-господарська діяльність закладів\nосвіти та установ, організацій, підприємств\nсистеми освіти\n1. Фінансування державних закладів освіти та установ,\nорганізацій, підприємств системи освіти здійснюється за рахунок\nкоштів відповідних бюджетів, коштів галузей народного\nгосподарства, державних підприємств і організацій, а також\nдодаткових джерел фінансування.\n2. Держава забезпечує бюджетні асигнування на освіту в\nрозмірі не меншому десяти відсотків національного доходу, а також\nвалютні асигнування на основну діяльність.\n3. Кошти закладів і установ освіти та науки, які повністю або\nчастково фінансуються з бюджету, одержані від здійснення або на\nздійснення діяльності, передбаченої їх статутними документами, не\nвважаються прибутком і не оподатковуються.\n4. Додатковими джерелами фінансування є:\nкошти, одержані за навчання, підготовку, підвищення\nкваліфікації та перепідготовку кадрів відповідно до укладених\nдоговорів;\nплата за надання додаткових освітніх послуг;\nкошти, одержані за науково-дослідні роботи (послуги) та інші\nроботи, виконані закладом освіти на замовлення підприємств,\nустанов, організацій та громадян;\nдоходи від реалізації продукції навчально-виробничих\nмайстерень, підприємств, цехів і господарств, від надання в оренду\nприміщень, споруд, обладнання;\nдотації з місцевих бюджетів;\nкредити і позички банків, дивіденди від цінних паперів та\nдоходи від розміщення на депозитних вкладах тимчасово вільних\nпозабюджетних коштів;\nвалютні надходження;\nдобровільні грошові внески, матеріальні цінності, одержані\nвід підприємств, установ, організацій, окремих громадян;\nінші кошти.\n5. Кошти, матеріальні цінності та нематеріальні активи, що\nнадходять безкоштовно у вигляді безповоротної фінансової допомоги\nабо добровільних пожертвувань юридичних і фізичних осіб, у тому\nчислі нерезидентів, закладам і установам освіти та науки, метою\nдіяльності яких не є одержання прибутку, для здійснення освітньої,\nнаукової, оздоровчої, спортивної, культурної діяльності, не\nвважаються прибутком і не оподатковуються.\n6. У разі одержання коштів з інших джерел бюджетні та\nгалузеві асигнування закладів освіти та установ, організацій\nсистеми освіти не зменшуються.\n7. Бюджетні асигнування на освіту та позабюджетні кошти не\nпідлягають вилученню та використовуються виключно за призначенням."
    },
    {
      "provision_ref": "art62",
      "section": "62",
      "title": "Стаття 62. Фінансування наукових досліджень",
      "content": "1. Фінансування фундаментальних та пошукових наукових\nдосліджень, наукових програм, проектів державного значення у вищих\nзакладах освіти, науково-дослідних установах системи освіти\nздійснюється на конкурсній основі в обсязі не меншому десяти\nвідсотків державних коштів, що виділяються на утримання вищих\nзакладів освіти.\n2. Фінансування прикладних досліджень, розробок здійснюється\nза рахунок бюджету та інших джерел, а результати досліджень\nреалізуються як товар відповідно до чинного законодавства.\nСтаття 63. Матеріально-технічна база закладів освіти та\nустанов, організацій, підприємств системи освіти\n1. Матеріально-технічна база закладів освіти та установ,\nорганізацій, підприємств системи освіти включає будівлі, споруди,\nземлю, комунікації, обладнання, транспортні засоби, службове житло\nта інші цінності. Майно закладів освіти та установ, організацій,\nпідприємств системи освіти належить їм на правах, визначених\nчинним законодавством.\n2. Земельні ділянки державних закладів освіти, установ та\nорганізацій системи освіти передаються їм у постійне користування\nвідповідно до Земельного кодексу України ( 561-12 ).\n3. Заклади освіти самостійно розпоряджаються прибутками від\nгосподарської та іншої передбаченої їх статутами діяльності.\n4. Основні фонди, оборотні кошти та інше майно державних\nзакладів освіти, установ, організацій та підприємств системи\nосвіти не підлягають вилученню, крім випадків, передбачених чинним\nзаконодавством.\n5. Об'єкти освіти і науки, що фінансуються з бюджету, а також\nпідрозділи, технологічно пов'язані з навчальним та науковим\nпроцесом, не підлягають приватизації, перепрофілюванню або\nвикористанню не за призначенням.\n6. Потреби державних закладів освіти та установ, організацій\nсистеми освіти для розвитку їх матеріально-технічної бази\nзадовольняються державою першочергово відповідно до затверджених\nКабінетом Міністрів України нормативів.\nСтаття 64. Міжнародне співробітництво у державній системі\nосвіти\n1. Заклади освіти, наукові, науково-виробничі установи\nсистеми освіти, органи державного управління освітою мають право\nукладати договори про співробітництво, встановлювати прямі зв'язки\nіз закладами освіти, науковими установами системи освіти\nзарубіжних країн, міжнародними організаціями, фондами тощо\nвідповідно до чинного законодавства України.\n2. Державні заклади освіти та наукові, науково-виробничі\nустанови державної системи освіти, органи державного управління\nосвітою мають право здійснювати зовнішньоекономічну діяльність\nвідповідно до законодавства на основі договорів, укладених ними з\nіноземними юридичними, фізичними особами, мати власний валютний\nрахунок, створювати спільні підприємства.\n3. Міністерство освіти України, міністерства і відомства,\nяким підпорядковані заклади освіти, Вища атестаційна комісія\nУкраїни разом з іншими державними установами, організаціями\nпроводять роботу, пов'язану з встановленням еквівалентності\nатестатів і дипломів, міжнародним визнанням навчальних курсів,\nкваліфікацій, вчених ступенів і звань.\n4. Держава сприяє міжнародному співробітництву закладів\nосвіти та органів управління освітою, виділяє їм відповідні\nвалютні асигнування, звільняє від оподаткування, сплати мита і\nмитного збору за навчальне, наукове та виробниче обладнання та\nприладдя, що надходять для них з-за кордону для навчальних і\nнаукових цілей.\n5. Валютні, матеріальні надходження від зовнішньоекономічної\nдіяльності використовуються державними закладами освіти,\nнауковими, науково-виробничими установами системи освіти для\nзабезпечення їх власної статутної діяльності згідно з чинним\nзаконодавством."
    },
    {
      "provision_ref": "art65",
      "section": "65",
      "title": "Стаття 65. Міжнародні договори",
      "content": "Якщо міжнародним договором України встановлено інші правила,\nніж ті, що передбачені законодавством України про освіту, то\nзастосовуються правила міжнародного договору.\nСтаття 66. Відповідальність за порушення законодавства про\nосвіту\nПосадові особи і громадяни, винні в порушенні законодавства\nпро освіту, несуть відповідальність згідно з чинним законодавством\nУкраїни\"."
    }
  ],
  "definitions": []
}