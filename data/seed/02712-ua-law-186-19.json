{
  "id": "ua-law-186-19",
  "type": "statute",
  "title": "Закон України (186-19)",
  "title_en": "",
  "short_name": "186-19",
  "status": "in_force",
  "issued_date": "2015-02-12",
  "url": "https://zakon.rada.gov.ua/laws/show/186-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України\n\n(Відомості Верховної Ради (ВВР), 2015, № 16, ст.110)\n\n{Із змінами, внесеними згідно із Законами\n\n№ 389-VIII від 12.05.2015 , ВВР, 2015, № 28, ст.250\n\n№ 2469-VIII від 21.06.2018 , ВВР, 2018, № 31, ст.241}\n\nВерховна Рада України постановляє:\n\nI. Внести зміни до таких законодавчих актів України:\n\n1. Кримінальний кодекс України (Відомості Верховної Ради України, 2001 р., № 25-26, ст. 131) доповнити статтею 336 -1 такого змісту:\n\n\" Стаття 336 -1 . Ухилення від проходження служби цивільного захисту в особливий період чи у разі проведення цільової мобілізації\n\nУхилення від проходження служби цивільного захисту в особливий період (крім відбудовного періоду) чи у разі проведення цільової мобілізації -\n\nкарається позбавленням волі на строк від двох до п’яти років\".\n\n2. У Законі України \"Про правовий режим надзвичайного стану\" (Відомості Верховної Ради України, 2000 р., № 23, ст. 176; 2003 р., № 29, ст. 233; 2014 р., № 15, ст. 326):\n\n1) у частині другій статті 17 слова \"стихійного лиха чи катастроф\" замінити словами \"особливо тяжких надзвичайних ситуацій\";\n\n2) у частині першій статті 20 слова \"військ Цивільної оборони\" виключити.\n\n{Пункт 3 розділу I втратив чинність на підставі Закону № 389-VIII від 12.05.2015 }\n\n4. Статтю 3 Закону України \"Про оборону України\" (Відомості Верховної Ради України, 2000 р., № 49, ст. 420; 2011 р., № 4, ст. 27) після абзацу сьомого доповнити двома новими абзацами такого змісту:\n\n\"забезпечення на особливий період Оперативно-рятувальної служби цивільного захисту підготовленими кадрами, рятувальною та іншою технікою, продовольством, речовим майном, іншими матеріальними та фінансовими ресурсами;\n\nзабезпечення готовності органів державної влади, органів місцевого самоврядування, єдиної державної системи цивільного захисту до виконання завдань цивільного захисту в особливий період\".\n\nУ зв’язку з цим абзаци восьмий - сімнадцятий вважати відповідно абзацами десятим - дев’ятнадцятим.\n\n{Пункт 5 розділу I втратив чинність на підставі Закону № 2469-VIII від 21.06.2018 }\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n12 лютого 2015 року\n\n№ 186-VIII\n\nПро внесення змін до деяких законодавчих актів України\nЗакон України від 12.02.2015 № 186-VIII\n\nРедакція від 08.07.2018 , підстава — 2469-VIII\nПостійна адреса:\nhttps://zakon.rada.gov.ua/go/186-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}