{
  "id": "ua-law-4719-17",
  "type": "statute",
  "title": "Закон України (4719-17)",
  "title_en": "",
  "short_name": "4719-17",
  "status": "in_force",
  "issued_date": "2012-05-17",
  "url": "https://zakon.rada.gov.ua/laws/show/4719-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо приведення їх у відповідність із Законом України \"Про соціальний діалог в Україні\"\n\n(Відомості Верховної Ради (ВВР), 2013, № 15, ст.97)\n\n{Із змінами, внесеними згідно із Законами\n\n№ 5026-VI від 22.06.2012 , ВВР, 2013, № 22, ст.216\n\n№ 5067-VI від 05.07.2012 , ВВР, 2013, № 24, ст.243\n\n№ 794-VII від 27.02.2014 , ВВР, 2014, № 13, ст.222\n\n№ 77-VIII від 28.12.2014 , ВВР, 2015, № 11, ст.75}\n\nВерховна Рада України постановляє:\n\nI. Внести зміни до таких законів України:\n\n{Пункт 1 розділу І втратив чинність на підставі Закону № 5067-VI від 05.07.2012 }\n\n2. У Законі України \"Про оплату праці\" (Відомості Верховної Ради України, 1995 р., № 17, ст. 121; 2004 р., № 6, ст. 38):\n\n1) у статті 5:\n\nабзаци третій і четвертий частини першої викласти в такій редакції:\n\n\"генеральної угоди на національному рівні;\n\nгалузевих (міжгалузевих), територіальних угод\";\n\nу частині другій слова \"власники, об’єднання власників\" замінити словами \"роботодавці, організації роботодавців, об’єднання організацій роботодавців\";\n\n2) у статті 14:\n\nчастину першу викласти в такій редакції:\n\n\"Договірне регулювання оплати праці працівників підприємств здійснюється на основі системи угод, що укладаються на національному (генеральна угода), галузевому (галузева (міжгалузева) угода), територіальному (територіальна угода) та локальному (колективний договір) рівнях відповідно до законів\";\n\nу частині другій слова \"галузевою або регіональною угодами\" замінити словами \"галузевою (міжгалузевою) або територіальною угодами\";\n\n3) у частині першій статті 15 слова \"та галузевими (регіональними) угодами\" замінити словами \"галузевими (міжгалузевими) і територіальними угодами\";\n\n4) у статті 18 слова \"регіональною угодами\" замінити словами \"(міжгалузевою) і територіальною угодами\";\n\n5) у тексті Закону слова \"власник або уповноважений ним орган\" в усіх відмінках і числах замінити словом \"роботодавець\" у відповідному відмінку і числі.\n\n3. Підпункт 9 пункту \"б\" частини першої статті 34 Закону України \"Про місцеве самоврядування в Україні\" (Відомості Верховної Ради України, 1997 р., № 24, ст. 170) викласти в такій редакції:\n\n\"9) участь у соціальному діалозі, веденні колективних переговорів, укладенні територіальних угод, здійсненні контролю за їх виконанням, вирішенні колективних трудових спорів (конфліктів) щодо підприємств, установ та організацій, розташованих на відповідній території; реєстрація колективних договорів і угод\".\n\n4. Статтю 15 Основ законодавства України про загальнообов’язкове державне соціальне страхування (Відомості Верховної Ради України, 1998 р., № 23, ст. 121) після частини першої доповнити новою частиною такого змісту:\n\n\"Порядок призначення, обрання (делегування) представників держави та суб’єктів загальнообов’язкового державного соціального страхування до складу правлінь і наглядових рад страхових фондів визначається законами з окремих видів загальнообов’язкового державного соціального страхування\".\n\nУ зв’язку з цим частини другу - сьому вважати відповідно частинами третьою - восьмою.\n\n5. Статтю 15 Закону України \"Про порядок вирішення колективних трудових спорів (конфліктів)\" (Відомості Верховної Ради України, 1998 р., № 34, ст. 227) доповнити частинами сьомою - десятою такого змісту:\n\n\"Національна служба посередництва і примирення та її відділення проводять оцінку відповідності критеріям репрезентативності, підтвердження репрезентативності профспілок, їх організацій та об’єднань, організацій роботодавців та їх об’єднань для участі в колективних переговорах з укладення генеральної, галузевих (міжгалузевих), територіальних угод, обрання (делегування) представників до тристоронніх або двосторонніх органів соціального діалогу, участі в міжнародних заходах.\n\nПорядок оцінки відповідності критеріям репрезентативності та підтвердження репрезентативності суб’єктів сторін профспілок та роботодавців затверджується Національною службою посередництва і примирення після погодження сторонами соціального діалогу на національному рівні.\n\nДля виконання завдань, передбачених Законом України \"Про соціальний діалог в Україні\" , Національна служба посередництва і примирення та її відділення звертаються із запитами до органів юстиції, статистики, інших органів виконавчої влади та органів місцевого самоврядування і безоплатно отримують необхідну інформацію в установленому законодавством порядку.\n\nНаціональна служба посередництва і примирення та її відділення за результатами оцінки відповідності критеріям репрезентативності і підтвердження репрезентативності приймають відповідні рішення згідно із Законом України \"Про соціальний діалог в Україні\" і ведуть реєстр суб’єктів сторони профспілок та сторони роботодавців\".\n\n6. Статтю 37 Закону України \"Про місцеві державні адміністрації\" (Відомості Верховної Ради України, 1999 р., № 20-21, ст. 190; 2004 р., № 6, ст. 38) викласти в такій редакції:\n\n\" Стаття 37. Відносини місцевих державних адміністрацій з об’єднаннями громадян\n\nМісцеві державні адміністрації взаємодіють з політичними партіями, громадськими, релігійними організаціями, професійними спілками та їх об’єднаннями, організаціями роботодавців та їх об’єднаннями для забезпечення прав і свобод громадян, задоволення їх політичних, екологічних, соціальних, економічних, культурних та інших інтересів з урахуванням загальнодержавних і місцевих інтересів, сприяють виконанню статутних завдань та забезпечують додержання законних прав таких об’єднань громадян.\n\nПолітичні партії, громадські, релігійні організації, професійні спілки та їх об’єднання, організації роботодавців та їх об’єднання можуть вносити пропозиції з питань їх діяльності на розгляд місцевих державних адміністрацій, мають право брати участь у розгляді внесених ними пропозицій шляхом надання необхідних пояснень та обгрунтувань.\n\nМісцеві державні адміністрації є стороною соціального діалогу на територіальному рівні, сприяють розвитку соціального діалогу, відповідно до закону проводять консультації з іншими сторонами соціального діалогу\".\n\n7. У Законі України \"Про професійні спілки, їх права та гарантії діяльності\" (Відомості Верховної Ради України, 1999 р., № 45, ст. 397; 2002 р., № 11, ст. 79):\n\n1) у статті 20:\n\nчастину першу викласти в такій редакції:\n\n\"Профспілки, їх організації та об’єднання ведуть колективні переговори, укладають колективні договори, генеральну, галузеві (міжгалузеві), територіальні угоди від імені працівників у порядку, встановленому законом\";\n\nпісля частини першої доповнити двома новими частинами такого змісту:\n\n\"Участь у колективних переговорах з укладення угод на національному, галузевому, територіальному рівні беруть репрезентативні на відповідному рівні профспілки, їх організації та об’єднання.\n\nПрофесійні спілки, їх організації та об’єднання, що не відповідають критеріям репрезентативності, визначеним Законом України \"Про соціальний діалог в Україні\" , за рішенням своїх виборних органів можуть надавати повноваження репрезентативним організаціям та об’єднанням відповідного рівня (за згодою) для представлення своїх інтересів під час укладення угод. Надання повноважень оформлюється письмово\".\n\nУ зв’язку з цим частини другу - п’яту вважати відповідно частинами четвертою - сьомою;\n\nчастину п’яту викласти в такій редакції:\n\n\"Кількість представників репрезентативних профспілок, їх організацій, об’єднань для ведення колективних переговорів з укладення угод від імені працівників на національному, галузевому і територіальному рівні визначається пропорційно до кількості членів профспілок, яких вони об’єднують та інтереси яких представляють згідно з повноваженнями, наданими їм профспілками, їх організаціями, об’єднаннями, що не відповідають критеріям репрезентативності\";\n\n2) у статті 21:\n\nу частині другій слова \"які стосуються соціально-економічних відносин\" замінити словами \"з питань формування та реалізації державної соціальної та економічної політики, регулювання трудових, соціальних, економічних відносин\";\n\nу частині третій слова \"які стосуються трудових відносин або соціального захисту громадян\" замінити словами \"які стосуються регулювання трудових, соціальних, економічних відносин\";\n\nу частині четвертій слова \"які стосуються соціально-трудової сфери\" замінити словами \"з питань формування та реалізації державної соціальної та економічної політики, регулювання трудових, соціальних, економічних відносин\";\n\nчастину шосту викласти в такій редакції:\n\n\"Форми і системи оплати праці, норми праці, розцінки, тарифні сітки, схеми посадових окладів, умови запровадження та розміри надбавок, доплат, премій, винагород та інших заохочувальних, компенсаційних і гарантійних виплат встановлюються в колективному договорі з додержанням норм і гарантій, передбачених законодавством, генеральною, галузевими (міжгалузевими) або територіальними угодами. Якщо колективний договір не укладено, роботодавець зобов’язаний погодити зазначені питання з профспілковим органом\";\n\n3) статтю 24 доповнити частиною другою такого змісту:\n\n\"До складу правлінь та наглядових рад фондів загальнообов’язкового державного соціального страхування представники застрахованих осіб обираються (делегуються) репрезентативними на відповідному рівні професійними спілками та їх об’єднаннями\".\n\n8. У Законі України \"Про загальнообов’язкове державне соціальне страхування від нещасного випадку на виробництві та професійного захворювання, які спричинили втрату працездатності\" (Відомості Верховної Ради України, 1999 р., № 46-47, ст. 403):\n\n1) частину другу статті 17 викласти в такій редакції:\n\n\"Представники держави призначаються Кабінетом Міністрів України, а представники застрахованих осіб і роботодавців обираються (делегуються) репрезентативними на національному рівні всеукраїнськими об’єднаннями профспілок та репрезентативними на національному рівні всеукраїнськими об’єднаннями організацій роботодавців. Порядок обрання (делегування) таких представників визначається сторонами соціального діалогу самостійно\";\n\n2) частину шосту статті 26 викласти в такій редакції:\n\n\"Представники застрахованих осіб до наглядової ради обираються (делегуються) репрезентативними на національному рівні всеукраїнськими об’єднаннями профспілок, а представники роботодавців - репрезентативними на національному рівні всеукраїнськими об’єднаннями організацій роботодавців. Порядок обрання (делегування) таких представників визначається сторонами соціального діалогу самостійно\".\n\n9. У Законі України \"Про загальнообов’язкове державне соціальне страхування на випадок безробіття\" (Відомості Верховної Ради України, 2000 р., № 22, ст. 171):\n\n1) абзац другий частини другої статті 10 викласти в такій редакції:\n\n\"Представники держави призначаються Кабінетом Міністрів України. Представники застрахованих осіб і роботодавців обираються (делегуються) репрезентативними на національному рівні всеукраїнськими об’єднаннями профспілок та репрезентативними на національному рівні всеукраїнськими об’єднаннями організацій роботодавців. Порядок обрання (делегування) таких представників визначається сторонами соціального діалогу самостійно\";\n\n2) абзац третій частини другої статті 13 викласти в такій редакції:\n\n\"Представники застрахованих осіб обираються (делегуються) репрезентативними на національному рівні всеукраїнськими об’єднаннями профспілок, а представники роботодавців - репрезентативними на національному рівні всеукраїнськими об’єднаннями організацій роботодавців. Порядок обрання (делегування) таких представників визначається сторонами соціального діалогу самостійно\".\n\n{ Пункт 10 розділу I втратив чинність на підставі Закону № 77-VIII від 28.12.2014 }\n\n{Пункт 11 розділу I втратив чинність на підставі Закону № 5026-VI від 22.06.2012 }\n\n12. У Законі України \"Про загальнообов’язкове державне пенсійне страхування\" (Відомості Верховної Ради України, 2003 р., №№ 49-51, ст. 376; 2012 р., № 12-13, ст. 82):\n\n1) абзац другий частини другої статті 60 викласти в такій редакції:\n\n\"Представники від держави призначаються і відкликаються Кабінетом Міністрів України. Представники застрахованих осіб обираються (делегуються) репрезентативними на національному рівні всеукраїнськими об’єднаннями профспілок, а представники роботодавців - репрезентативними на національному рівні всеукраїнськими об’єднаннями організацій роботодавців. Порядок обрання (делегування) і відкликання таких представників визначається сторонами соціального діалогу самостійно\";\n\n2) абзац другий частини другої статті 65 викласти в такій редакції:\n\n\"Представники від держави призначаються і відкликаються Кабінетом Міністрів України. Представники застрахованих осіб обираються (делегуються) репрезентативними на національному рівні всеукраїнськими об’єднаннями профспілок, а представники роботодавців - репрезентативними на національному рівні всеукраїнськими об’єднаннями організацій роботодавців. Порядок обрання (делегування) і відкликання таких представників визначається сторонами соціального діалогу самостійно\";\n\n3) у статті 81:\n\nв абзаці третьому частини другої слова \"від застрахованих осіб, роботодавців\" замінити словами \"застрахованих осіб та роботодавців, які обираються (делегуються) відповідно репрезентативними на національному рівні всеукраїнськими об’єднаннями профспілок та репрезентативними на національному рівні всеукраїнськими об’єднаннями організацій роботодавців\";\n\nабзац перший частини третьої після слів \"у профспілкових об’єднаннях\" доповнити словами \"об’єднаннях організацій роботодавців\".\n\n13. Частину першу статті 18 Закону України \"Про забезпечення рівних прав та можливостей жінок і чоловіків\" (Відомості Верховної Ради України, 2005 р., № 52, ст. 561) викласти в такій редакції:\n\n\"У разі колективно-договірного регулювання соціально-трудових відносин до генеральної угоди, галузевих (міжгалузевих) і територіальних угод, колективних договорів включаються положення, що забезпечують рівні права та можливості жінок і чоловіків\".\n\n{Пункт 14 розділу I втратив чинність на підставі Закону № 794-VII від 27.02.2014 }\n\n15. Частину першу статті 7 Закону України \"Про центральні органи виконавчої влади\" (Відомості Верховної Ради України, 2011 р., № 38, ст. 385) доповнити пунктом 4 -1 такого змісту:\n\n\"4 -1 ) забезпечення здійснення соціального діалогу на галузевому рівні\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України:\n\n1) протягом шести місяців з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити прийняття нормативно-правових актів, необхідних для реалізації цього Закону;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\n2) забезпечити включення до складу правління Пенсійного фонду України не менш як по три представники застрахованих осіб, обраних (делегованих) репрезентативними на національному рівні всеукраїнськими об’єднаннями профспілок, та роботодавців, обраних (делегованих) репрезентативними на національному рівні всеукраїнськими об’єднаннями організацій роботодавців.\n\nПрезидент України\n\nВ.ЯНУКОВИЧ\n\nм. Київ\n\n17 травня 2012 року\n\n№ 4719-VI\n\nПро внесення змін до деяких законів України щодо приведення їх у відповідність із Законом України \"Про соціальний діалог в Україні\"\nЗакон України від 17.05.2012 № 4719-VI\n\nРедакція від 01.01.2015 , підстава — 77-VIII\nПостійна адреса:\nhttps://zakon.rada.gov.ua/go/4719-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}