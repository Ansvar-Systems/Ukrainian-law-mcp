{
  "id": "ua-law-908-15",
  "type": "statute",
  "title": "Закон України (908-15)",
  "title_en": "",
  "short_name": "908-15",
  "status": "in_force",
  "issued_date": "2003-06-05",
  "url": "https://zakon.rada.gov.ua/laws/show/908-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кримінального кодексу України\nщодо відповідальності за незаконне втручання\nв роботу мереж електрозв'язку\n( Відомості Верховної Ради України (ВВР), 2003, N 38, ст.320 )\n\nВерховна Рада України п о с т а н о в л я є :\nI. Внести до Кримінального кодексу України ( 2341-14 ) такі\nзміни:\n1. Назву розділу XVI доповнити словами \"і мереж\nелектрозв'язку\".\n2. Статтю 361 викласти в такій редакції:\n\" Стаття 361. Незаконне втручання в роботу\nелектронно-обчислювальних машин (комп'ютерів),\nсистем та комп'ютерних мереж і мереж\nелектрозв'язку\n1. Незаконне втручання в роботу автоматизованих\nелектронно-обчислювальних машин, їх систем чи комп'ютерних мереж,\nщо призвело до перекручення чи знищення комп'ютерної інформації\nабо носіїв такої інформації, а також розповсюдження комп'ютерного\nвірусу шляхом застосування програмних і технічних засобів,\nпризначених для незаконного проникнення в ці машини, системи чи\nкомп'ютерні мережі і здатних спричинити перекручення або знищення\nкомп'ютерної інформації чи носіїв такої інформації, а так само\nнезаконне втручання в роботу мереж електрозв'язку, що призвело до\nзнищення, перекручення, блокування інформації або до порушення\nвстановленого порядку її маршрутизації, -\nкараються штрафом до сімдесяти неоподатковуваних мінімумів\nдоходів громадян або виправними роботами на строк до двох років,\nабо обмеженням волі на той самий строк.\n2. Ті самі дії, якщо вони заподіяли істотну шкоду або вчинені\nповторно чи за попередньою змовою групою осіб, -\nкараються штрафом від ста до чотирьохсот неоподатковуваних\nмінімумів доходів громадян або обмеженням волі на строк до п'яти\nроків, або позбавленням волі на строк від трьох до п'яти років.\nПримітка. Під істотною шкодою, якщо вона полягає в завданні\nматеріальних збитків, слід розуміти таку шкоду, яка в триста і\nбільше разів перевищує неоподатковуваний мінімум доходів\nгромадян\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 5 червня 2003 року\nN 908-IV\n\nПро внесення змін до Кримінального кодексу України щодо відповідальності за незаконне втручання в роботу мереж електрозв'язку\nЗакон України від 05.06.2003 № 908-IV\n\nПрийняття від 05.06.2003\nПостійна адреса:\nhttps://zakon.rada.gov.ua/go/908-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}