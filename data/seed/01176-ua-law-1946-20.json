{
  "id": "ua-law-1946-20",
  "type": "statute",
  "title": "Закон України (1946-20)",
  "title_en": "",
  "short_name": "1946-20",
  "status": "in_force",
  "issued_date": "2021-12-14",
  "url": "https://zakon.rada.gov.ua/laws/show/1946-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України та інших законів України щодо стимулювання розвитку цифрової економіки в Україні\n\n(Відомості Верховної Ради України (ВВР), 2023 , № 7, ст.19)\n\nВерховна Рада України постановляє:\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. У пункті 14.1 статті 14:\n\nдоповнити підпунктом 14.1.71 -1 такого змісту:\n\n\"14.1.71 -1 . Звичайна ціна майна, робіт, послуг при визначенні бази оподаткування резидентами Дія Сіті - платниками податку, що сплачують податок на прибуток підприємств на особливих умовах, при здійсненні операцій, які є об’єктом оподаткування відповідно до пункту 135.2 статті 135, пункту 137.10 статті 137 та пункту 141.9 -1 статті 141 цього Кодексу (крім визначення бази оподаткування у разі здійснення контрольованих операцій), визначається на рівні ціни договору, але не нижче ціни придбання майна (робіт, послуг), а для необоротних активів - не нижче балансової (залишкової) вартості за даними бухгалтерського обліку, що склалася станом на початок календарного місяця, протягом якого здійснюються операції продажу (відчуження), ліквідації таких необоротних активів.\n\nДля майна (крім необоротних активів), робіт, послуг, вироблених (створених, наданих) платником податку, звичайна ціна визначається на рівні ціни договору, але не нижче виробничої собівартості, яка розрахована за правилами бухгалтерського обліку відповідно до принципів, методів і процедур, визначених в обліковій політиці платника податку. Якщо в обліковій політиці такі принципи, методи і процедури не визначені, контролюючий орган самостійно розраховує виробничу собівартість відповідно до національних положень (стандартів) бухгалтерського обліку або міжнародних стандартів фінансової звітності\";\n\nпідпункт 14.1.170 після слів \"заробітної плати\" доповнити словами \"та/або у вигляді дивідендів\";\n\nдоповнити підпунктами 14.1.282, 14.1.282 -1 , 14.1.283 і 14.1.284 такого змісту:\n\n\"14.1.282. резидент Дія Сіті - у значенні, визначеному Законом України \"Про стимулювання розвитку цифрової економіки в Україні\";\n\n14.1.282 -1 . резидент Дія Сіті - платник податку, що сплачує податок на прибуток підприємств на особливих умовах (далі - резидент Дія Сіті - платник податку на особливих умовах), - резидент Дія Сіті, який у порядку, передбаченому пунктом 141.10 статті 141 цього Кодексу, обрав або перейшов на відповідний режим оподаткування. Резиденти Дія Сіті, які не обрали (не перейшли) на відповідний режим оподаткування, сплачують податок на прибуток підприємств на загальних підставах та вважаються резидентами Дія Сіті, що не є платниками податку на особливих умовах;\n\n14.1.283. спеціалісти резидента Дія Сіті - гіг-спеціалісти, що виконують роботу (надають послуги) на замовлення та на користь (в інтересах) резидента Дія Сіті на підставі гіг-контракту, укладеного в порядку, передбаченому Законом України \"Про стимулювання розвитку цифрової економіки в Україні\", та/або особи, які перебувають із резидентом Дія Сіті у трудових відносинах;\n\n14.1.284. реєстр Дія Сіті - у значенні, визначеному Законом України \"Про стимулювання розвитку цифрової економіки в Україні\".\n\n2. Пункт 19 -1 .1 статті 19 -1 доповнити підпунктом 19 -1 .1.53 -1 такого змісту:\n\n\"19 -1 .1.53 -1 . надають центральному органу виконавчої влади, що забезпечує формування та реалізацію державної політики у сфері цифрової економіки, інформацію, необхідну для визначення відповідності юридичної особи вимогам, визначеним пунктами 2 , 3 частини першої, пунктами 3 , 10 частини другої та пунктом 3 частини третьої статті 5 Закону України \"Про стимулювання розвитку цифрової економіки в Україні\".\n\n3. У статті 39 :\n\n1) у пункті 39.1 :\n\nпідпункт 39.1.1 доповнити словами \"(об’єкта оподаткування - у випадках, якщо застосування принципу \"витягнутої руки\" передбачено цим Кодексом або міжнародними договорами)\";\n\nпідпункт 39.1.2 після слів \"Обсяг оподатковуваного прибутку\" доповнити словами \"(об’єкта оподаткування)\";\n\nпідпункт 39.1.3 після слів \"включається до оподатковуваного прибутку\" доповнити словами \"(об’єкта оподаткування)\";\n\n2) у підпункті 39.2.1 пункту 39.2:\n\nабзац перший підпункту 39.2.1.1 викласти в такій редакції:\n\n\"39.2.1.1. Контрольованими операціями є господарські операції платника податків, що можуть впливати на об’єкт оподаткування податком на прибуток підприємств платника податків (для резидентів Дія Сіті - платників податку на особливих умовах - на фінансовий результат до оподаткування, визначений у фінансовій звітності згідно з національними положеннями (стандартами) бухгалтерського обліку або міжнародними стандартами фінансової звітності), а саме\";\n\nабзац перший підпункту 39.2.1.4 викласти в такій редакції:\n\n\"39.2.1.4. Господарською операцією для цілей трансфертного ціноутворення є всі види операцій, договорів або домовленостей, документально підтверджених або непідтверджених, що можуть впливати на об’єкт оподаткування податком на прибуток підприємств платника податків (для резидентів Дія Сіті - платників податку на особливих умовах - на фінансовий результат до оподаткування, визначений у фінансовій звітності згідно з національними положеннями (стандартами) бухгалтерського обліку або міжнародними стандартами фінансової звітності), зокрема, але не виключно\".\n\n4. Друге речення абзацу п’ятого пункту 50.1 статті 50 після слів і цифр \"до статті 39 цього Кодексу\" доповнити словами і цифрами \"або при визначенні бази оподаткування відповідно до підпункту 141.9 -1 .3 пункту 141.9 -1 статті 141 цього Кодексу у разі здійснення контрольованих операцій, якщо їх умови не відповідають принципу \"витягнутої руки\".\n\n5. Пункт 57.1 -1 статті 57 доповнити підпунктом 57.1 -1 .8 такого змісту:\n\n\"57.1 -1 .8. Резиденти Дія Сіті - платники податку на особливих умовах звільняються від обов’язку сплати авансових внесків з податку на прибуток у разі виплати дивідендів\".\n\n6. У пункті 70.16 статті 70:\n\nабзац перший після слів \"за своїм місцезнаходженням\" доповнити словами \"або централізовано в електронному вигляді (для органів виконавчої влади)\";\n\nпідпункт 70.16.7 -1 викласти в такій редакції:\n\n\"70.16.7 -1 . центральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій, не пізніше наступного робочого дня після дня внесення у встановленому законодавством порядку до Єдиного державного демографічного реєстру інформації - про реєстрацію/зняття з реєстрації місця проживання/перебування фізичної особи, а також про серії (за наявності) та номери недійсних паспортів\".\n\n7. Пункт 72.1 статті 72 доповнити підпунктом 72.1.7 такого змісту:\n\n\"72.1.7. від центрального органу виконавчої влади, що забезпечує формування та реалізацію державної політики у сфері цифрової економіки, інформацію про відповідність резидентів Дія Сіті вимогам Закону України \"Про стимулювання розвитку цифрової економіки в Україні\", зокрема щодо включення/виключення платників податків до/з реєстру Дія Сіті\".\n\n8. Абзац другий підпункту 75.1.1 пункту 75.1 статті 75 викласти в такій редакції:\n\n\"Предметом камеральної перевірки також може бути своєчасність подання податкових декларацій (розрахунків) та/або своєчасність реєстрації податкових накладних та/або розрахунків коригування до податкових накладних у Єдиному реєстрі податкових накладних, акцизних накладних та/або розрахунків коригування до акцизних накладних у Єдиному реєстрі акцизних накладних, виправлення помилок у податкових накладних та/або своєчасність сплати узгодженої суми податкового (грошового) зобов’язання виключно на підставі даних, що зберігаються (опрацьовуються) у відповідних інформаційних базах, повнота нарахування та своєчасність сплати податку на доходи фізичних осіб та єдиного внеску на загальнообов’язкове державне соціальне страхування у разі невідповідності резидента Дія Сіті вимогам, визначеним пунктами 2 , 3 частини першої та пунктом 10 частини другої статті 5 Закону України \"Про стимулювання розвитку цифрової економіки в Україні\".\n\n9. Пункт 134.1 статті 134 доповнити підпунктом 134.1.8 такого змісту:\n\n\"134.1.8. операції резидентів Дія Сіті - платників податку на особливих умовах, що підлягають оподаткуванню згідно з пунктом 135.2 статті 135, пунктом 137.10 статті 137 та пунктом 141.9 -1 статті 141 цього Кодексу\".\n\n10. Статтю 135 доповнити пунктом 135.2 такого змісту:\n\n\"135.2. Базою оподаткування операцій резидента Дія Сіті - платника податку на особливих умовах є грошове вираження об’єкта оподаткування, розрахованого за правилами, визначеними цим пунктом та підпунктом 141.9 -1 .3 пункту 141.9 -1 статті 141 цього Кодексу. У разі здійснення операцій, які є об’єктом оподаткування, у формі, відмінній від грошової, базою оподаткування є вартість такої операції, визначена на рівні не нижче звичайної ціни.\n\nТака база оподаткування операцій резидента Дія Сіті - платника податку на особливих умовах визначається виходячи з вартості операції без зменшення на суму утриманого податку на доходи нерезидента.\n\n135.2.1. База оподаткування визначається як сума:\n\n135.2.1.1. дивідендів, які виплачуються на користь власника корпоративних прав (крім власника корпоративних прав, який є резидентом Дія Сіті - платником податку на особливих умовах) у грошовій формі та/або відмінній від грошової формі, за винятком дивідендів, які нараховуються на користь акціонера/учасника юридичної особи - емітента у вигляді акцій (часток, паїв), за умови що таке нарахування жодним чином не змінює пропорцій (часток) участі всіх акціонерів/учасників у статутному капіталі емітента та в результаті якого збільшується статутний капітал емітента на сукупну номінальну вартість нарахованих дивідендів.\n\nПоложення цього підпункту не застосовуються до сум, які для цілей оподаткування прирівнюються до дивідендів відповідно до абзаців четвертого - шостого підпункту 14.1.49 пункту 14.1 статті 14 цього Кодексу;\n\n135.2.1.2. коштів та/або вартості майна, які повертаються (яке повертається) або виплачуються (передається) (в тому числі сума дивідендів, які нараховувалися, але не виплачувалися) власнику корпоративних прав (акцій, часток, паїв), який не є резидентом Дія Сіті - платником податку на особливих умовах, у зв’язку з виходом такого власника із складу учасників/акціонерів юридичної особи - емітента таких корпоративних прав (акцій, часток, паїв), ліквідацією такої юридичної особи - емітента, зворотним викупом резидентом Дія Сіті - платником податку на особливих умовах власних корпоративних прав (акцій, часток, паїв) у сумі, що перевищує:\n\nа) вартість внеску, здійсненого засновником, акціонером або учасником до статутного капіталу юридичної особи, що є платником податку. Вартість внеску до статутного капіталу, здійсненого за рахунок дивідендів, які нараховуються на користь акціонера/учасника юридичної особи - емітента у вигляді акцій (часток, паїв) без фактичної виплати на користь акціонера/учасника, за умови що таке нарахування жодним чином не змінює пропорцій (часток) участі всіх акціонерів/учасників у статутному капіталі емітента, для цілей застосування цієї норми вважається (визначається) такою, що дорівнює нулю (крім випадків, якщо сума прибутку, за рахунок якого нараховані такі дивіденди, була оподаткована податком на прибуток або з суми таких дивідендів було сплачено авансовий внесок з податку на прибуток). Якщо внесок був здійснений у формі, відмінній від грошової (крім випадку нарахування дивідендів на користь акціонера/учасника юридичної особи - емітента у вигляді акцій (часток, паїв), за умови що таке нарахування жодним чином не змінює пропорцій (часток) участі всіх акціонерів/учасників у статутному капіталі емітента), вартість такого внеску визначається на підставі установчих документів, а якщо таке визначення не здійснюється, то вважається, що вартість такого внеску дорівнює нулю;\n\nта/або\n\nб) вартість придбання акцій (часток, паїв). Вартість придбання акцій (часток, паїв) враховується для розрахунку суми перевищення у разі, якщо розрахунки у грошовій формі між сторонами купівлі-продажу, іншого відчуження таких акцій (часток, паїв) здійснювалися на території України (у тому числі якщо переказ коштів було ініційовано з рахунку, відкритого в українському банку, а його завершення відбулося за кордоном або якщо переказ коштів було ініційовано за кордоном, а його завершення (зарахування коштів) відбулося на рахунок, відкритий в українському банку). Якщо розрахунки у грошовій формі між сторонами купівлі-продажу, іншого відчуження акцій (часток, паїв) здійснювалися не на території України або якщо розрахунки здійснювалися у формі, відмінній від грошової, вважається, що вартість придбання таких акцій (часток, паїв) дорівнює нулю, крім випадків, якщо вартість відповідної операції була врахована при визначенні об’єкта оподаткування податком на прибуток та/або об’єкта оподаткування податком на доходи фізичних осіб. Для цілей цього підпункту суми коштів та/або вартість майна (у тому числі вартість внеску, вартість придбання акцій (часток, паїв), що виражені в іноземній валюті, перераховуються у гривні за офіційним курсом гривні до іноземної валюти, визначеним Національним банком України на день повернення (виплати, передачі) коштів та/або майна власнику корпоративних прав.\n\nПоложення цього підпункту не застосовуються до операцій з повернення (виплати, передачі) коштів та/або майна на користь власника корпоративних прав - фізичної особи, якщо вартість таких операцій враховується при визначенні об’єкта оподаткування податком на доходи фізичних осіб за правилами пункту 170.2 статті 170 цього Кодексу;\n\n135.2.1.2 -1 . коштів та/або вартості майна, які виплачуються (яке передається) особі, яка не є резидентом Дія Сіті - платником податку на особливих умовах, у зв’язку з погашенням або зворотним викупом резидентом Дія Сіті - платником податку на особливих умовах цінних паперів власної емісії (крім акцій, зазначених у підпункті 135.2.1.2 цього пункту) в сумі, що перевищує вартість придбання таких цінних паперів (у тому числі при їх первинному розміщенні). Вартість придбання цінних паперів враховується для розрахунку суми перевищення у разі, якщо розрахунки у грошовій формі між сторонами купівлі-продажу, іншого відчуження таких цінних паперів здійснювалися на території України (у тому числі якщо переказ коштів було ініційовано з рахунку, відкритого в українському банку, а його завершення відбулося за кордоном або якщо переказ коштів було ініційовано за кордоном, а його завершення (зарахування коштів) відбулося на рахунок, відкритий в українському банку). Якщо розрахунки у грошовій формі між сторонами купівлі-продажу, іншого відчуження цінних паперів здійснювалися не на території України або якщо розрахунки здійснювалися у формі, відмінній від грошової, вважається, що вартість придбання таких цінних паперів дорівнює нулю, крім випадків, якщо вартість відповідної операції була врахована при визначенні об’єкта оподаткування податком на прибуток та/або об’єкта оподаткування податком на доходи фізичних осіб.\n\nДля цілей цього підпункту суми коштів та/або вартість майна, що виражені в іноземній валюті, перераховуються у гривні за офіційним курсом гривні до іноземної валюти, визначеним Національним банком України на день виплати (передачі) коштів та/або майна особі.\n\nПоложення цього підпункту не застосовуються до операцій з виплати коштів та/або передачі майна на користь фізичної особи, якщо вартість таких операцій враховується при визначенні об’єкта оподаткування податком на доходи фізичних осіб за правилами пункту 170.2 статті 170 цього Кодексу;\n\n135.2.1.3. коштів та/або вартості майна, які сплачуються (повертається) в межах спільної діяльності в сумі, що перевищує суму коштів та/або вартість майна, наданих (наданого) у спільну діяльність.\n\nПоложення цього підпункту не застосовуються до коштів та/або вартості майна, що сплачуються (повертається) резиденту Дія Сіті - платнику податку на особливих умовах.\n\nДля цілей цього підпункту вартістю майна, наданого у спільну діяльність, є його грошова оцінка, визначена за погодженням між учасниками спільної діяльності та відображена в первинних документах та/або в договорі про спільну діяльність;\n\n135.2.1.4. коштів, сплачених протягом податкового (звітного) періоду на виконання боргових зобов’язань (у значенні пункту 140.1 статті 140 цього Кодексу) у вигляді процентів (у тому числі тих, що були включені до суми основного боргу (тіла кредиту), комісій, інших винагород, відшкодувань, штрафів, пені, що пов’язані із залученням та/або використанням коштів на користь осіб, які не є резидентами Дія Сіті - платниками податку на особливих умовах.\n\nПоложення цього пункту не застосовуються до сум процентів (у тому числі тих, що були включені до суми основного боргу (тіла кредиту), комісій, інших винагород, відшкодувань, штрафів, пені, що пов’язані із залученням та/або використанням коштів, виплачених на користь:\n\nа) нерезидентів (крім випадків, якщо відповідні операції здійснюються нерезидентом через його постійне представництво в Україні). Оподаткування таких операцій з нерезидентами регулюється нормами підпункту 135.2.1.5 цього підпункту;\n\nб) банків-резидентів;\n\n135.2.1.5. коштів, сплачених протягом податкового (звітного) періоду на виконання боргових зобов’язань (у значенні пункту 140.1 статті 140 цього Кодексу) у вигляді процентів (у тому числі тих, що були включені до суми основного боргу (тіла кредиту), комісій, інших винагород, відшкодувань, штрафів, пені, що пов’язані із залученням та/або використанням коштів:\n\nа) пов’язаній особі - нерезиденту; або\n\nб) нерезиденту, якщо сукупна сума боргових зобов’язань (у значенні пункту 140.1 статті 140 цього Кодексу, включаючи нараховані, але не виплачені проценти, штрафи та пені) резидента Дія Сіті - платника податку на особливих умовах перед всіма нерезидентами перевищує суму його власного капіталу більш як у 3,5 раза.\n\nТаке перевищення визначається за результатами податкового (звітного) року, виходячи з суми боргових зобов’язань, зазначених в абзаці першому цього підпункту, та суми власного капіталу, яка для цілей цього підпункту визначається як середнє арифметичне значення співвідношення таких боргових зобов’язань та власного капіталу на початок та кінець податкового (звітного) року.\n\nПід час розрахунку такого перевищення не враховуються:\n\nсуми, отримані від міжнародної фінансової організації, членом якої є Україна або щодо якої Україна зобов’язалася забезпечувати правовий режим, який надається іншим міжнародним фінансовим організаціям чи резидентам;\n\nсуми кредитів (позик), отриманих під державні гарантії за рішенням Кабінету Міністрів України;\n\nсуми боргових зобов’язань, що виникли за операціями з нерезидентами, які зареєстровані у державах (на територіях), включених до переліку держав (територій), затвердженого Кабінетом Міністрів України відповідно до підпункту \"в\" підпункту 39.2.1.1 та підпункту 39.2.1.2 підпункту 39.2.1 пункту 39.2 статті 39 цього Кодексу, або які є резидентами цих держав, а також з нерезидентами, зазначеними у підпункті \"г\" підпункту 39.2.1.1 підпункту 39.2.1 пункту 39.2 статті 39 цього Кодексу;\n\nв) нерезидентам, що зареєстровані у державах (на територіях), включених до переліку держав (територій), затвердженого Кабінетом Міністрів України відповідно до підпункту \"в\" підпункту 39.2.1.1 та підпункту 39.2.1.2 підпункту 39.2.1 пункту 39.2 статті 39 цього Кодексу, або які є резидентами цих держав, а також нерезидентам, зазначеним у підпункті \"г\" підпункту 39.2.1.1 підпункту 39.2.1 пункту 39.2 статті 39 цього Кодексу.\n\nПоложення цього підпункту не застосовуються до сум коштів, сплачених протягом податкового (звітного) періоду на користь міжнародної фінансової організації, членом якої є Україна або щодо якої Україна зобов’язалася забезпечувати правовий режим, який надається іншим міжнародним фінансовим організаціям чи резидентам, або на користь іноземного банку, який не є нерезидентом, визначеним у підпункті \"в\" цього підпункту;\n\n135.2.1.6. вартості майна (робіт, послуг), наданого (наданих) особі, яка не є резидентом Дія Сіті - платником податку на особливих умовах, без висування вимог щодо компенсації його (їх) вартості (у тому числі безоплатно наданих товарів (робіт, послуг), за винятком:\n\nа) наданого (наданих) неприбутковим організаціям, оподаткування операцій з якими регулюється підпунктами 135.2.1.8 і 135.2.1.8 -1 цього підпункту;\n\nб) розповсюдженого (розповсюджених) резидентом Дія Сіті - платником податку на особливих умовах (у тому числі із залученням третіх осіб) під час проведення рекламних (маркетингових) заходів, за умови що звичайна ціна одиниці товару (робіт, послуг), що використовується в рекламному (маркетинговому) заході як окрема одиниця розповсюдження, не перевищує розміру двох прожиткових мінімумів для працездатної особи, встановлених законом на 1 січня податкового (звітного) року;\n\nв) якщо вартість такого майна (робіт, послуг) підлягає оподаткуванню податком на доходи фізичних осіб відповідно до розділу IV цього Кодексу або не включається до розрахунку загального місячного (річного) оподатковуваного доходу згідно із статтею 165 цього Кодексу та/або не оподатковується згідно з пунктом 170.7 статті 170 цього Кодексу;\n\nг) додаткових благ, що надаються резидентом Дія Сіті - платником податку на особливих умовах на користь спеціалістів резидента Дія Сіті, якщо такі додаткові блага не оподатковуються податком на доходи фізичних осіб через відсутність персоніфікованого обліку.\n\nДля цілей цього підпункту:\n\nбезоплатно наданим майном вважається також майно, нестача якого виявлена під час інвентаризації, за умови що балансова вартість такого відсутнього майна станом на дату проведення інвентаризації перевищує 5 відсотків сукупної балансової вартості відповідної однорідної групи майна, щодо якого проводиться інвентаризація (крім списання нестачі у межах норм природного убутку), та платник податку не звернувся до відповідних органів із заявою про вчинення кримінального правопорушення чи притягнення винних осіб до відповідальності або не вжив заходів до стягнення суми компенсації із зберігача, страхової компанії тощо у зв’язку з такою нестачею;\n\nоднорідна група майна означає сукупність майна, що об’єднується за ознакою однорідності сировини і матеріалу, призначення, способу виробництва тощо. Якщо платником податку визначено однорідну групу майна відповідно до облікової політики підприємства, використовуються відповідні положення облікової політики підприємства;\n\n135.2.1.7. фінансової допомоги: наданої особі, яка не є резидентом Дія Сіті - платником податку на особливих умовах, якщо така фінансова допомога не підлягає поверненню; наданої пов’язаній особі (фізичній або юридичній), яка не є резидентом Дія Сіті - платником податку на особливих умовах, незалежно від наявності умови про повернення; наданої непов’язаній особі (фізичній або юридичній), яка не є резидентом Дія Сіті - платником податку на особливих умовах, якщо фінансова допомога не була повернута протягом 12 календарних місяців, починаючи з місяця, наступного за календарним місяцем, в якому була видана сума фінансової допомоги, або якщо до закінчення зазначеного 12-місячного строку заборгованість за такою фінансовою допомогою була визнана безнадійною згідно з підпунктом 14.1.11 пункту 14.1 статті 14 цього Кодексу або була припинена внаслідок прощення боргу, за винятком:\n\nа) суми фінансової допомоги, наданої неприбутковим організаціям, оподаткування операцій з якими регулюється підпунктами 135.2.1.8 та 135.2.1.8 -1 цього підпункту;\n\nб) суми фінансової допомоги, яка підлягає поверненню, наданої відповідно до положень колективного договору або за рішенням органу управління платника податку фізичній особі, яка є спеціалістом резидента Дія Сіті - платника податку на особливих умовах і водночас не є пов’язаною з таким платником податку особою, з урахуванням норм підпункту 137.10.4.5 підпункту 137.10.4 пункту 137.10 статті 137 цього Кодексу;\n\nв) суми фінансової допомоги, яка підлягає оподаткуванню податком на доходи фізичних осіб відповідно до розділу IV цього Кодексу або не включається до розрахунку загального місячного (річного) оподатковуваного доходу згідно із статтею 165 цього Кодексу та/або не оподатковується згідно з пунктом 170.7 статті 170 цього Кодексу;\n\nг) суми заборгованості за товари (роботи, послуги), поставлені резидентом Дія Сіті - платником податку на особливих умовах фізичній особі, що була прощена таким резидентом Дія Сіті - платником податку на особливих умовах, яка підлягає оподаткуванню податком на доходи фізичних осіб відповідно до розділу IV цього Кодексу або не включається до розрахунку загального місячного (річного) оподатковуваного доходу згідно із статтею 165 цього Кодексу та/або не оподатковується згідно з пунктом 170.7 статті 170 цього Кодексу;\n\nґ) сум, які визначені як безповоротна фінансова допомога відповідно до абзаців четвертого - шостого підпункту 14.1.257 пункту 14.1 статті 14 цього Кодексу;\n\nд) членських (вступних) та/або цільових внесків до іноземних (міжнародних) організацій та установ у сумі, що не перевищує 300 розмірів прожиткового мінімуму для працездатної особи, встановленого законом на 1 січня податкового (звітного) року, на одну організацію;\n\n135.2.1.8. наданої безповоротної фінансової допомоги та/або вартості безоплатно наданого платником податку майна (робіт, послуг) протягом податкового (звітного) року неприбутковим організаціям, визначеним пунктом 133.4 статті 133 цього Кодексу, в розмірі, що перевищує 0,5 відсотка суми чистого доходу від реалізації продукції (товарів, робіт, послуг), відображеного у фінансовій звітності платника податку за попередній звітний (податковий) рік, крім неприбуткової організації, до якої застосовуються положення підпункту 135.2.1.8 -1 цього підпункту;\n\n135.2.1.8 -1 . наданої безповоротної фінансової допомоги та/або вартості безоплатно наданого платником податку майна (робіт, послуг) протягом податкового (звітного) року неприбутковій організації, що визначена пунктом 133.4 статті 133 цього Кодексу і є національним закладом вищої освіти відповідно до Закону України \"Про вищу освіту\", в розмірі, що перевищує 1 відсоток суми чистого доходу від реалізації продукції (товарів, робіт, послуг), відображеного у фінансовій звітності платника податку за попередній звітний (податковий) рік;\n\n135.2.1.9. коштів та/або вартості майна (в тому числі необоротних активів), сплачених (переказаних) та/або наданого (наданих) нерезиденту (крім випадків, якщо відповідні операції здійснюються нерезидентом через його постійне представництво в Україні), у зв’язку з:\n\n135.2.1.9.1. переказом коштів на рахунки нерезидентів для виконання боргових зобов’язань за кредитами та позиками (у тому числі процентів, комісій, інших винагород, відшкодувань, штрафів, пені), якщо такі кредити (позики) не були зараховані на рахунки в українських банках або не були спрямовані на оплату майна, яке знаходиться на території України або було імпортоване на митну територію України;\n\n135.2.1.9.2. погашенням зобов’язань за визнаними штрафами, пенею, неустойкою, відшкодуванням збитків, компенсацією неодержаного доходу (упущеної вигоди), нарахованих відповідно до цивільного законодавства та цивільно-правових договорів на користь нерезидентів - пов’язаних осіб та/або нерезидентів, що зареєстровані у державах (на територіях), включених до переліку держав (територій), затвердженого Кабінетом Міністрів України відповідно до підпункту \"в\" підпункту 39.2.1.1 та підпункту 39.2.1.2 підпункту 39.2.1 пункту 39.2 статті 39 цього Кодексу, або які є резидентами цих держав, та/або нерезидентів, зазначених у підпункті \"г\" підпункту 39.2.1.1 підпункту 39.2.1 пункту 39.2 статті 39 цього Кодексу;\n\n135.2.1.9.3. вкладенням в об’єкти інвестицій (зокрема створення юридичних осіб за кордоном; відкриття філій, інших відокремлених підрозділів платника податку за кордоном; створення та/або утримання постійного місця діяльності, через яке повністю або частково здійснюється господарська діяльність платника податку за кордоном; придбання майна, в тому числі (але не виключно) необоротних активів, корпоративних прав та цінних паперів і їх похідних іноземних емітентів, прав власності на нерухоме майно, розташоване за межами України), якщо такі об’єкти інвестицій розташовані за межами території України, за винятком:\n\nа) сплати членських (вступних) та/або цільових внесків до іноземних (міжнародних) організацій та установ у сумі, що не перевищує 300 розмірів прожиткового мінімуму для працездатної особи, встановленого законом на 1 січня податкового (звітного) року, на одну організацію;\n\nб) придбання майна (в тому числі необоротних активів), що знаходиться за кордоном, якщо воно імпортується (ввозиться) на митну територію України до моменту здійснення оплати або протягом 365 календарних днів, або в інші строки, передбачені висновком центрального органу виконавчої влади, що реалізує державну політику економічного розвитку, про перевищення строків розрахунків, визначених законодавством, з дня перерахування коштів (у тому числі отриманих за договором комісії, доручення або з інших аналогічних підстав) за кордон в оплату його придбання;\n\nв) придбання майна з метою подальшого продажу без його ввезення на митну територію України виключно за умови, що зарахування коштів від такого подальшого продажу на рахунки, відкриті в українських банках, здійснюється протягом 365 календарних днів з дня перерахування коштів в оплату придбання такого майна;\n\nг) майна, що знаходиться на митній території України (у тому числі корпоративних прав та цінних паперів і їх похідних емітентів - резидентів України), якщо резидент Дія Сіті - платник податку на особливих умовах отримує його до моменту здійснення оплати або протягом 365 календарних днів з дня перерахування коштів в оплату його придбання;\n\nґ) вкладення в об’єкти інвестицій, що є нематеріальними активами;\n\n135.2.1.9.4. придбанням робіт (послуг), за винятком:\n\nа) придбання робіт (послуг), якщо резидент Дія Сіті - платник податку на особливих умовах отримує результати робіт (послуг) до моменту здійснення оплати або протягом 365 календарних днів, або в інші строки, передбачені висновком центрального органу виконавчої влади, що реалізує державну політику економічного розвитку, про перевищення строків розрахунків, визначених законодавством, з дня перерахування коштів (у тому числі отриманих за договором комісії, доручення або з інших аналогічних підстав) за кордон в оплату придбання робіт (послуг);\n\nб) придбання робіт (послуг) з метою їх подальшого продажу за кордоном виключно за умови, що зарахування коштів від такого подальшого продажу на рахунки, відкриті в українських банках, здійснюється протягом 365 календарних днів з дня перерахування коштів за кордон в оплату придбання робіт (послуг);\n\nв) придбання електронних послуг (у тому числі за моделями хмарних послуг IaaS, PaaS, SaaS), оплата яких здійснюється у вигляді фіксованого платежу за надання таких послуг на умовах передплати (підписки). У разі якщо придбання робіт (послуг) передбачає їх поетапне надання/виконання, строки розраховуються для кожного етапу окремо.\n\nПри визначенні бази оподаткування за операціями, що підлягають оподаткуванню відповідно до підпункту 135.2.1.9 цього підпункту, вартість таких операцій, виражена в іноземній валюті, перераховується у гривні за офіційним курсом гривні до іноземної валюти, встановленим Національним банком України на дату сплати (переказу) коштів та/або передачі (надання) майна нерезиденту;\n\n135.2.1.10. вартості майна (робіт, послуг), наданих особі, що не є резидентом Дія Сіті - платником податку на особливих умовах, за договором, який передбачає виплату компенсації вартості такого майна (робіт, послуг), крім продажу (надання) майна (робіт, послуг) після отримання оплати або за умови, що зарахування коштів від такого продажу (надання) на рахунки резидента Дія Сіті - платника податку на особливих умовах, відкриті в українських банках, здійснюється протягом 365 календарних днів, наступних за днем:\n\nа) митного оформлення продукції, якщо предметом операції є експорт (вивезення з України) майна;\n\nб) передачі ризиків, пов’язаних з правом власності на майно, якщо предметом операції є реалізація майна на території України або майна, що перебуває за кордоном, без його ввезення та вивезення;\n\nв) оформлення в письмовій формі (у паперовому або електронному вигляді) акта, рахунка (інвойсу) або іншого документа, що засвідчує їх надання, якщо предметом операції є надання робіт, послуг, прав інтелектуальної власності та/або інших майнових або немайнових прав;\n\nг) отримання від особи, яка за дорученням резидента Дія Сіті - платника податку на особливих умовах здійснює реалізацію його майна (робіт, послуг) шляхом надання доступу через електронний інтерфейс, надання технічних, організаційних, інформаційних та інших можливостей з використанням інформаційних технологій і систем для встановлення контактів та укладення угод між продавцями і покупцями, звіту про обсяги та вартість реалізованих за дорученням резидента Дія Сіті - платника податку на особливих умовах майна (робіт, послуг), крім випадків, якщо у рахунках (квитанціях), наданих такою особою покупцям (замовникам), визначено перелік майна (робіт, послуг) та їх фактичного постачальника. Для цілей цього підпункту база оподаткування визначається виходячи з вартості реалізації майна (робіт, послуг), але не нижче їх звичайної ціни. У разі якщо вартість майна (робіт, послуг) визначена в іноземній валюті, вона перераховується у гривні за офіційним курсом гривні до іноземної валюти, встановленим Національним банком України на дату передачі майна (надання робіт, послуг). Положення цього підпункту не поширюються на операції резидента Дія Сіті - платника податку на особливих умовах з платниками податку на прибуток підприємств та неприбутковими організаціями, визначеними пунктом 133.4 статті 133 цього Кодексу;\n\n135.2.1.11. коштів та/або вартості майна (робіт, послуг), перерахованих (переданого) резидентом Дія Сіті - платником податку на особливих умовах, який провадить діяльність за рахунок та за дорученням нерезидента, на користь такого нерезидента (уповноваженої ним особи) в межах відповідного договору комісії, доручення, агентського договору чи аналогічних договорів, за винятком:\n\nа) суми коштів та/або вартості майна (робіт, послуг), які були надані (було надане) нерезидентом для виконання договору та повертаються нерезиденту (або уповноваженій таким нерезидентом особі);\n\nб) вартості майна, робіт, послуг, які були закуплені за дорученням та за рахунок нерезидента за кошти, отримані безпосередньо для здійснення такої закупівлі, крім випадків, якщо резидент Дія Сіті - платник податку на особливих умовах має ознаки постійного представництва такого нерезидента;\n\nв) суми коштів від продажу майна (за винятком корпоративних прав та цінних паперів), робіт, послуг, наданих нерезидентом для продажу, крім випадків, якщо резидент Дія Сіті - платник податку на особливих умовах має ознаки постійного представництва такого нерезидента;\n\nг) суми коштів, сплачених нерезидентом (безпосередньо або через повіреного) за придбання на території України цінних паперів або корпоративних прав (у тому числі суми коштів або вартість майна, за рахунок яких здійснювався внесок), кошти від продажу яких повертаються платником податку - резидентом на користь нерезидента;\n\n135.2.1.12. роялті, сплаченого особі, що не є резидентом Дія Сіті - платником податку на особливих умовах, протягом податкового (звітного) року в обсязі, що перевищує суму доходів від роялті, збільшену на 4 відсотки чистого доходу від реалізації продукції (товарів, робіт, послуг), за даними фінансової звітності (без врахування доходу від роялті) за рік, що передує звітному. Для платників податку, зареєстрованих протягом звітного (податкового) року (новостворених), у яких відсутня фінансова звітність за попередній звітний рік, 4 відсотки чистого доходу розраховуються за даними фінансової звітності за поточний рік. Положення цього підпункту не застосовуються до: сум роялті, які оподатковуються відповідно до підпункту 135.2.1.13 цього підпункту (крім випадків, якщо відповідні операції здійснюються нерезидентом через його постійне представництво в Україні); сум роялті, нарахованих (виплачених) фізичній особі, за умови що з цієї суми утримано (сплачено) податок на доходи фізичних осіб;\n\n135.2.1.13. роялті, сплаченого на користь:\n\nа) нерезидентів, що зареєстровані у державах (на територіях), включених до переліку держав (територій), затвердженого Кабінетом Міністрів України відповідно до підпункту \"в\" підпункту 39.2.1.1 та підпункту 39.2.1.2 підпункту 39.2.1 пункту 39.2 статті 39 цього Кодексу, або які є резидентами цих держав, а також на користь нерезидентів, зазначених у підпункті \"г\" підпункту 39.2.1.1 підпункту 39.2.1 пункту 39.2 статті 39 цього Кодексу;\n\nб) нерезидента щодо об’єктів, права інтелектуальної власності стосовно яких вперше виникли у резидента України. У разі виникнення розбіжностей щодо визначення контролюючим органом та платником податку особи, у якої вперше виникли (були набуті) права інтелектуальної власності на об’єкт інтелектуальної власності, такий контролюючий орган зобов’язаний звернутися до центрального органу виконавчої влади, що реалізує державну політику у сфері інтелектуальної власності, для отримання відповідного висновку;\n\nв) нерезидента, який не підлягає оподаткуванню щодо роялті в державі, резидентом якої він є;\n\nг) нерезидента, який не є бенефіціарним (фактичним) отримувачем (власником) роялті, крім випадків, якщо бенефіціар (фактичний власник) надав право отримувати роялті іншим особам;\n\nґ) інститутів спільного інвестування. Положення цього підпункту не застосовується у разі, якщо відповідні операції здійснюються нерезидентом через його постійне представництво в Україні;\n\n135.2.1.14. коштів та/або вартості майна, виплачених (переданого) як внесок засновника та/або учасника до статутного капіталу особи, що не є резидентом Дія Сіті - платником податку на особливих умовах; як внесок у спільну діяльність особі, що не є резидентом Дія Сіті - платником податку на особливих умовах, у довірче управління особі, що не є резидентом Дія Сіті - платником податку на особливих умовах;\n\n135.2.1.15. коштів та/або вартості майна (крім податку на додану вартість, якщо він застосовується), виплачених (переданого) у зв’язку з придбанням майна, робіт, послуг (крім роялті) у платників єдиного податку протягом податкового (звітного) року в розмірі, що перевищує 20 відсотків суми витрат від будь-якої діяльності, визначених за показниками Звіту про фінансові результати (Звіту про сукупний дохід) за попередній річний звітний (податковий) період. При цьому до витрат від будь-якої діяльності, визначених за показниками Звіту про фінансові результати (Звіту про сукупний дохід), включаються витрати, пов’язані з операційною, фінансовою та інвестиційною діяльністю.\n\nРезиденти Дія Сіті - платники податку на особливих умовах, які зареєстровані протягом звітного (податкового) року (новостворені), у поточному календарному році розрахунок частки вартості майна (робіт, послуг), придбаного (придбаних) у платників єдиного податку, передбаченої абзацом першим цього підпункту, проводять на підставі показників Звіту про фінансові результати (Звіту про сукупний дохід) за поточний річний звітний період.\n\nУ разі якщо на дату виплати коштів та/або передачі майна як попередньої оплати за майно (роботи, послуги) постачальник не був платником єдиного податку, положення цього підпункту застосовуються до таких операцій за результатами податкового (звітного) періоду, в якому резидент Дія Сіті - платник податку на особливих умовах отримав майно (роботи, послуги), за умови що на дату такого отримання постачальник є платником єдиного податку;\n\n135.2.1.16. коштів, переказаних з рахунків резидента Дія Сіті - платника податку на особливих умовах в українських банках на рахунки такого платника, відкриті за кордоном.\n\nУ разі здійснення резидентом Дія Сіті - платником податку на особливих умовах операцій з переказу (виплати) коштів, розміщених на рахунках, відкритих за кордоном, такі операції не підлягають оподаткуванню відповідно до пункту 135.2 статті 135, пункту 137.10 статті 137 та пункту 141.9 -1 (крім підпунктів 141.9 -1 .2.15 і 141.9 -1 .3) статті 141 цього Кодексу, за умови що такі кошти були оподатковані відповідно до абзацу першого цього підпункту;\n\n135.2.1.17. коштів та/або вартості майна, сплачених (переданого) особі, яка не є резидентом Дія Сіті - платником податку на особливих умовах та є пов’язаною особою та/або особою - платником податку на прибуток підприємств, прибуток якого звільнений від оподаткування в рахунок погашення зобов’язань за визнаними штрафами, пенею, неустойкою, відшкодуванням збитків, компенсацією неодержаного доходу (упущеної вигоди), нарахованих відповідно до цивільного законодавства та цивільно-правових договорів.\n\nПоложення цього підпункту не застосовуються до операцій, що підлягають оподаткуванню відповідно до підпункту 135.2.1.9.2 цього підпункту, та операцій з фізичними особами, дохід яких підлягає оподаткуванню податком на доходи фізичних осіб відповідно до розділу IV цього Кодексу\".\n\n11. У статті 136 :\n\n1) пункт 136.5 викласти в такій редакції:\n\n\"136.5. Податок на дохід, визначений як об’єкт оподаткування у підпунктах 134.1.2, 134.1.4, 134.1.5 пункту 134.1 статті 134 цього Кодексу, та на операції резидентів Дія Сіті - платників податку на особливих умовах, визначені як об’єкт оподаткування у підпункті 134.1.8 пункту 134.1 статті 134 цього Кодексу, є частиною податку на прибуток\";\n\n2) доповнити пунктом 136.8 такого змісту:\n\n\"136.8. Під час провадження діяльності резидентами Дія Сіті - платниками податку на особливих умовах відповідно до Закону України \"Про стимулювання розвитку цифрової економіки в Україні\" ставка податку встановлюється у розмірі 9 відсотків бази оподаткування, визначеної відповідно до положень пункту 135.2 статті 135, пункту 137.10 статті 137 та пункту 141.9 -1 (крім підпунктів 141.9 -1 .3 і 141.9 -1 .4) статті 141 цього Кодексу\".\n\n12. Статтю 137 доповнити пунктом 137.10 такого змісту:\n\n\"137.10. Особливості обчислення та сплати податку на прибуток підприємств резидентами Дія Сіті - платниками податку на особливих умовах\n\n137.10.1. Резиденти Дія Сіті - платники податку на особливих умовах самостійно визначають суму податку, що підлягає сплаті до бюджету. Податок, що підлягає сплаті до бюджету резидентами Дія Сіті - платниками податку на особливих умовах, визначається з урахуванням положень, передбачених пунктом 135.2 статті 135, цим пунктом та пунктом 141.9 -1 статті 141 цього Кодексу. Резиденти Дія Сіті - платники податку на особливих умовах не визначають окремо об’єкт оподаткування, передбачений підпунктом 134.1.1 пункту 134.1 статті 134 цього Кодексу.\n\nСума податку, що підлягає сплаті до бюджету резидентом Дія Сіті - платником податку на особливих умовах за кожною окремою операцією відповідно до пункту 135.2 статті 135, цього пункту та пункту 141.9 -1 статті 141 цього Кодексу, зменшується на суму податку на доходи нерезидента, нарахованого (сплаченого) резидентом Дія Сіті - платником податку на особливих умовах за відповідною операцією згідно з пунктом 141.4 статті 141 цього Кодексу. При цьому сума зменшення не може перевищувати суму податку, розраховану відповідно до пункту 135.2 статті 135, цього пункту та пункту 141.9 -1 статті 141 цього Кодексу.\n\n137.10.2. У разі здійснення оподатковуваної операції у відмінній від грошової формі резидент Дія Сіті - платник податку на особливих умовах зобов’язаний самостійно перевірити відповідність ціни договору звичайній ціні та визначити базу оподаткування на рівні не нижче звичайної ціни. Якщо резидент Дія Сіті - платник податку на особливих умовах не визначив базу оподаткування на рівні не нижче звичайної ціни, контролюючий орган самостійно визначає різницю між звичайною ціною та договірною (контрактною) вартістю операції, що підлягає оподаткуванню, а також податкові зобов’язання платника податку.\n\n137.10.3. Базовий податковий (звітний) період дорівнює календарному року. Для зареєстрованого у встановленому законом порядку резидента Дія Сіті - платника податку на особливих умовах перший податковий (звітний) період починається з першого числа місяця, що настає за податковим (звітним) кварталом, в якому:\n\n137.10.3.1. такий платник податку набув статусу резидента Дія Сіті, якщо заява про перехід на оподаткування як резидента Дія Сіті - платника податку на особливих умовах подана до уповноваженого органу під час звернення про набуття статусу резидента Дія Сіті згідно з абзацом першим підпункту 141.10.2 пункту 141.10 статті 141 цього Кодексу;\n\n137.10.3.2. такий платник податку подав заяву про перехід на оподаткування як резидента Дія Сіті - платника податку на особливих умовах згідно з абзацом другим підпункту 141.10.2 пункту 141.10 статті 141 цього Кодексу;\n\n137.10.3.3. стосовно такого платника податку до реєстру Дія Сіті внесено запис на підставі рішення суду, що набрало законної сили, про визнання протиправним та скасування рішення уповноваженого органу про втрату статусу резидента Дія Сіті в порядку, передбаченому Законом України \"Про стимулювання розвитку цифрової економіки в Україні\" (якщо до прийняття уповноваженим органом рішення про втрату статусу резидента Дія Сіті, що визнано протиправним та скасовано судом, такий резидент підлягав оподаткуванню як резидент Дія Сіті - платник податку на особливих умовах);\n\n137.10.3.4. стосовно такого платника податку до реєстру Дія Сіті внесено запис на підставі рішення суду, що набрало законної сили, про визнання протиправним та скасування рішення уповноваженого органу про повернення заяви про набуття статусу резидента Дія Сіті або про відмову в набутті статусу резидента Дія Сіті (якщо разом із заявою про набуття статусу резидента Дія Сіті подано заяву про перехід на оподаткування як резидента Дія Сіті - платника податку на особливих умовах).\n\n137.10.4. Податкові зобов’язання визначаються у податковій декларації, що подається за результатами податкового (звітного) року, протягом якого за операціями, що є об’єктом оподаткування відповідно до підпункту 141.9 -1 .2 пункту 141.9 -1 статті 141 цього Кодексу, відбулася одна з таких подій:\n\n137.10.4.1. сплачено кошти готівкою або з рахунків в українських банках (у тому числі у зв’язку з наданням фінансової допомоги, яка не підлягає поверненню, переказом коштів на рахунки платника податку за кордоном) та/або надано (передано ризики, пов’язані з правом власності, або результати виконання робіт, надання послуг) майно (у тому числі товари), роботи, послуги;\n\n137.10.4.2. зарахування зустрічних вимог, відступлення права вимоги чи переведення боргу, внаслідок чого припиняються зобов’язання платника податку за операціями, що є об’єктом оподаткування відповідно до підпункту 141.9 -1 .2 пункту 141.9 -1 статті 141 цього Кодексу;\n\n137.10.4.3. сплив 12-місячний строк починаючи з місяця, наступного за календарним місяцем, в якому видано поворотну фінансову допомогу, яка залишилася неповернутою на кінець такого 12-місячного строку, або до закінчення 12-місячного строку заборгованість за такою фінансовою допомогою визнано безнадійною згідно з підпунктом 14.1.11 пункту 14.1 статті 14 цього Кодексу, або припинено внаслідок прощення боргу;\n\n137.10.4.4. сплив 365-денний строк (або строк, визначений у висновку центрального органу виконавчої влади, що реалізує державну політику економічного розвитку, на перевищення строків розрахунків, визначених законодавством) з дня виплати коштів та/або передачі майна (у тому числі за кордон), якщо такі кошти чи майно залишаються неповернутими або платник податку не отримав у рахунок сплачених коштів майно чи результати виконаних робіт (наданих послуг), або в оплату наданих майна, робіт, послуг кошти (не провів залік зустрічних вимог, внаслідок якого припиняється зобов’язання платника податку із сплати коштів або вивезення майна за кордон);\n\n137.10.4.5. припинено трудові відносини або розірвано гіг-контракт з фізичною особою, яка отримала фінансову допомогу від платника податку відповідно до положень колективного договору або за рішенням вищого органу управління платника податку, якщо на дату припинення трудових відносин чи розірвання гіг-контракту сума коштів, отримана як фінансова допомога, залишається неповернутою (повністю або частково);\n\n137.10.4.6. проведено інвентаризацію, за результатами якої виявлено нестачу товарів;\n\n137.10.4.7. сплачено лізингові платежі за договором фінансового лізингу з нерезидентом (у частині суми, що відшкодовує вартість об’єкта фінансового лізингу), якщо об’єкт лізингу, що знаходиться за кордоном, не ввезено в Україну протягом 365 календарних днів з дня здійснення першого лізингового платежу;\n\n137.10.4.8. за операціями, що підлягають оподаткуванню відповідно до підпункту 141.9 -1 .2.15 підпункту 141.9 -1 .2 пункту 141.9 -1 статті 141 цього Кодексу, здійснено перехід права власності на майно або складено акт чи інший документ відповідно до вимог законодавства, який підтверджує виконання робіт або надання послуг.\n\n137.10.4 -1 . При визначенні податкових зобов’язань за операціями, що підлягають оподаткуванню відповідно до підпункту 135.2.1.7 підпункту 135.2.1 пункту 135.2 статті 135 та підпункту 141.9 -1 .2.6 підпункту 141.9 -1 .2 пункту 141.9 -1 статті 141 цього Кодексу, відлік 12-місячного строку зупиняється, якщо заборгованість за виданою платником податку фінансовою допомогою не погашено у зв’язку з:\n\nа) невиконанням боржником своїх зобов’язань і зверненням резидента Дія Сіті - платника податку на особливих умовах до суду з вимогою про стягнення такої заборгованості до закінчення спливу 12-місячного строку. У такому разі податкові зобов’язання визначаються за результатами податкового (звітного) періоду, протягом якого сплив тримісячний строк з дня набрання законної сили рішенням суду;\n\nб) дією обставин непереборної сили, стихійного лиха (форс-мажорних обставин), наявність яких підтверджено документами, виданими компетентним органом відповідної держави. У такому разі відлік 12-місячного строку зупиняється на період дії таких обставин.\n\n137.10.4 -2 . При визначенні податкових зобов’язань за операціями, що підлягають оподаткуванню відповідно до підпунктів 135.2.1.9.3, 135.2.1.9.4 і 135.2.1.10 підпункту 135.2.1 пункту 135.2 статті 135 та підпунктів 141.9 -1 .2.7 і 141.9 -1 .2.8 підпункту 141.9 -1 .2 пункту 141.9 -1 статті 141 цього Кодексу, відлік 365-денного строку (строку, визначеного у висновку центрального органу виконавчої влади, що реалізує державну політику економічного розвитку, на перевищення строків розрахунків, визначених законодавством) зупиняється, якщо заборгованість, що виникла внаслідок сплати резидентом Дія Сіті - платником податку на особливих умовах коштів (надання майна, виконання робіт, надання послуг) не погашається у зв’язку з:\n\nа) невиконанням боржником своїх зобов’язань і зверненням резидента Дія Сіті - платника податку на особливих умовах до суду з вимогою про стягнення такої заборгованості до закінчення спливу 365-денного строку (строку, визначеного у висновку центрального органу виконавчої влади, що реалізує державну політику економічного розвитку, на перевищення строків розрахунків, визначених законодавством). У такому разі податкові зобов’язання визначаються за результатами податкового (звітного) періоду, протягом якого сплив тримісячний строк з дня набрання законної сили рішенням суду;\n\nб) дією обставин непереборної сили, стихійного лиха (форс-мажорних обставин), наявність яких підтверджено документами, виданими компетентним органом відповідної держави. У такому разі відлік 365-денного строку (строку, визначеного у висновку центрального органу виконавчої влади, що реалізує державну політику економічного розвитку, на перевищення строків розрахунків, визначених законодавством) зупиняється на період дії таких обставин.\n\n137.10.5. Якщо резиденту Дія Сіті - платнику податку на особливих умовах повністю або частково повернуті (у тому числі після завершення 12-місячного строку або 365-денного строку (строку, визначеного у висновку центрального органу виконавчої влади, що реалізує державну політику економічного розвитку, на перевищення строків розрахунків, визначених законодавством) кошти або майно, раніше надані платником податку за результатами здійснення операції, за якою резидент Дія Сіті - платник податку на особливих умовах визначив суму податкових зобов’язань та сплатив відповідну суму до бюджету, сплачений податок у відповідній сумі відображається резидентом Дія Сіті - платником податку на особливих умовах як зменшення податкових зобов’язань у податковій декларації за податковий (звітний) період, в якому резиденту Дія Сіті - платнику податку на особливих умовах повернуто кошти або майно.\n\nДля цілей цього підпункту повернення резиденту Дія Сіті - платнику податку на особливих умовах коштів або майна включає також:\n\nа) погашення заборгованості, що виникла за операціями із сплати резидентом Дія Сіті - платником податку на особливих умовах коштів (надання майна, виконання робіт, надання послуг) особам, які не є резидентами Дія Сіті - платниками податку на особливих умовах, за якими резидент Дія Сіті - платник податку на особливих умовах визначив суму податкових зобов’язань та сплатив відповідну суму до бюджету;\n\nб) повернення коштів (майна), що були сплачені (передане) у зв’язку із вкладенням в об’єкти інвестицій, розташовані за межами території України, а також одержання коштів (майна) від продажу (іншого відчуження) таких об’єктів інвестицій або як компенсації (відшкодування) їх вартості, за умови що під час здійснення операцій з вкладення коштів (майна) в такі об’єкти інвестицій резидент Дія Сіті - платник податку на особливих умовах визначив суму податкових зобов’язань та сплатив відповідну суму до бюджету.\n\nКошти та/або майно вважаються повернутими резиденту Дія Сіті, якщо кошти зараховані на відкриті в українських банках рахунки резидента Дія Сіті, а майно передане резиденту Дія Сіті на митній території України або ввезене на митну територію України.\n\nУ разі якщо суми коштів та/або вартість майна, що повертаються резиденту Дія Сіті - платнику податку на особливих умовах, виражені в іноземній валюті, вони перераховуються у гривні за офіційним курсом гривні до іноземної валюти, встановленим Національним банком України, за яким розраховувалася база оподаткування під час визначення резидентом Дія Сіті - платником податку на особливих умовах податкових зобов’язань.\n\n137.10.6. Якщо договір фінансового лізингу з нерезидентом не передбачає ввезення предмета лізингу, що знаходиться за кордоном, на митну територію України протягом 365 календарних днів з дня здійснення першого лізингового платежу, виплата лізингових платежів (у частині суми, що відшкодовує вартість об’єкта фінансового лізингу) прирівнюється до операції із здійснення інвестицій в об’єкти інвестицій, розташовані за межами території України.\n\n137.10.7. Якщо резидент Дія Сіті - платник податку на особливих умовах здійснює зарахування зустрічних вимог, відступлення права вимоги чи переведення боргу, внаслідок чого припиняються його зобов’язання, за операціями, що є об’єктом оподаткування відповідно до підпункту 141.9 -1 .2 пункту 141.9 -1 статті 141 цього Кодексу, здійснення такого зарахування зустрічних вимог, відступлення права вимоги чи переведення боргу прирівнюється до об’єкта оподаткування.\n\n137.10.8. Платник податку, який був резидентом Дія Сіті - платником податку на особливих умовах, зобов’язаний перейти до сплати податку на прибуток підприємств на загальних підставах починаючи з:\n\nа) першого числа року, наступного за податковим (звітним) роком, в якому резидент Дія Сіті не відповідав вимогам пункту 4 частини першої статті 5 Закону України \"Про стимулювання розвитку цифрової економіки в Україні\", незалежно від дати внесення до реєстру Дія Сіті запису про втрату платником податку статусу резидента Дія Сіті;\n\nб) першого числа місяця, наступного за податковим (звітним) кварталом, у якому до реєстру Дія Сіті внесено запис про втрату платником податку статусу резидента Дія Сіті з інших підстав, передбачених Законом України \"Про стимулювання розвитку цифрової економіки в Україні\". При цьому такий платник податку подає річну декларацію з податку на прибуток резидента Дія Сіті - платника податку на особливих умовах за податковий (звітний) період, що закінчується останнім днем кварталу, в якому до реєстру Дія Сіті внесено запис про втрату ним статусу резидента Дія Сіті.\n\n137.10.9. У разі якщо запис про втрату платником податку, що був резидентом Дія Сіті - платником податку на особливих умовах, статусу резидента Дія Сіті було здійснено за результатами судового оскарження платником податку рішення про втрату статусу резидента Дія Сіті, що не було скасовано, такий платник податку зобов’язаний перейти до сплати податку на прибуток підприємств на загальних підставах з першого числа місяця, наступного за податковим (звітним) кварталом, у якому уповноваженим органом прийнято рішення про втрату статусу резидента Дія Сіті.\n\nПри цьому такий платник податку зобов’язаний у строк, визначений для місячного податкового (звітного) періоду, подати уточнюючу (уточнюючі) податкову декларацію (декларації) з податку на прибуток підприємств за відповідні звітні періоди, нарахувати податкове зобов’язання з податку на прибуток підприємств на загальних підставах без застосування штрафних санкцій та сплатити його у строки, визначені статтею 57 цього Кодексу\".\n\n13. Пункт 140.5 статті 140 доповнити підпунктом 140.5.17 такого змісту:\n\n\"140.5.17. на суму вартості майна, робіт, послуг (крім роялті), придбаного (придбаних) резидентом Дія Сіті - платником податку на прибуток підприємств на загальних підставах у платників єдиного податку протягом податкового (звітного) року, в розмірі, що перевищує 20 відсотків суми витрат від будь-якої діяльності, визначених за показниками Звіту про фінансові результати (Звіту про сукупний дохід) за попередній річний звітний період. При цьому до витрат від будь-якої діяльності, визначених за показниками Звіту про фінансові результати (Звіту про сукупний дохід), включаються витрати, пов’язані з операційною, фінансовою та інвестиційною діяльністю.\n\nРезиденти Дія Сіті - платники податку на прибуток підприємств на загальних підставах, які зареєстровані протягом звітного (податкового) року (новостворені), у поточному календарному році розрахунок частки вартості майна (робіт, послуг), придбаного (придбаних) у платників єдиного податку, передбаченої абзацом першим цього підпункту, проводять на підставі показників Звіту про фінансові результати (Звіту про сукупний дохід) за поточний річний звітний період.\n\nУ разі якщо на дату отримання майна, робіт, послуг постачальник не є платником єдиного податку, такі майно, роботи, послуги вважаються придбаними у платника єдиного податку, за умови що на дату здійснення попередньої оплати постачальник був платником єдиного податку\".\n\n14. У статті 141 :\n\n1) пункт 141.4 доповнити підпунктом 141.4.12 такого змісту:\n\n\"141.4.12. Резиденти Дія Сіті - платники податку на особливих умовах, які здійснюють на користь нерезидентів виплату доходів, зазначених в абзацах четвертому - шостому підпункту 14.1.49 пункту 14.1 статті 14 цього Кодексу, не утримують податок з таких доходів за правилами, встановленими підпунктом 141.4.2 цього пункту, якщо суми таких доходів підлягають оподаткуванню відповідно до підпункту 141.9 -1 .2.15 підпункту 141.9 -1 .2 та підпункту 141.9 -1 .3 пункту 141.9 -1 цієї статті за ставкою, передбаченою пунктом 136.1 статті 136 цього Кодексу\";\n\n2) доповнити пунктами 141.9 -1 - 141.11 такого змісту:\n\n\"141.9 -1 . Особливості оподаткування резидентів Дія Сіті - платників податку на особливих умовах\n\n141.9 -1 .1. Резидент Дія Сіті - платник податку на особливих умовах сплачує податок на прибуток підприємств за ставками, визначеними відповідно до пунктів 136.1 та 136.8 статті 136 цього Кодексу.\n\n141.9 -1 .2. Об’єктом оподаткування резидента Дія Сіті - платника податку на особливих умовах є операції з:\n\n141.9 -1 .2.1. виплати дивідендів власнику корпоративних прав (крім власника корпоративних прав, який є резидентом Дія Сіті - платником податку на особливих умовах) у сумі, визначеній за правилами, встановленими підпунктом 135.2.1.1 підпункту 135.2.1 пункту 135.2 статті 135 цього Кодексу;\n\n141.9 -1 .2.2. виплати у грошовій формі та/або відмінній від грошової формі з повернення (виплати, передачі) внесків та/або інших сум власнику корпоративних прав (крім власника корпоративних прав, який є резидентом Дія Сіті - платником податку на особливих умовах) у зв’язку з виходом такого власника із складу учасників/акціонерів юридичної особи - емітента таких корпоративних прав, ліквідацією такої юридичної особи - емітента, зворотним викупом резидентом Дія Сіті - платником податку на особливих умовах власних акцій (часток, паїв) у сумі, визначеній за правилами, встановленими підпунктом 135.2.1.2 підпункту 135.2.1 пункту 135.2 статті 135 цього Кодексу;\n\n141.9 -1 .2.2 -1 . виплати у грошовій формі та/або відмінній від грошової формі особі, яка не є резидентом Дія Сіті - платником податку на особливих умовах, у зв’язку з погашенням або зворотним викупом цінних паперів власної емісії (крім акцій, зазначених у підпункті 135.2.1.2 підпункту 135.2.1 пункту 135.2 статті 135 цього Кодексу) в сумі, визначеній за правилами, встановленими підпунктом 135.2.1.21 підпункту 135.2.1 пункту 135.2 статті 135 цього Кодексу;\n\n141.9 -1 .2.3. виплати у грошовій формі та/або відмінній від грошової формі з повернення внесків або суми, що перевищує суму внесків, особі, яка не є резидентом Дія Сіті - платником податку на особливих умовах та яка надала майно у спільну діяльність, у сумі, визначеній за правилами, встановленими підпунктом 135.2.1.3 підпункту 135.2.1 пункту 135.2 статті 135 цього Кодексу;\n\n141.9 -1 .2.4. виплати процентів (у тому числі включених до суми основного боргу (тіла кредиту), комісій, інших винагород, відшкодувань, штрафів, пені, що пов’язані із залученням та/або використанням коштів на користь осіб, які не є резидентами Дія Сіті - платниками податку на особливих умовах, у сумі та за правилами, встановленими підпунктами 135.2.1.4, 135.2.1.5 підпункту 135.2.1 пункту 135.2 статті 135 цього Кодексу.\n\nПоложення цього підпункту не застосовуються до:\n\nа) орендних (лізингових) платежів, крім процентів та комісій за договорами фінансового лізингу;\n\nб) платежів у рахунок погашення заборгованості резидента Дія Сіті - платника податку на особливих умовах за отримане ним майно (роботи, послуги), включаючи суми, що визнаються відповідно до національних положень (стандартів) бухгалтерського обліку або міжнародних стандартів фінансової звітності як фінансові витрати, крім процентів, комісій, інших винагород, відшкодувань, визначених абзацом першим цього підпункту;\n\nв) платежів у рахунок повернення одержаної суми позики, кредиту та/або іншого запозичення;\n\n141.9 -1 .2.5. передачі майна (надання робіт, послуг) (передачі ризиків, пов’язаних з правом власності, або передачі результатів робіт, послуг) особі, яка не є резидентом Дія Сіті - платником податку на особливих умовах, без висування вимог щодо компенсації його (їх) вартості, у тому числі з безоплатної передачі майна (робіт, послуг) у сумі, визначеній за правилами, встановленими підпунктом 135.2.1.6 підпункту 135.2.1 пункту 135.2 статті 135 цього Кодексу;\n\n141.9 -1 .2.6. виплати (надання) особі, яка не є резидентом Дія Сіті - платником податку на особливих умовах, фінансової допомоги в сумі, визначеній за правилами, встановленими підпунктами 135.2.1.7, 135.2.1.8, 135.2.1.8 -1 підпункту 135.2.1 пункту 135.2 статті 135 цього Кодексу;\n\n141.9 -1 .2.7. виплати (переказу), що здійснюється у грошовій формі та/або у відмінній від грошової формі на користь нерезидента (крім випадків здійснення таких операцій нерезидентом через його постійне представництво в Україні) у зв’язку з:\n\nа) погашенням боргових зобов’язань (у тому числі процентів, комісій, інших винагород, відшкодувань, штрафів, пені) за кредитами (позиками), що не зараховані на рахунки в українських банках або не спрямовані на оплату майна, що знаходиться на території України або імпортоване на митну територію України;\n\nб) погашенням зобов’язань за визнаними штрафами, пенею, неустойкою, відшкодуванням збитків, компенсацією неодержаного доходу (упущеної вигоди), нарахованих відповідно до вимог цивільного законодавства та цивільно-правових договорів;\n\nв) вкладенням в об’єкти інвестицій (у тому числі придбанням майна), розташовані за межами території України;\n\nг) придбанням робіт (послуг) у сумі, визначеній за правилами, встановленими підпунктом 135.2.1.9 підпункту 135.2.1 пункту 135.2 статті 135 цього Кодексу;\n\n141.9 -1 .2.8. передачі майна (виконання робіт, надання послуг) особі, яка не є резидентом Дія Сіті - платником податку на особливих умовах, за договором, що передбачає виплату компенсації вартості такого майна (робіт, послуг) у сумі, визначеній за правилами, встановленими підпунктом 135.2.1.10 підпункту 135.2.1 пункту 135.2 статті 135 цього Кодексу;\n\n141.9 -1 .2.9. виплати коштів та/або передачі майна (виконання робіт, надання послуг) резидентом Дія Сіті - платником податку на особливих умовах, який провадить діяльність за рахунок та за дорученням нерезидента, на користь такого нерезидента (уповноваженої ним особи) в межах відповідного договору комісії, доручення, агентського договору чи аналогічних договорів у сумі, визначеній за правилами, встановленими підпунктом 135.2.1.11 підпункту 135.2.1 пункту 135.2 статті 135 цього Кодексу;\n\n141.9 -1 .2.10. виплати роялті особі, яка не є резидентом Дія Сіті - платником податку на особливих умовах, у сумі, визначеній за правилами, встановленими підпунктами 135.2.1.12, 135.2.1.13 підпункту 135.2.1 пункту 135.2 статті 135 цього Кодексу;\n\n141.9 -1 .2.11. виплати у грошовій формі та/або відмінній від грошової формі у зв’язку із здійсненням внеску до статутного капіталу або у спільну діяльність, в довірче управління, якщо отримувачем таких коштів та/або майна є особа, яка не є резидентом Дія Сіті - платником податку на особливих умовах, у сумі, визначеній за правилами, встановленими підпунктом 135.2.1.14 підпункту 135.2.1 пункту 135.2 статті 135 цього Кодексу;\n\n141.9 -1 .2.12. виплати у грошовій формі та/або відмінній від грошової формі у зв’язку з придбанням майна (робіт, послуг) у платників єдиного податку в сумі, визначеній за правилами, встановленими підпунктом 135.2.1.15 підпункту 135.2.1 пункту 135.2 статті 135 цього Кодексу;\n\n141.9 -1 .2.13. переказу коштів з рахунків резидента Дія Сіті - платника податку на особливих умовах в українських банках на рахунки такого платника, відкриті за кордоном, у сумі, визначеній за правилами, встановленими підпунктом 135.2.1.16 підпункту 135.2.1 пункту 135.2 статті 135 цього Кодексу;\n\n141.9 -1 .2.14. переказу (сплати) коштів та/або передачі майна особі, яка не є резидентом Дія Сіті - платником податку на особливих умовах, у зв’язку з погашенням зобов’язань за визнаними штрафами, пенею, неустойкою, відшкодуванням збитків, компенсацією неодержаного доходу (упущеної вигоди), нарахованих відповідно до вимог цивільного законодавства та цивільно-правових договорів, у сумі, визначеній за правилами, встановленими підпунктом 135.2.1.17 підпункту 135.2.1 пункту 135.2 статті 135 цього Кодексу. Положення цього підпункту не застосовуються до операцій, що підлягають оподаткуванню відповідно до підпункту 141.9 -1 .2.7 цього підпункту;\n\n141.9 -1 .2.15. господарські операції, що визнаються контрольованими відповідно до статті 39 цього Кодексу, якщо їх умови не відповідають принципу \"витягнутої руки\", у сумі, визначеній за правилами, встановленими підпунктом 141.9 -1 .3 цього пункту.\n\n141.9 -1 .3. Порядок визначення бази оподаткування під час здійснення контрольованих операцій, умови яких не відповідають принципу \"витягнутої руки\"\n\nНезалежно від особливостей, визначених цим пунктом, якщо резидент Дія Сіті - платник податку на особливих умовах здійснює контрольовані операції, визначені статтею 39 цього Кодексу, умови яких не відповідають принципу \"витягнутої руки\", база оподаткування податком на прибуток підприємств за такими операціями, що оподатковується за ставкою, визначеною відповідно до пункту 136.1 статті 136 цього Кодексу, визначається окремо на рівні:\n\nперевищення ціни, визначеної за принципом \"витягнутої руки\", над договірною (контрактною) вартістю (вартістю, за якою відповідна операція повинна відображатися відповідно до національних положень (стандартів) бухгалтерського обліку або міжнародних стандартів фінансової звітності) реалізованого (реалізованих) майна (робіт, послуг);\n\nперевищення договірної (контрактної) вартості (вартості, за якою відповідна операція повинна відображатися відповідно до національних положень (стандартів) бухгалтерського обліку або міжнародних стандартів фінансової звітності) придбаного (придбаних) майна (робіт, послуг) над ціною, визначеною за принципом \"витягнутої руки\".\n\nУ разі якщо сума (її частина), визначена згідно з абзацами другим - четвертим цього підпункту як база оподаткування за окремою контрольованою операцією:\n\nа) була оподаткована податком на доходи нерезидента відповідно до пункту 141.4 цієї статті, відповідна сума нарахованого (сплаченого) податку на доходи нерезидента зараховується у зменшення суми податку, що підлягає сплаті за такою контрольованою операцією відповідно до підпункту 141.9 -1 .2.15 підпункту 141.9 -1 .2 цього пункту за базовою (основною) ставкою;\n\nб) у попередніх податкових (звітних) періодах була включена до бази оподаткування, визначеної згідно з підпунктом 135.2.1 пункту 135.2 статті 135 цього Кодексу, сума податку, нарахована (сплачена) в попередніх податкових (звітних) періодах на таку суму (її частину) за ставкою, визначеною пунктом 136.8 статті 136 цього Кодексу, зараховується у зменшення суми податку, що підлягає сплаті за такою контрольованою операцією відповідно до підпункту 141.9 -1 .2.15 підпункту 141.9 -1 .2 цього пункту за базовою (основною) ставкою.\n\nЗагальна сума, на яку може бути зменшено податок відповідно до підпунктів \"а\" і \"б\" цього підпункту, не може перевищувати суму такого податку, розраховану за базовою (основною) ставкою від бази оподаткування, визначеної згідно з абзацами другим - четвертим цього підпункту.\n\nУ разі якщо сума (її частина), визначена згідно з абзацами другим - четвертим цього підпункту як база оподаткування за контрольованою операцією, в наступних звітних (податкових) періодах підлягатиме включенню до бази оподаткування за операціями, що підлягають оподаткуванню відповідно до підпункту 141.9 -1 .2 (крім підпункту 141.9 -1 .2.15) цього пункту за ставкою, визначеною згідно з пунктом 136.8 статті 136 цього Кодексу, така сума (її частина) враховуватиметься у зменшення бази оподаткування, що розраховується відповідно до підпункту 135.2.1 пункту 135.2 статті 135 цього Кодексу, за такими операціями.\n\n141.9 -1 .4. Якщо резидент Дія Сіті - платник податку на особливих умовах є контролюючою особою, окремим об’єктом оподаткування податком на прибуток підприємств, що оподатковується за базовою (основною) ставкою, є скоригований прибуток контрольованої іноземної компанії, визначений відповідно до статті 39 -2 цього Кодексу.\n\n141.10. Для переходу на оподаткування як резидента Дія Сіті - платника податку на особливих умовах або відмови від такого оподаткування юридична особа подає до контролюючого органу за своєю податковою адресою відповідну заяву.\n\nФорма заяви, порядок її подання та розгляду контролюючим органом встановлюються центральним органом виконавчої влади, що забезпечує формування та реалізує державну фінансову політику.\n\n141.10.1. Заява про перехід на оподаткування як резидента Дія Сіті - платника податку на особливих умовах подається засобами електронного зв’язку в електронній формі (у тому числі до уповноваженого органу під час звернення про набуття статусу резидента Дія Сіті у порядку, встановленому Законом України \"Про стимулювання розвитку цифрової економіки в Україні\") з дотриманням вимог законів України \"Про електронні документи та електронний документообіг\" та \"Про електронні довірчі послуги\" .\n\n141.10.2. Юридичні особи, які подали заяву про перехід на оподаткування як резидента Дія Сіті - платника податку на особливих умовах до уповноваженого органу під час звернення про набуття статусу резидента Дія Сіті відповідно до підпункту 141.10.1 цього пункту, вважаються резидентами Дія Сіті - платниками податку на особливих умовах з першого числа місяця, наступного за кварталом, у якому юридичну особу внесено до реєстру Дія Сіті.\n\nРезидент Дія Сіті, який є платником податку на прибуток підприємств на загальних підставах, може прийняти рішення про перехід на оподаткування як резидента Дія Сіті - платника податку на особливих умовах шляхом подання відповідної заяви до контролюючого органу не пізніше ніж за 15 календарних днів до початку наступного календарного кварталу. Такий резидент Дія Сіті вважається платником податку на особливих умовах з першого числа місяця, наступного за кварталом, у якому до контролюючого органу подана відповідна заява. Резидент Дія Сіті, який є платником податку на прибуток підприємств на загальних підставах, може здійснити перехід на оподаткування як резидента Дія Сіті - платника податку на особливих умовах один раз протягом календарного року.\n\n141.10.3. Юридична особа, яка внесена до реєстру Дія Сіті, але не подала заяву про перехід на оподаткування як резидента Дія Сіті - платника податку на особливих умовах, вважається резидентом Дія Сіті - платником податку на загальних підставах.\n\n141.10.4. Для відмови від оподаткування як резидента Дія Сіті - платника податку на особливих умовах резидент Дія Сіті не пізніше ніж за 10 календарних днів до початку нового календарного року подає до контролюючого органу за своєю податковою адресою засобами електронного зв’язку заяву в електронній формі з дотриманням вимог законів України \"Про електронні документи та електронний документообіг\" та \"Про електронні довірчі послуги\" .\n\n141.11. У разі здійснення резидентом Дія Сіті - платником податку на особливих умовах операції, що підлягає оподаткуванню одночасно з двох чи більше підстав, передбачених підпунктами 141.9 -1 .2.1-141.9 -1 .2.14 підпункту 141.9 -1 .2 пункту 141.9 -1 цієї статті, оподаткування здійснюється один раз за максимальною базою оподаткування. Якщо така операція підлягає оподаткуванню також відповідно до підпункту 141.9 -1 .2.15 цієї статті, також застосовуються норми підпункту 141.9 -1 .3 пункту 141.9 -1 цієї статті\".\n\n15. У підпункті 164.2.16 пункту 164.2 статті 164:\n\n1) підпункт \"в\" викласти в такій редакції:\n\n\"в) роботодавцем-резидентом за свій рахунок за договорами недержавного пенсійного забезпечення платника податку та/або за договорами добровільного медичного страхування в межах 30 відсотків нарахованої заробітної плати такому працівнику\";\n\n2) доповнити підпунктом \"г\" такого змісту:\n\n\"г) резидентом Дія Сіті за свій рахунок за договорами недержавного пенсійного забезпечення та/або за договорами добровільного медичного страхування платника податку - гіг-спеціаліста в межах 30 відсотків нарахованої винагороди такому гіг-спеціалісту\".\n\n16. У статті 166 :\n\n1) у пункті 166.3 :\n\nабзац другий після слів \"цього Кодексу\" доповнити словами \"або у вигляді дивідендів, крім сум дивідендів, які не включаються до розрахунку загального місячного (річного) оподатковуваного доходу\";\n\nдоповнити підпунктом 166.3.10 такого змісту:\n\n\"166.3.10. суми витрат платника податку на придбання акцій (інших корпоративних прав), емітентом яких є юридична особа, яка набула статус резидента Дія Сіті згідно з частиною третьою статті 5 Закону України \"Про стимулювання розвитку цифрової економіки в Україні\", за умови що такі витрати були понесені платником податку до набуття емітентом статусу резидента Дія Сіті або впродовж періоду, коли такий резидент Дія Сіті відповідав вимозі, встановленій пунктом 3 частини третьої статті 5 зазначеного Закону\";\n\n2) у пункті 166.4 :\n\nпідпункт 166.4.2 викласти в такій редакції:\n\n\"166.4.2. загальна сума податкової знижки, нарахована платнику податку в звітному податковому році, не може перевищувати суми річного загального оподатковуваного доходу платника податку, нарахованого як заробітна плата, зменшена з урахуванням положень пункту 164.6 статті 164 цього Кодексу, крім випадку, визначеного підпунктом 166.4.4 цього пункту\";\n\nдоповнити підпунктом 166.4.4 такого змісту:\n\n\"166.4.4. загальна сума податкової знижки, нарахована платнику податку в звітному податковому році, у разі включення до податкової знижки витрат, передбачених підпунктом 166.3.10 пункту 166.3 цієї статті, не може перевищувати суми річного загального оподатковуваного доходу платника податку, отриманого у вигляді дивідендів, крім сум дивідендів, що не включаються до розрахунку загального місячного (річного) оподатковуваного доходу.\n\nУ разі отримання платником податків протягом звітного року доходів, які оподатковувалися за різними ставками податку, сума податку, на яку зменшуються податкові зобов’язання у зв’язку з реалізацією права платника податку на податкову знижку, зазначену в абзаці першому цього підпункту, визначається у такому порядку:\n\nвизначення часток (у відсотках) доходів, оподаткованих за різними ставками податку, в загальній сумі річного загального оподатковуваного доходу, зазначеного в абзаці першому цього підпункту;\n\nвизначення розрахункової бази оподаткування шляхом зменшення загального оподатковуваного доходу платника податку, отриманого у вигляді дивідендів, крім сум дивідендів, що не включаються до розрахунку загального місячного (річного) оподатковуваного доходу, на суму здійснених платником податків протягом звітного податкового року витрат, передбачених підпунктом 166.3.10 пункту 166.3 цієї статті;\n\nвизначення розрахункової суми податку окремо за кожною ставкою шляхом множення розрахункової бази оподаткування на ставку податку та частку, що визначена відповідно до абзацу третього цього підпункту для відповідної ставки податку;\n\nвизначення суми податку, на яку зменшуються податкові зобов’язання у зв’язку з реалізацією платником податку права на податкову знижку, як різниці між сумою податку, утриманого протягом звітного року з оподатковуваного доходу, зазначеного в абзаці першому цього підпункту, та розрахунковою сумою податку, визначеною відповідно до абзацу п’ятого цього підпункту\".\n\n17. У статті 170 :\n\n1) пункт 170.5 доповнити підпунктом 170.5.5 такого змісту:\n\n\"170.5.5. Не включаються до розрахунку загального місячного (річного) оподатковуваного доходу платника податку дивіденди, які нараховуються на його користь емітентом корпоративних прав, який є резидентом Дія Сіті - платником податку на особливих умовах, за умови що таким резидентом Дія Сіті - платником податку на особливих умовах не здійснювалася виплата дивідендів за акціями або іншими корпоративними правами протягом двох календарних років поспіль\";\n\n2) доповнити пунктом 170.14 -1 такого змісту:\n\n\"170.14 -1 . Особливості оподаткування доходів спеціалістів резидента Дія Сіті\n\n170.14 -1 .1. Податковим агентом платника податку - спеціаліста резидента Дія Сіті під час нарахування (виплати) на його користь доходів у вигляді заробітної плати, інших заохочувальних та компенсаційних виплат або інших виплат і винагород, які нараховуються (виплачуються, надаються) платнику податку у зв’язку з трудовими відносинами чи у зв’язку з виконанням гіг-контракту, укладеного у порядку, передбаченому Законом України \"Про стимулювання розвитку цифрової економіки в Україні\", є резиденти Дія Сіті.\n\n170.14 -1 .2. За ставкою, визначеною пунктом 167.2 статті 167 цього Кодексу, оподатковуються доходи платника податку - спеціаліста резидента Дія Сіті, що виплачуються на його користь резидентом Дія Сіті у вигляді:\n\nа) заробітної плати;\n\nб) винагороди за гіг-контрактом, укладеним у порядку, передбаченому Законом України \"Про стимулювання розвитку цифрової економіки в Україні\", у тому числі винагороди за створення та перехід прав на твори, створені за замовленням;\n\nв) авторської винагороди за створення службового твору та перехід прав на службові твори.\n\n170.14 -1 .3. Положення підпункту 170.14 -1 .2 цього пункту застосовуються до загального (річного) оподатковуваного доходу у вигляді заробітної плати чи винагороди, що нараховується (виплачується, надається) платнику податку у зв’язку з трудовими відносинами чи у зв’язку з виконанням гіг-контракту, розмір якого не перевищує еквівалент 240 тисяч євро за календарний рік за офіційним курсом гривні щодо євро, встановленим Національним банком України станом на 1 січня звітного податкового року. При цьому в цілях розрахунку такого розміру до нього не включається дохід спеціаліста резидента Дія Сіті, оподаткований податковим агентом - резидентом Дія Сіті у порядку, передбаченому підпунктами 170.14 -1 .4-170.14 -1 .5 цього пункту, за ставкою, встановленою пунктом 167.1 статті 167 цього Кодексу. У разі якщо сума отриманого доходу перевищує зазначений розмір, до суми такого перевищення застосовується ставка, встановлена пунктом 167.1 статті 167 цього Кодексу, при цьому платник податків зобов’язаний відобразити суму такого перевищення у складі загального місячного (річного) оподатковуваного доходу за відповідний звітний рік та подати річну декларацію про майновий стан і доходи (податкову декларацію) відповідно до цього Кодексу і самостійно сплатити податок з суми такого перевищення.\n\n170.14 -1 .4. У разі якщо запис про втрату податковим агентом статусу резидента Дія Сіті здійснено за результатами судового оскарження рішення про втрату статусу резидента Дія Сіті, що не було скасовано, такий податковий агент зобов’язаний у строк, визначений для місячного податкового (звітного) періоду, самостійно нарахувати та сплатити (перерахувати) за власний рахунок до бюджету податок за ставкою, встановленою пунктом 167.1 статті 167 цього Кодексу, щодо доходів спеціалістів резидента Дія Сіті, передбачених підпунктами \"а\"-\"в\" підпункту 170.14 -1 .2 цього пункту, що були виплачені протягом періоду з дня прийняття уповноваженим органом рішення про втрату статусу резидента Дія Сіті до дня внесення запису про втрату податковим агентом статусу резидента Дія Сіті. При цьому сума такого сплаченого податку податковим агентом не включається до складу загального місячного (річного) оподатковуваного доходу спеціалістів резидента Дія Сіті.\n\n170.14 -1 .5. У разі якщо податковий агент - резидент Дія Сіті у відповідний календарний місяць не відповідав вимогам, визначеним пунктами 2 , 3 частини першої статті 5 Закону України \"Про стимулювання розвитку цифрової економіки в Україні\", такий податковий агент зобов’язаний у межах податкового розрахунку сум доходу, нарахованого (сплаченого) на користь платників податків - фізичних осіб, і сум утриманого з них податку, а також сум нарахованого єдиного внеску самостійно нарахувати податок за ставкою, встановленою пунктом 167.1 статті 167 цього Кодексу, щодо доходів спеціалістів резидента Дія Сіті, передбачених у підпунктах \"а\"-\"б\" підпункту 170.14 -1 .2 цього пункту, що були виплачені протягом такого календарного місяця, та сплатити його до подання податкового розрахунку.\n\nПри цьому сума такого сплаченого податку податковим агентом не включається до складу загального місячного (річного) оподатковуваного доходу спеціалістів резидента Дія Сіті\".\n\n18. Підпункт 298.2.3 пункту 298.2 статті 298 доповнити підпунктом 10 такого змісту:\n\n\"10) у разі набуття платником податку статусу резидента Дія Сіті - з першого числа місяця, наступного за податковим (звітним) кварталом, у якому платник податку набув статус резидента Дія Сіті\".\n\n19. Пункт 299.10 статті 299 доповнити підпунктом 6 такого змісту:\n\n\"6) набуття платником податку статусу резидента Дія Сіті - в останній день календарного кварталу, в якому платник податку набув статус резидента Дія Сіті\".\n\n20. Підрозділ 4 розділу XX \"Перехідні положення\" доповнити пунктами 59-62 такого змісту:\n\n\"59. Норми, визначені підпунктом 135.2.1.15 підпункту 135.2.1 пункту 135.2 статті 135, підпунктом 141.9 -1 .2.12 підпункту 141.9 -1 .2 пункту 141.9 -1 статті 141 цього Кодексу, застосовуються до податкових (звітних) періодів починаючи з 1 січня 2024 року.\n\nУстановити, що у 2024 році розміри придбання майна, робіт, послуг (крім роялті) у платника єдиного податку протягом податкового (звітного) року, передбачені підпунктом 135.2.1.15 підпункту 135.2.1 пункту 135.2 статті 135, підпунктом 141.9 -1 .2.12 підпункту 141.9 -1 .2 пункту 141.9 -1 статті 141 цього Кодексу, визначаються в розмірі, що перевищує 50 відсотків суми витрат від будь-якої діяльності, визначених за показниками Звіту про фінансові результати (Звіту про сукупний дохід), за попередній річний звітний період. При цьому до витрат від будь-якої діяльності, визначених за показниками Звіту про фінансові результати (Звіту про сукупний дохід), включаються витрати, пов’язані з операційною, фінансовою та інвестиційною діяльністю.\n\nРезиденти Дія Сіті - платники податку на особливих умовах, які зареєстровані протягом 2024 року (новостворені), у цьому календарному році розрахунок частки вартості майна (робіт, послуг), придбаного (придбаних) у платників єдиного податку, проводять на підставі показників Звіту про фінансові результати (Звіту про сукупний дохід) за поточний річний звітний період.\n\n60. У разі якщо платник податку на прибуток підприємств на загальних підставах здійснив перехід на оподаткування як резидента Дія Сіті - платника податку на особливих умовах або якщо резидент Дія Сіті - платник податку на особливих умовах здійснив перехід на оподаткування податком на прибуток підприємств на загальних підставах, такі платники податку визначають об’єкт оподаткування з урахуванням цього пункту.\n\nУ разі здійснення емітентом корпоративних прав, який є резидентом Дія Сіті - платником податку на особливих умовах, операції з виплати дивідендів за результатами податкового (звітного) періоду, протягом якого такий емітент корпоративних прав не був резидентом Дія Сіті - платником податку на особливих умовах, така операція підлягає оподаткуванню відповідно до пункту 135.2 статті 135, пункту 137.10 статті 137 та пункту 141.9 -1 статті 141 цього Кодексу в сумі перевищення дивідендів, що виплачуються, над значенням об’єкта оподаткування податком на прибуток підприємств за такий податковий (звітний) період.\n\nУ разі якщо емітент корпоративних прав, який не є резидентом Дія Сіті - платником податку на особливих умовах, приймає рішення про виплату своїм акціонерам (власникам) дивідендів за результатами податкового (звітного) періоду, протягом якого він був резидентом Дія Сіті - платником податку на особливих умовах, такий емітент нараховує податок на прибуток, що розраховується з суми дивідендів, що виплачуються, за ставкою, встановленою пунктом 136.1 статті 136 цього Кодексу. Такий податок підлягає сплаті у строки, визначені пунктом 57.1 статті 57 цього Кодексу.\n\nЗ суми дивідендів, що підлягають оподаткуванню згідно з цим пунктом, не справляється авансовий внесок з податку на прибуток підприємств, передбачений пунктом 57.1 -1 статті 57 цього Кодексу.\n\nОперації резидента Дія Сіті - платника податку на особливих умовах з виплати коштів та/або передачі майна (робіт, послуг) на користь осіб, які не є резидентами Дія Сіті - платниками податку на особливих умовах, у рахунок погашення зобов’язань, що виникли в період до переходу на оподаткування як резидента Дія Сіті - платника податку на особливих умовах, підлягають оподаткуванню за правилами, передбаченими пунктом 135.2 статті 135, пунктом 137.10 статті 137 та пунктом 141.9 -1 статті 141 цього Кодексу.\n\n61. Виплата коштів та/або передача майна (робіт, послуг) резидентом Дія Сіті - платником податку на особливих умовах у рахунок погашення зобов’язань, що виникли перед особою, яка не є резидентом Дія Сіті - платником податку на особливих умовах, не підлягає оподаткуванню відповідно до пункту 135.2 статті 135, пункту 137.10 статті 137 та пункту 141.9 -1 статті 141 цього Кодексу, за умови що на день виплати коштів та/або передачі майна (робіт, послуг) така особа є резидентом Дія Сіті - платником податку на особливих умовах.\n\n62. Положення підпункту 140.5.17 пункту 140.5 статті 140 цього Кодексу застосовуються до податкових (звітних) періодів починаючи з 1 січня 2024 року.\n\nУстановити, що у 2024 році розміри придбання майна, робіт, послуг (крім роялті) у платника єдиного податку протягом податкового (звітного) року, передбачені підпунктом 140.5.17 пункту 140.5 статті 140 цього Кодексу, визначаються в розмірі, що перевищує 50 відсотків суми витрат від будь-якої діяльності, визначених за показниками Звіту про фінансові результати (Звіту про сукупний дохід) за попередній річний звітний період. При цьому до витрат від будь-якої діяльності, визначених за показниками Звіту про фінансові результати (Звіту про сукупний дохід), включаються витрати, пов’язані з операційною, фінансовою та інвестиційною діяльністю.\n\nРезиденти Дія Сіті - платники податку на прибуток підприємств на загальних підставах, які зареєстровані протягом 2024 року (новостворені), у цьому календарному році розрахунок частки вартості майна (робіт, послуг), придбаного (придбаних) у платників єдиного податку, проводять на підставі показників Звіту про фінансові результати (Звіту про сукупний дохід) за поточний річний звітний період\".\n\nII. Прикінцеві та перехідні положення\n\n1. Цей Закон набирає чинності з 1 січня 2022 року.\n\n2. Внести до Закону України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст. 11 із наступними змінами) такі зміни:\n\n1) частину шосту статті 4 викласти в такій редакції:\n\n\"6. Особи, зазначені у пунктах 4 і 5 частини першої цієї статті, які мають основне місце роботи або уклали гіг-контракт з резидентом Дія Сіті в порядку та на умовах, передбачених Законом України \"Про стимулювання розвитку цифрової економіки в Україні\", звільняються від сплати за себе єдиного внеску за місяці звітного періоду, за які роботодавцем (резидентом Дія Сіті) сплачено страховий внесок за таких осіб у розмірі не менше мінімального страхового внеску. Такі особи можуть бути платниками єдиного внеску за умови самостійного визначення ними бази нарахування за місяці звітного періоду, за які роботодавцем (резидентом Дія Сіті) сплачено страховий внесок за таких осіб у розмірі менше мінімального страхового внеску. Самостійно визначена такими особами база нарахування не може перевищувати максимальну величину бази нарахування єдиного внеску, встановлену цим Законом. При цьому сума єдиного внеску не може бути меншою за розмір мінімального страхового внеску\";\n\n2) статтю 8 після частини чотирнадцятої доповнити новою частиною такого змісту:\n\n\"14 -1 . Єдиний внесок для платника - резидента Дія Сіті, який у календарному місяці відповідав вимогам, визначеним пунктами 2 , 3 частини першої, пунктом 10 частини другої статті 5 Закону України \"Про стимулювання розвитку цифрової економіки в Україні\", встановлюється:\n\nа) на суму нарахованої кожній застрахованій особі заробітної плати за видами виплат, які включають основну та додаткову заробітну плату, інші заохочувальні та компенсаційні виплати, у тому числі в натуральній формі, що визначаються відповідно до Закону України \"Про оплату праці\", - у розмірі мінімального страхового внеску;\n\nб) на суму винагороди фізичним особам за виконання робіт (надання послуг) за гіг-контрактами, укладеними у порядку, передбаченому Законом України \"Про стимулювання розвитку цифрової економіки в Україні\", - у розмірі мінімального страхового внеску\".\n\n3. Протягом строку, визначеного частиною другою статті 3 Закону України \"Про стимулювання розвитку цифрової економіки в Україні\", держава гарантує стабільність визначених цим Законом умов оподаткування резидентів Дія Сіті, а також залучених ними працівників та гіг-спеціалістів.\n\nГарантії стабільності умов оподаткування не поширюються на зміни законодавства України, що стосуються питань оборони, національної безпеки, забезпечення громадського порядку та охорони довкілля.\n\n4. Кабінету Міністрів України у тримісячний строк з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити прийняття міністерствами та іншими центральними органами виконавчої влади їх нормативно-правових актів, необхідних для реалізації цього Закону, та приведення їх нормативно-правових актів у відповідність із цим Законом.\n\n5. Кабінету Міністрів України протягом трьох місяців розробити механізм компенсації коштів, виплачених платникам податку у зв’язку з реалізацією права на податкову знижку, у разі якщо платник податку на доходи фізичних осіб сплачує податок до іншого бюджету.\n\n6. Кабінету Міністрів України у 2022 році поінформувати Верховну Раду України про стан виконання цього Закону.\n\nПрезидент України\n\nВ. ЗЕЛЕНСЬКИЙ\n\nм. Київ\n\n14 грудня 2021 року\n\n№ 1946-IX\n\nПро внесення змін до Податкового кодексу України та інших законів України щодо стимулювання розвитку цифрової економіки в Україні\nЗакон України від 14.12.2021 № 1946-IX\n\nПрийняття від 14.12.2021\nПостійна адреса:\nhttps://zakon.rada.gov.ua/go/1946-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}