{
  "id": "ua-law-1319-20",
  "type": "statute",
  "title": "Закон України (1319-20)",
  "title_en": "",
  "short_name": "1319-20",
  "status": "in_force",
  "issued_date": "2021-03-04",
  "url": "https://zakon.rada.gov.ua/laws/show/1319-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 12 Закону України \"Про забезпечення прав і свобод громадян та правовий режим на тимчасово окупованій території України\" щодо встановлення альтернативної підсудності справ, учасники яких постійно проживають на тимчасово окупованій території Автономної Республіки Крим та міста Севастополя\n\n(Відомості Верховної Ради (ВВР), 2021, № 24, ст.203)\n\nВерховна Рада України постановляє:\n\nI. Частину першу статті 12 Закону України \"Про забезпечення прав і свобод громадян та правовий режим на тимчасово окупованій території України\" (Відомості Верховної Ради України, 2014 р., № 26, ст. 892 із наступними змінами) після абзацу десятого доповнити трьома новими абзацами такого змісту:\n\n\"У цивільних справах, підсудних місцевим загальним судам, розташованим на території Автономної Республіки Крим та міста Севастополя, позовні заяви, заяви про видачу судового наказу, заяви у справах окремого провадження можуть також пред’являтися фізичною особою, яка постійно проживає на тимчасово окупованій території, до місцевого загального суду, розташованого в межах Херсонської області, за вибором особи.\n\nПісля відкриття провадження в цивільних справах, підсудних місцевим загальним судам, розташованим на території Автономної Республіки Крим та міста Севастополя, до моменту розгляду справи по суті фізична особа (відповідач, боржник, заінтересована особа, третя особа), яка постійно проживає на тимчасово окупованій території, може подати клопотання до визначеного місцевого загального суду міста Києва, у провадженні якого знаходиться справа, про передачу такої справи до місцевого загального суду, розташованого в межах Херсонської області, за вибором особи. У разі подання такого клопотання справа може бути передана до визначеного особою місцевого загального суду, розташованого в межах Херсонської області, на підставі ухвали суду не пізніше п’яти днів після закінчення строку на її оскарження, а в разі подання скарги - не пізніше п’яти днів після залишення її без задоволення. Повторна передача справи не допускається.\n\nФізична особа (учасник справи, а також особа, яка не брала участі у справі, якщо суд вирішив питання про її права, свободи, інтереси та/або обов’язки), яка постійно проживає на тимчасово окупованій території, має також право звернутися з апеляційною скаргою до Херсонського апеляційного суду у разі, коли судове рішення ухвалене в результаті розгляду її цивільної справи місцевим загальним судом, розташованим у межах Херсонської області, як судом першої інстанції\".\n\nУ зв’язку з цим абзаци одинадцятий та дванадцятий вважати відповідно абзацами чотирнадцятим та п’ятнадцятим.\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Суди, у провадженні яких до набрання чинності цим Законом знаходяться цивільні справи, підсудні місцевим загальним чи апеляційним судам, розташованим на території Автономної Республіки Крим та міста Севастополя, продовжують та завершують розгляд таких справ відповідно до раніше визначеної територіальної юрисдикції (підсудності).\n\nПрезидент України\n\nВ.ЗЕЛЕНСЬКИЙ\n\nм. Київ\n\n4 березня 2021 року\n\n№ 1319-IX\n\nПро внесення змін до статті 12 Закону України \"Про забезпечення прав і свобод громадян та правовий режим на тимчасово окупованій території України\" щодо встановлення альтернативної підсудності справ, учасники яких постійно проживають на тимчасово окупованій території Автономної Республіки Крим та міста Севастополя\nЗакон України від 04.03.2021 № 1319-IX\n\nПрийняття від 04.03.2021\nПостійна адреса:\nhttps://zakon.rada.gov.ua/go/1319-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}