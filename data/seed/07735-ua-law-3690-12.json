{
  "id": "ua-law-3690-12",
  "type": "statute",
  "title": "Про насіння",
  "title_en": "",
  "short_name": "3690-12",
  "status": "in_force",
  "issued_date": "1993-12-15",
  "url": "https://zakon.rada.gov.ua/laws/show/3690-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються в такому\nзначенні:\nнасіння - генеративні і вегетативні органи рослин, що\nвикористовуються для відтворення сорту (саме насіння, саджанці,\nживці, цибулини, бульби, меристема тощо);\nкатегорії насіння:\nоригінальне - насіння, одержане науковими установами\nв первинних ланках насінництва шляхом послідовного добору\nродовідних рослин і оцінки їх нащадків з метою відтворення і\nзбереження сорту;\nелітне - розмножене насіння відібраних у розсадниках\nпервинних ланок кращих нащадків родовідних рослин, яке\nнайбільш повно передає спадкові ознаки та властивості сорту і\nза сортовими та посівними якостями відповідає вимогам\nдержавного стандарту на еліту;\nрепродуктивне - насіння першої та наступних репродукцій.\nДо насіння зазначених категорій прирівнюється відповідний\nсадивний матеріал картоплі, винограду, плодових,\nгоріхоплідних, ягідних, декоративних, лікарських, лісових\nкультур з урахуванням особливостей їх розмноження;\nсортові якості - сукупність показників, що характеризують\nналежність насіння до відповідного сорту;\nпосівні якості - сукупність показників якості насіння, що\nхарактеризують його придатність до посіву;\nпартія насіння - будь-яка кількість однорідного насіння,\nякість якого засвідчена одним документом;\nнекондиційне насіння - насіння, що не відповідає за якісними\nпоказниками вимогам державного стандарту;\nнасінництво - галузь рослинництва, завданням якої є\nрозмноження насіння високопродуктивних сортів, збереження і\nполіпшення їх чистосортності, біологічних і урожайних\nвластивостей;\nсистема насінництва - комплекс взаємопов'язаних\nорганізаційних, наукових і агротехнічних заходів, спрямованих на\nзабезпечення виробництва, реалізації та використання насіннєвого і\nсадивного матеріалу сільськогосподарських, декоративних,\nлікарських та лісових рослин;\nРеєстр сортів рослин України - реєстр, до якого занесено\nсорти, допущені до господарського використання;\nДержавний реєстр виробників насіннєвого і садивного матеріалу\n- перелік господарств незалежно від форм власності, яким надано\nправо виробляти і реалізовувати насіння;\nмаркування насіння - умовне позначення, слово, торговельна\nмарка, символ або малюнок, розміщені на упаковці, прикріплені до\nнеї, вкладені в середину;\nапробація - польова оцінка якості сортових посівів."
    },
    {
      "provision_ref": "art2",
      "section": "2",
      "title": "Стаття 2. Об'єкти насінництва",
      "content": "До об'єктів насінництва згідно з цим Законом належать:\nсорт (гібрид, популяція, сортосуміш, клон, лінія);\nнасіння;\nнасінницькі посіви та насадження."
    },
    {
      "provision_ref": "art3",
      "section": "3",
      "title": "Стаття 3. Суб'єкти насінництва",
      "content": "До суб'єктів насінництва належать фізичні та юридичні особи,\nяким надано право займатися виробництвом, реалізацією та\nвикористанням насіння відповідно до цього Закону."
    },
    {
      "provision_ref": "art4",
      "section": "4",
      "title": "Стаття 4. Законодавство України про насіння",
      "content": "Законодавство України про насіння складається з цього Закону,\nЗакону України \"Про охорону прав на сорти рослин\" ( 3116-12 ),\nінших законодавчих актів, а також нормативно-правових актів\nорганів державної влади і управління.\nР о з д і л II\n\nСИСТЕМА ВЕДЕННЯ НАСІННИЦТВА"
    },
    {
      "provision_ref": "art5",
      "section": "5",
      "title": "Стаття 5. Система насінництва",
      "content": "1. Система насінництва сільськогосподарських культур\nскладається з ланок первинного, елітного і репродуктивного\nнасінництва, страхових фондів насіння та державних насіннєвих\nресурсів.\n2. Особливості виробництва насіння окремих\nсільськогосподарських культур або їх груп, декоративних,\nлікарських і лісових рослин враховуються під час створення систем\nїх насінництва, що регулюються відповідними нормативними актами\nМіністерства сільського господарства і продовольства України,\nМіністерства лісового господарства України і Української академії\nаграрних наук.\n3. Міністерство сільського господарства і продовольства\nУкраїни забезпечує розвиток насінництва сільськогосподарських\nкультур, спрямований на повне забезпечення потреб виробників\nнасінням, перевірку його якості, здійснює заходи щодо державної\nпідтримки насінництва, удосконалення економічного механізму\nвзаємовідносин між виробниками і споживачами насіння, а також\nвиконання міжнародних договорів України з насінництва, веде\nДержавний реєстр виробників насіннєвого і садивного матеріалу.\n4. Міністерство лісового господарства України забезпечує\nрозвиток насінництва лісових культур, перевірку їх якості,\nздійснює заходи щодо удосконалення економічного механізму\nвзаємовідносин між виробниками і споживачами насіння, а також\nвиконання міжнародних договорів України з насінництва.\n5. Українська академія аграрних наук за державним контрактом\nорганізовує вирощування і реалізацію оригінального насіння та\nеліти сільськогосподарських культур, а також розмноження і\nвпровадження у виробництво нових перспективних сортів, вивчає\nпопит світового ринку насіння, вступає у взаємовідносини з\nорганами насінництва інших держав, розробляє прогресивні\nтехнології вирощування та обробки насіння, а також із\nзацікавленими міністерствами - методики виробництва насіння та\nінші нормативні документи."
    },
    {
      "provision_ref": "art6",
      "section": "6",
      "title": "Стаття 6. Страхові фонди насіння",
      "content": "Страхові фонди оригінального насіння створюються відповідними\nсуб'єктами насінництва в обсязі ста відсотків до потреби,\nсупереліти - п'ятдесяти, еліти і репродуктивного насіння - не\nменше п'ятнадцяти відсотків потреби в насінні. Поновлення\nстрахових фондів провадиться щорічно. Використання насіння\nстрахових фондів не за призначенням у межах строків, визначених\nМіністерством сільського господарства і продовольства України,\nзабороняється."
    },
    {
      "provision_ref": "art7",
      "section": "7",
      "title": "Стаття 7. Державні насіннєві ресурси",
      "content": "1. Для забезпечення насінням районів, що не виробляють\nвласного насіння або мають обмежені можливості його виробництва,\nподання допомоги у разі знищення або пошкодження насінницьких\nпосівів внаслідок стихійного лиха, забезпечення сортопоновлення,\nсортозаміни та реалізації насіння за міжнародними договорами\nстворюються державні насіннєві ресурси.\n2. Обсяги формування державних насіннєвих ресурсів щодо груп\nкультур і сортів визначаються Міністерством сільського\nгосподарства і продовольства України (лісового насіння -\nМіністерством лісового господарства України) і затверджуються\nКабінетом Міністрів України. Заготівля насіння в державні ресурси\nздійснюється на контрактній основі, а також за рахунок імпорту.\nФормування насіннєвих партій з товарного зерна забороняється.\n3. Заготівлю насіння в державні ресурси і його зберігання\nзабезпечують підприємства і організації за дорученням Міністерства\nсільського господарства і продовольства України (лісового насіння\n- Міністерства лісового господарства України).\n4. Підприємствам та організаціям, які здійснюють заготівлю,\nобробку, зберігання та реалізацію насіння державних ресурсів,\nнадаються пільгові кредити за рахунок коштів державного бюджету."
    },
    {
      "provision_ref": "art8",
      "section": "8",
      "title": "Стаття 8. Право на виробництво і використання насіння",
      "content": "1. Юридичні і фізичні особи можуть розмножувати, заготовляти,\nреалізовувати та використовувати насіння сортів рослин лише за\nумови відповідності своїх виробничих можливостей атестаційним\nвимогам, що встановлюються Міністерством сільського господарства і\nпродовольства України.\n2. За наслідками атестації, проведеної Міністерством\nсільського господарства і продовольства України, дозвіл на\nвиробництво і використання оригінального насіння надається\nнауково-дослідним установам і учбовим господарствам вищих\nсільськогосподарських учбових закладів, елітного - дослідним та\nелітно-насінницьким господарствам науково-дослідних установ,\nучбовим господарствам вищих сільськогосподарських учбових\nзакладів, а за наслідками атестації, проведеної органами\nуправління сільським господарством Республіки Крим та областей,\nдозвіл на виробництво і використання репродуктивного насіння і\nгібридів першого покоління - спеціалізованим насінницьким\nгосподарствам, колективним сільськогосподарським підприємствам,\nселянським (фермерським) та іншим господарствам незалежно від форм\nвласності.\n3. Юридичні і фізичні особи, що за наслідками атестації\nодержали дозвіл на виробництво і використання насіння відповідних\nкатегорій, заносяться до Державного реєстру виробників насіннєвого\nі садивного матеріалу, який веде і видає Міністерство сільського\nгосподарства і продовольства України.\n4. Положення про Державний реєстр виробників насіннєвого і\nсадивного матеріалу затверджується Міністерством сільського\nгосподарства і продовольства України і Українською академією\nаграрних наук.\n5. Юридичні і фізичні особи, що не мають дозволу на\nвиробництво і використання насіння, можуть вирощувати його тільки\nдля власного використання без права продажу."
    },
    {
      "provision_ref": "art9",
      "section": "9",
      "title": "Стаття 9. Права і обов'язки виробників насіння",
      "content": "1. Юридичні і фізичні особи, що одержали дозвіл на\nвиробництво і використання насіння, мають право:\nна договірних умовах купувати у інших виробників відповідні\nкатегорії насіння та батьківські форми гібридів для наступного\nрозмноження і реалізації;\nвимагати відшкодування завданих збитків від перехресного\nзапилення посівів вирощуваного сорту іншим сортом внаслідок\nневиконання сусіднім виробником умов укладеного з ним договору\nщодо розміщення посівів перехреснозапильників;\nвстановлювати договірні ціни на вирощене насіння, що підлягає\nреалізації;\nзвертатись до органів державного управління і контролю в\nнасінництві та до судових органів у разі порушення прав, наданих\nїм цим Законом.\n2. Виробники насіння зобов'язані:\nукладати угоди на використання сортів з власниками патентів\nна сорти, установами - оригінаторами сортів, на які не видаються\nпатенти, або з авторами сортів;\nвирощувати насіння згідно з обсягом, обумовленим державним\nконтрактом, створювати його страхові фонди в обсягах, визначених\nстаттями 6, 7 цього Закону;\nдодержувати технологічних і методичних вимог насінництва щодо\nзбереження сортової чистоти, біологічних і урожайних властивостей\nсорту та посівних якостей насіння;\nгарантувати відповідність насіння, що підлягає реалізації,\nсортовій чистоті і посівним якостям, зазначеним у документі на\nнасіння;\nсвоєчасно здавати зразки насіння для контролю якості до\nлабораторій Української державної насіннєвої інспекції;\nзберігати дублікати зразків насіння протягом терміну,\nвизначеного державним стандартом;\nвести по кожному сорту насінницьку документацію за\nвстановленими формами і зберігати її протягом трьох років;\nдодержувати встановленого порядку маркування і затарювання\nнасіння, що підлягає реалізації.\n3. Виробники насіння мають й інші права та обов'язки,\nпередбачені цим Законом та нормативними актами з питань\nнасінництва."
    },
    {
      "provision_ref": "art10",
      "section": "10",
      "title": "Стаття 10. Термін поновлення насіння",
      "content": "Термін поновлення (кількість поколінь відтворення) насіння,\nщо виробляється, визначають органи управління сільським\nгосподарством Республіки Крим і областей з урахуванням\nрекомендацій оригінатора сорту."
    },
    {
      "provision_ref": "art11",
      "section": "11",
      "title": "Стаття 11. Закриті райони насінництва",
      "content": "З метою створення сприятливих фітосанітарних і технологічних\nумов для вирощування високоякісного насіння окремих\nсільськогосподарських культур Міністерство сільського господарства\nі продовольства України за погодженням з місцевими органами\nдержавної виконавчої влади організовує закриті райони, на\nтериторії яких встановлюється відповідний режим вирощування цих\nкультур у господарствах різних форм власності.\nР о з д і л III\n\nОБОРОТ НАСІННЯ"
    },
    {
      "provision_ref": "art12",
      "section": "12",
      "title": "Стаття 12. Введення насіння в оборот",
      "content": "1. Насіння вводиться в оборот після його визнання державними\nорганами управління і контролю в насінництві, що підтверджується\nвідповідними документами встановленої форми.\n2. Насіння вважається визнаним, якщо воно:\nналежить до сорту, що пройшов державне випробування, за\nнаслідками якого його занесено до Реєстру сортів рослин України\nабо визнано перспективним;\nза сортовою чистотою і посівними якостями відповідає вимогам\nдержавного стандарту України.\nСтаття 13. Вимоги щодо визначення сортових і посівних\nякостей насіння\n1. При визначенні сортових і посівних якостей насіння\nвикористовуються єдині методи і лабораторно-технічні засоби, єдина\nтермінологія і нормативна документація.\n2. Норми сортових і посівних якостей насіння встановлюються\nдержавними стандартами України."
    },
    {
      "provision_ref": "art14",
      "section": "14",
      "title": "Стаття 14. Визначення сортових якостей насіння",
      "content": "1. Визначення сортових якостей насіння здійснюється методом\nапробації, грунтового і лабораторного контролю.\n2. Обсяги апробації сортових посівів в розрізі культур і\nсортів визначаються виробниками насіння самостійно виходячи із\nнеобхідності задоволення власних насіннєвих потреб, створення\nстрахових фондів, виконання згідно з укладеними договорами\nпоставок в державні ресурси, а також з урахуванням реалізації на\nринку насіння.\n3. Апробація сортових посівів здійснюється в порядку,\nвизначеному інструкцією Міністерства сільського господарства і\nпродовольства України.\n4. У разі невідповідності посіву вимогам державного стандарту\nвін вилучається із числа насіннєвих, а одержане насіння не може\nвикористовуватися на посівні цілі.\n5. Міністерство сільського господарства і продовольства\nУкраїни у разі необхідності дозволяє введення в оборот одновидових\nабо різновидових сумішей, компонентами яких є визнане насіння."
    },
    {
      "provision_ref": "art15",
      "section": "15",
      "title": "Стаття 15. Визначення посівних якостей насіння",
      "content": "1. Визначення посівних якостей насіння здійснюється в\nлабораторіях Державної насіннєвої інспекції методом аналізу проб,\nвідібраних від партій насіння.\n2. Проби насіння від партій, що підлягають реалізації,\nвідбираються працівниками Державної насіннєвої інспекції, а для\nвласних потреб виробника - самим виробником або особами,\nуповноваженими на те Українською державною насіннєвою інспекцією.\nВзяття проб і визначення посівних якостей насіння, що\nекспортується, здійснюється відповідно до міжнародних правил.\n3. На насіння, яке за даними лабораторного аналізу відповідає\nвимогам державного стандарту України, його власник одержує\nдокумент про якість.\n4. Документи, що засвідчують якість лісового насіння, видають\nлісонасіннєві станції Міністерства лісового господарства України.\n5. Насіння, що підлягає поставці на експорт, супроводжується\nміжнародним і фітосанітарним сертифікатами."
    },
    {
      "provision_ref": "art16",
      "section": "16",
      "title": "Стаття 16. Використання невизнаного насіння",
      "content": "Кондиційне насіння сортів, не занесених до Реєстру сортів\nрослин України і не визнаних перспективними, може\nвикористовуватись для посівних цілей лише у тих випадках, якщо:\nйого розмноження передбачено міжнародним договором для\nвивезення за межі України;\nстосовно сорту прийнято спеціальне рішення Міністерства\nсільського господарства і продовольства України;\nавтор сорту створює запас насіння в період проведення\nдержавного сортовипробування;\nнасіння використовується виробником насіння для власних\nпотреб без права реалізації;\nнасіння використовується для селекційних і дослідних робіт,\nекспонування."
    },
    {
      "provision_ref": "art17",
      "section": "17",
      "title": "Стаття 17. Ввезення і вивезення насіння",
      "content": "1. Насіння може ввозитися в Україну з інших держав за умови,\nякщо:\nвоно належить до сорту, що пройшов державне випробування і\nйого занесено до Реєстру сортів рослин України або визнано\nперспективним;\nдержавна інспекція з карантину рослин видала дозвіл на його\nввезення;\nвоно має фітосанітарний сертифікат, виданий державними\nорганами з карантину рослин країни-експортера;\nвоно призначене для селекційних і дослідних робіт,\nекспонування.\n2. Насіння, що ввозиться та вивозиться для наукових цілей та\nдля державного сортовипробування, не обкладається митом і не\nпідлягає квотуванню і ліцензуванню.\n3. Міністерство сільського господарства і продовольства\nУкраїни може дозволити ввезення насіння сорту, який не занесено до\nРеєстру сортів рослин України, за умови, що воно призначене для\nрозмноження і наступного вивезення за межі країни за міжнародними\nдоговорами України.\nСтаття 18. Карантинний контроль за ввезенням, вивезенням і\nвикористанням насіння\nКарантинний контроль за ввезенням, вивезенням і використанням\nнасіння здійснюється в порядку, встановленому Законом України \"Про\nкарантин рослин\" ( 3348-12 )."
    },
    {
      "provision_ref": "art19",
      "section": "19",
      "title": "Стаття 19. Маркування і затарювання",
      "content": "Насіння, яке вводиться в оборот, обов'язково маркується і\nзатарюється відповідно до вимог державних стандартів України."
    },
    {
      "provision_ref": "art20",
      "section": "20",
      "title": "Стаття 20. Гарантії на насіння",
      "content": "1. Суб'єкт насінництва гарантує відповідність сортових і\nпосівних якостей насіння, зазначених у відповідних документах, і в\nразі їх порушення несе відповідальність згідно із законодавством\nУкраїни.\n2. Якщо власник реалізованого насіння доведе, що відсутність\nпоказників якості насіння, зазначених у пункті 1 цієї статті, є\nнаслідком незалежних від нього обставин, споживач не може вимагати\nвідшкодування збитків.\n3. На придбане насіння гарантії діють протягом терміну,\nвизначеного в документі про його якість."
    },
    {
      "provision_ref": "art21",
      "section": "21",
      "title": "Стаття 21. Експертне визначення якості насіння",
      "content": "1. Експертне визначення якості насіння проводиться за вимогою\nспоживачів Українською державною насіннєвою інспекцією.\n2. Правила експертного визначення якості насіння та порядок\nоформлення заяв встановлюються Міністерством сільського\nгосподарства і продовольства України, Міністерством лісового\nгосподарства України та Державним комітетом України по\nстандартизації, метрології та сертифікації.\nР о з д і л IV\n\nДЕРЖАВНИЙ КОНТРОЛЬ У НАСІННИЦТВІ\nСтаття 22. Державні органи управління і контролю в\nнасінництві\n1. Державне управління в насінництві здійснюють Міністерство\nсільського господарства і продовольства України, Міністерство\nлісового господарства України та Українська академія аграрних наук\nвідповідно до їх компетенції.\n2. Державний контроль у насінництві здійснюють Українська\nдержавна насіннєва інспекція, Державна насіннєва інспекція\nРеспубліки Крим, державні насіннєві інспекції областей, районні,\nміські і міжрайонні державні насіннєві інспекції, Державна\nпомологічно-ампелографічна інспекція, Державна лісонасіннєва\nстанція.\nСтаття 23. Посадові особи, які здійснюють державний\nконтроль у насінництві\n1. Організація та здійснення державного контролю у\nнасінництві покладається на Головного державного інспектора\nУкраїни з насінництва - начальника Української державної\nнасіннєвої інспекції, який призначається і звільняється з посади\nМіністерством сільського господарства і продовольства України, а\nтакож на головних державних інспекторів з насінництва Республіки\nКрим, областей та районів.\n2. Головні та провідні спеціалісти Української державної\nнасіннєвої інспекції, Державної насіннєвої інспекції Республіки\nКрим, обласних, районних (міських) і міжрайонних державних\nнасіннєвих інспекцій за посадою є одночасно державними\nінспекторами з насінництва.\nСтаття 24. Права головних державних інспекторів\nта державних інспекторів з насінництва\n1. Здійснюючи контроль за додержанням вимог цього Закону,\nінших нормативних актів з насінництва і сортовипробування,\nГоловний державний інспектор України, головні державні інспектори\nРеспубліки Крим, областей, районів, міст та державні інспектори з\nнасінництва мають право:\nконтролювати додержання суб'єктами насінництва незалежно від\nформ власності методичних і технологічних вимог;\nдавати обов'язкові для виконання суб'єктами насінництва\nвказівки щодо усунення порушень у порядку ведення насінництва;\nдоступу в будь-яке місце вирощування, обробки і зберігання\nнасіння;\nзнайомитися з документацією з насінництва, відкривати\nбудь-яку упаковку насіння для відбирання контрольних зразків;\nнакладати на винних осіб адміністративні стягнення за\nпорушення вимог цього Закону та інших нормативних актів;\nзабороняти реалізацію будь-якого насіння, якщо під час\nперевірки встановлено невідповідність його якісних показників\nдержавним стандартам.\n2. Головний державний інспектор України з насінництва,\nголовні державні інспектори з насінництва Республіки Крим,\nобластей, районів та державні інспектори з насінництва здійснюють\nконтроль у взаємодії з органами місцевої державної влади,\nДержавним комітетом України по стандартизації, метрології та\nсертифікації, його територіальними органами.\n3. Суб'єкти насінництва, посадові особи підприємств і\nорганізацій насінництва у період проведення контрольних заходів\nзобов'язані допомагати інспекторам у виконанні їх функцій.\nР о з д і л V\n\nВІДПОВІДАЛЬНІСТЬ ЗА ПОРУШЕННЯ ЗАКОНУ"
    },
    {
      "provision_ref": "art25",
      "section": "25",
      "title": "Стаття 25. Відповідальність за порушення Закону",
      "content": "1. Юридичні і фізичні особи, винні в порушенні законодавства\nз питань насінництва, притягаються до дисциплінарної,\nадміністративної та кримінальної відповідальності згідно із\nзаконодавством України.\n2. Накладення стягнення не звільняє винних осіб від\nвідшкодування збитків у випадках і порядку, передбачених\nзаконодавством України.\nР о з д і л VI\n\nМІЖНАРОДНІ ВІДНОСИНИ В ГАЛУЗІ НАСІННИЦТВА\nСтаття 26. Участь у міжнародному співробітництві в галузі\nнасінництва\nІнтереси України у міжнародних і регіональних організаціях з\nпитань насінництва, а також у відносинах з іншими країнами\nпредставляють уповноважені Кабінетом Міністрів України органи."
    },
    {
      "provision_ref": "art27",
      "section": "27",
      "title": "Стаття 27. Міжнародні договори",
      "content": "Якщо міжнародними договорами України встановлено інші\nправила, ніж ті, що містяться в цьому Законі, то застосовуються\nправила міжнародних договорів."
    }
  ],
  "definitions": []
}