{
  "id": "ua-law-2198-20",
  "type": "statute",
  "title": "Закон України (2198-20)",
  "title_en": "",
  "short_name": "2198-20",
  "status": "in_force",
  "issued_date": "2022-04-14",
  "url": "https://zakon.rada.gov.ua/laws/show/2198-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кримінального та Кримінального процесуального кодексів України щодо удосконалення відповідальності за колабораційну діяльність та особливостей застосування запобіжних заходів за вчинення злочинів проти основ національної та громадської безпеки\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кримінальному кодексі України (Відомості Верховної Ради України, 2001 р., № 25-26, ст. 131):\n\n1) в абзаці п’ятому частини першої статті 55 слова та цифри \"статтею 111 -1 цього Кодексу\" замінити словами та цифрами \"статтями 111 -1 , 111 -2 цього Кодексу\";\n\n2) доповнити статтею 111 -2 такого змісту:\n\n\" Стаття 111 -2 . Пособництво державі-агресору\n\n1. Умисні дії, спрямовані на допомогу державі-агресору (пособництво), збройним формуванням та/або окупаційній адміністрації держави-агресора, вчинені громадянином України, іноземцем чи особою без громадянства, за винятком громадян держави-агресора, з метою завдання шкоди Україні шляхом: реалізації чи підтримки рішень та/або дій держави-агресора, збройних формувань та/або окупаційної адміністрації держави-агресора; добровільного збору, підготовки та/або передачі матеріальних ресурсів чи інших активів представникам держави-агресора, її збройним формуванням та/або окупаційній адміністрації держави-агресора -\n\nкараються позбавленням волі на строк від десяти до дванадцяти років з позбавленням права обіймати певні посади або займатися певною діяльністю на строк від десяти до п’ятнадцяти років та з конфіскацією майна або без такої\".\n\n2. У Кримінальному процесуальному кодексі України (Відомості Верховної Ради України, 2013 р., №№ 9-13, ст. 88):\n\n1) статтю 176 доповнити частиною шостою такого змісту:\n\n\"6. Під час дії воєнного стану до осіб, які підозрюються або обвинувачуються у вчиненні злочинів, передбачених статтями 109-114 -1 , 258-258 -5 , 260 , 261 , 437-442 Кримінального кодексу України, за наявності ризиків, зазначених у статті 177 цього Кодексу, застосовується запобіжний захід, визначений пунктом 5 частини першої цієї статті\";\n\n2) частину четверту статті 183 доповнити абзацом восьмим такого змісту:\n\n\"Під час дії воєнного стану слідчий суддя, суд при постановленні ухвали про застосування запобіжного заходу у вигляді тримання під вартою, враховуючи підстави та обставини, передбачені статтями 177 та 178 цього Кодексу, має право не визначити розмір застави у кримінальному провадженні щодо злочину, передбаченого статтями 109-114 -1 , 258-258 -5 , 260 , 261 , 437-442 Кримінального кодексу України\";\n\n3) частину другу статті 216 після цифр \"111\" доповнити цифрами \"111 -2 \";\n\n4) частину другу статті 297 -1 після цифр \"111 -1 \" доповнити цифрами \"111 -2 \".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом двох місяців з дня набрання чинності цим Законом:\n\nрозробити та затвердити нормативно-правові акти, необхідні для реалізації положень цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n14 квітня 2022 року\n\n№ 2198-IX\n\nПро внесення змін до Кримінального та Кримінального процесуального кодексів України щодо удосконалення відповідальності за колабораційну діяльність та особливостей застосування запобіжних заходів за вчинення злочинів проти основ національної та громадської безпеки\nЗакон України від 14.04.2022 № 2198-IX\n\nПрийняття від 14.04.2022\nПостійна адреса:\nhttps://zakon.rada.gov.ua/go/2198-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}