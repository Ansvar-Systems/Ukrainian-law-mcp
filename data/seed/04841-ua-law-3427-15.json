{
  "id": "ua-law-3427-15",
  "type": "statute",
  "title": "Закон України (3427-15)",
  "title_en": "",
  "short_name": "3427-15",
  "status": "in_force",
  "issued_date": "2006-02-09",
  "url": "https://zakon.rada.gov.ua/laws/show/3427-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 3928-IX ( 3928-20 ) від 22.08.2024, ВВР, 2025, N 5, ст.9 }\nПро внесення змін до Закону України\n\"Про виноград та виноградне вино\"\n( Відомості Верховної Ради України (ВВР), 2006, N 26, ст.214 )\n\nВерховна Рада України п о с т а н о в л я є :\nI. Внести до Закону України \"Про виноград та виноградне вино\"\n( 2662-15 ) (Відомості Верховної Ради України, 2005 р., N 31,\nст. 419; 2006 р., N 9-11, ст. 96) такі зміни: { Технічну помилку\nвиправлено згідно з ВВР, N 32, стор.1196 }\n1. У статті 1:\n1) пункти 2-4, 6-8, 11, 12, 14-20 , 23, 24, 26, 29 викласти в\nтакій редакції:\n\"2) виноградарство - сукупність організаційних і\nтехнологічних прийомів розмноження, культивування і збору\nвинограду;\n3) виноробство - сукупність організаційних і технологічних\nприйомів виготовлення виноробної продукції;\n4) виноградники - промислові насадження винограду для\nвиноробства на площі понад 0,5 гектара\";\n\"6) столові сорти винограду - сорти винограду, що вирощуються\nдля споживання у свіжому вигляді;\n7) технічні сорти винограду - сорти винограду, призначені для\nвиробництва виноробної продукції;\n8) гібриди - сорти винограду, одержані в результаті селекції\nпісля схрещування європейських сортів з іншими видами винограду\nроду Vitis\";\n\"11) сусло - свіжовіджатий сік, що одержують при подрібненні\nта пресуванні винограду чи мезги, призначений для виробництва\nвиноматеріалів, бродіння якого здійснюється у місці переробки\nвинограду;\n12) вино - алкогольний напій, вироблений з винограду,\nміцність якого набувається внаслідок спиртового бродіння\nроздушених ягід або свіжовіджатого соку, а в разі виготовлення вин\nкріплених - підвищується шляхом додавання спирту етилового.\nМіцність вин може становити від 9 до 20 відсотків об'ємних.\nОрганолептичні якості вина повинні відповідати природному складу\nвинограду або відтворювати особливості, набуті внаслідок купажу чи\nспеціальної технологічної обробки виноматеріалів\";\n\"14) виноматеріали виноградні - продукти первинної переробки\nвинограду;\n15) виноматеріали коньячні - молоді натуральні сухі\nвиноматеріали, виготовлені з винограду у \"білий\" спосіб з\nдотриманням технологічних особливостей і призначені для\nвиробництва спирту коньячного;\n16) виноматеріали шампанські - виноматеріали, виготовлені з\nрегламентованих сортів винограду у \"білий\" спосіб за спеціальною\nтехнологією;\n17) вино газоване - вино, піняста властивість якого набута\nвнаслідок його штучного насичення діоксидом вуглецю;\n18) вино ігристе - вино, піняста властивість якого набута\nвнаслідок його насичення діоксидом вуглецю ендогенного походження,\nщо утворюється під час бродіння сусла або вторинного бродіння\nвиноматеріалів у герметично закритих посудинах;\n19) шампанське України - типажне біле ігристе вино,\nвиготовлене шляхом його насичення діоксидом вуглецю ендогенного\nпоходження при вторинному бродінні шампанських виноматеріалів з\nвикористанням сахарози в герметично закритих ємностях міцністю не\nнижче 10,5 відсотка об'ємних одиниць. При здійсненні процесу\nшампанізації в пляшках з наступною трирічною витримкою ігристе\nвино має назву \"Шампанське України класичне\";\n20) вино колекційне - спеціально відібране марочне вино, яке\nпісля закінчення встановлених строків визрівання в дубовій тарі\nдодатково витримується в пляшках не менш як 3 роки у спеціальних\nсховищах з чітко визначеними параметрами витримки\";\n\"23) вино марочне - столове або кріплене вино вищої якості з\nхарактерними для обумовленої виноробної місцевості та сортів\nвинограду особливостями, яке пройшло природне визрівання шляхом\nтехнологічної витримки в дубовій тарі не менш як 1,5 року з\nмоменту закладки на витримку;\n24) вино натуральне - столове вино, виготовлене шляхом\nповного збродження цукрів сусла чи часткового бродіння,\nпризупиненого із застосуванням фізичного або біотехнічного засобу.\nПри цьому не використовуються сторонні добавки будь-якого\nпоходження, за винятком речовин, дозволених у певних дозах для\nосвітлення вина та його стабілізації\";\n\"26) вино ординарне - вино, виготовлене за загальноприйнятою\nтехнологією відповідно до державних стандартів та діючих технічних\nумов, яке реалізується з 1 січня року, наступного за врожаєм\nвинограду\";\n\"29) вино спеціального типу - вино, яке згідно з родовою\nназвою за походженням належить до традиційного типу і має особливі\nсмакові якості, набуті в результаті спеціальної технологічної\nобробки виноматеріалів відповідно до свого прототипу, назву якого\nвоно носить\";\n2) перше речення пункту 30 викласти в такій редакції:\n\"30) купаж - суміш у певному співвідношенні різних\nвиноматеріалів, коньячних спиртів, бренді з компонентами,\nвстановленими технологічними інструкціями для надання вину,\nвермуту, коньяку України, бренді типовості, забезпечення\nпокращання його смаку та аромату (букета), забезпечення випуску\nоднорідних за своїми органолептичними і фізико-хімічними\nпоказниками вин, вермутів, коньяків України, бренді\";\n3) пункт 32 викласти в такій редакції:\n\"32) фальсифікація вин, вермутів, коньяків України і бренді -\nумисна з корисливою метою підробка вин, вермутів, коньяків\nУкраїни, бренді за походженням (місцем виробництва) або їх складом\nшляхом додавання нешкідливих чи шкідливих для здоров'я людини\nречовин, а також виготовлення винних і коньячних сурогатів у\nпроцесі виробництва, транспортування, зберігання та продажу\";\n4) доповнити пунктами 34-40 такого змісту:\n\"34) шапталізація - технологічний прийом підсолоджування\nсусла цукромісткими компонентами;\n35) виноградні дистиляти - міцні спиртові алкогольні напої,\nодержані перегонкою виноградного вина або збродженого вичавленого\nвинограду тощо з додаванням іншої плодової, фруктової або\nрослинної сировини, ароматних спиртів, домішок із харчової і\nрослинної сировини чи без них;\n36) виноробна продукція - вина тихі, шампанські, ігристі та\nгазовані, вермути, бренді, коньяки і алкогольні напої виноградного\nпоходження;\n37) підприємства первинного виноробства - підприємства, які\nздійснюють переробку винограду, виробництво виноматеріалів, сусла\nабо соку консервованого, концентрату виноградного соку, займаються\nвитримкою вин, а також утилізацією відходів виноробства;\n38) підприємства вторинного виноробства - підприємства, які\nзаймаються розливом вин у посуд відповідно до нормативних\nдокументів;\n39) підприємства змішаного типу - підприємства, які\nзаймаються одночасно первинним і вторинним виноробством;\n40) спирт етиловий - спирт етиловий ректифікований,\nвиготовлений з крохмале-цукромісткої сировини або продуктів\nпереробки винограду шляхом їх збродження, відокремлення та\nочищення до визначеного стандартом вмісту інших речовин\".\n2. Частини п'яту та шосту статті 2 викласти в такій редакції:\n\"Списання виноградників усіх форм власності, які закладені за\nрахунок державних коштів, організується і проводиться спеціально\nуповноваженим центральним органом виконавчої влади з сільського\nгосподарства з обов'язковим відновленням площ виноградних\nнасаджень.\nЗрідженість молодих (до 5 років) виноградників, на закладення\nяких та на догляд за якими використовувалися повністю державні\nкошти, що зумовлена недбалим доглядом за ними, розцінюється як\nбезгосподарне використання земель, у зв'язку з чим винних осіб\nможе бути притягнуто до адміністративної відповідальності. При\nзрідженості понад 60 відсотків виноградники виключаються з\nдержавного реєстру, паспорт на них анулюється і державне\nфінансування на садіння та догляд за виноградниками припиняється\".\n3. Частину першу статті 3 викласти в такій редакції:\n\"Для виробництва вин, вермутів, коньяків України і бренді\nвикористовуються технічні сорти винограду, що відповідають вимогам\nдержавних стандартів та технічним умовам. Не допускається\nзмішування європейських сортів винограду з сортами виду Лабруска\nта міжвидовими гібридами. Столові сорти винограду можуть\nвикористовуватися для виготовлення ординарних вин. Для виробництва\nвин, вермутів, коньяків України і бренді використовуються технічні\nсорти винограду, якщо за вмістом цукрів та іншими показниками\nякості вони відповідають вимогам, що пред'являються до винограду\nтехнічних сортів\".\n4. Назву розділу III викласти в такій редакції:\n\" Розділ III\nВИРОБНИЦТВО ВИНОРОБНОЇ ПРОДУКЦІЇ (ВИНОРОБСТВО)\".\n5. У статті 4:\nчастину першу викласти в такій редакції:\n\"Виробництво виноробної продукції здійснюється суб'єктами\nпідприємницької діяльності незалежно від форм власності за\nнаявності в них ліцензії\";\nдруге речення частини другої виключити;\nчастину третю викласти в такій редакції:\n\"Підприємства, які займаються переробкою винограду,\nзобов'язані щорічно після завершення сезону виноробства, але не\nпізніше 1 грудня, надавати спеціально уповноваженому центральному\nоргану виконавчої влади із статистики інформацію за встановленою\nним формою щодо обсягів переробки винограду, виробництва\nвиноматеріалів у груповому асортименті, використання та залишків\nспирту\".\n6. У статті 5:\nназву і частину першу викласти в такій редакції:\n\" Стаття 5. Загальні вимоги до виноматеріалів, вин і коньяків,\nумов їх виробництва\nВина і коньяки України виготовляються згідно з правилами\nвиробництва і зберігання тихих вин, правилами виробництва і\nзберігання ігристих та шампанських вин, правилами виробництва\nконьяків України, відповідними технічними умовами і технологічними\nінструкціями, що затверджуються спеціально уповноваженим\nцентральним органом виконавчої влади з сільського господарства.\nДля виготовлення вин і коньяків України застосовуються матеріали\nта речовини, дозволені для використання Головним державним\nсанітарним лікарем України. До моменту затвердження нових правил\nвиробництва і зберігання тихих вин, правил виробництва і\nзберігання ігристих та шампанських вин, правил виробництва\nконьяків України, відповідних технічних умов і технологічних\nінструкцій діють відповідні правила, державні стандарти,\nтехнологічні умови та технічні інструкції, які діяли в Україні до\nнабрання цим Законом чинності\";\nчастину другу виключити;\nчастини третю - сьому викласти в такій редакції:\n\"Виробництво і технологічна обробка ординарних виноматеріалів\nдозволяються на підприємствах, які займаються переробкою винограду\nі розташовані в зоні виноградарства.\nПідприємства, які займаються витримкою та розливом вин у\nпляшки, можуть у разі необхідності проводити дообробку вин за\nтехнологічними інструкціями. За спеціальними технічними умовами\nдопускається випуск молодих столових вин, що виробляються з\nвиноматеріалів окремих сортів винограду або їх суміші і\nреалізуються в рік врожаю або не пізніше 3 місяців після\nзавершення процесу бродіння.\nВина шампанські, ігристі та газовані можуть виготовлятися у\nбудь-якому регіоні України за місцезнаходженням виноробного\nпідприємства.\nПереробка винограду на виноматеріали, їх витримка та обробка,\nвиготовлення вин і коньяків України, вермутів, бренді проводяться\nу спеціально обладнаних приміщеннях (цехах), використання яких для\nінших цілей забороняється. Не допускаються виробництво та розлив в\nодному приміщенні вин і вермутів або інших ароматизованих напоїв.\nВиноматеріали, коньяки України, вермути, бренді і вина для\nекспорту виробляють за стандартами України або згідно із\nзаконодавством країн-імпортерів на виконання конкретного\nзамовлення\";\nчастини десяту та одинадцяту викласти в такій редакції:\n\"Забороняється видавати за іноземні українські вина, коньяки\nУкраїни і суміші (купажі) з іноземними винами (виноматеріалами,\nконьяками, коньячними спиртами).\nСпеціально уповноважений центральний орган виконавчої влади з\nсільського господарства затверджує нові марки виноробної продукції\nза поданням підприємств і організацій та на підставі висновку\nЦентральної дегустаційної комісії виноробної промисловості. Право\nпредставляти до затвердження нові марки тихих вин і марочних\nконьяків України надається підприємствам і організаціям, які мають\nвласну стабільну сировинну базу і відповідні потужності для їх\nвиробництва\";\nпісля частини одинадцятої доповнити трьома новими частинами\nтакого змісту:\n\"Перелік необхідних для цього документів, терміни і процедури\nподачі, затвердження і погодження встановлює Кабінет Міністрів\nУкраїни.\nГарантійні терміни зберігання вин шампанських, ігристих та\nтихих, коньяків України, які встановлено чинними стандартами та\nнормативною документацією, є мінімальними термінами, протягом яких\nвиробник несе відповідальність за невідповідність показників\nякості продукції нормативним вимогам, і не є термінами придатності\nвиноробної продукції до споживання.\nВиробники виноробної продукції мають право встановлювати\nвласні гарантійні терміни зберігання окремих найменувань вин\nшампанських, ігристих та тихих, коньяків України, які перевищують\nмінімальні гарантійні терміни, встановлені чинними стандартами та\nнормативною документацію, з обов'язковою відповідальністю за\nвідповідність їх якості нормативним вимогам. Власні гарантійні\nтерміни повинні бути внесені у розроблені виробником технологічні\nінструкції на окремі найменування продукції, які затверджуються\nспеціально уповноваженим центральним органом виконавчої влади з\nсільського господарства у встановленому порядку\".\nУ зв'язку з цим частини дванадцяту - шістнадцяту вважати\nчастинами п'ятнадцятою - дев'ятнадцятою;\nчастину п'ятнадцяту викласти в такій редакції:\n\"У торгових найменуваннях вин спеціального типу родова назва\nдоповнюється назвою місця виробництва продукції\";\nчастини сімнадцяту і вісімнадцяту викласти в такій редакції:\n\"При виробництві марочних вин не допускається купажування\nмарочних і ординарних виноматеріалів, а при виробництві ординарних\nвин - купажування виноматеріалів із європейських сортів винограду\nз виноматеріалами із сортів винограду виду Лабруска та гібридів\nпрямих виробників.\nВина шампанські, ігристі та тихі, вермути, коньяки України і\nбренді, в яких після закінчення гарантійних термінів зберігання не\nз'явилося помутніння чи видимого осаду, придатні для подальшого\nзберігання та реалізації\";\nчастину дев'ятнадцяту виключити.\n7. У статті 6:\nчастини другу і третю викласти в такій редакції:\n\"Не допускається випуск столових вин із вмістом спирту нижче\n9 відсотків об'ємних, сортових - 9,5 і марочних - 10 відсотків\nоб'ємних.\nКонцентрат виноградного соку або консервоване сусло\nдозволяється використовувати лише в купажі столових напівсухих та\nнапівсолодких ординарних вин з відповідним записом у свідоцтві про\nякість\";\nчастину четверту виключити;\nчастину п'яту викласти в такій редакції:\n\"Спеціально уповноважений центральний орган виконавчої влади\nз сільського господарства вправі надавати в несприятливі для\nвизрівання винограду роки дозволи на виготовлення сухих\nвиноматеріалів міцністю не більш як 9,5 відсотка об'ємних шляхом\nпідсолодження сусла виноградним концентратом або цукром не більш\nяк на 2 г/100 куб. см. Такі виноматеріали можуть використовуватися\nлише для виробництва вин ординарних столових сухих несортових.\nПерелік необхідних для цього документів, терміни і процедури\nподачі, затвердження і погодження встановлює Кабінет Міністрів\nУкраїни\".\n8. Частини другу - четверту статті 7 викласти в такій\nредакції:\n\"Вина міцні виготовляються з частково збродженого сусла, в\nякому вміст спирту природного бродіння становить не менше\n4,2 відсотка об'ємних. Вина десертні солодкі та десертні лікерні\nвиготовляються з частково збродженого сусла, в якому вміст спирту\nприродного бродіння становить не менш як 1,2 відсотка об'ємних.\nВміст спирту в готових винах виноградних міцних не повинен\nперевищувати 20 відсотків об'ємних, десертних солодких та\nдесертних лікерних - 17 відсотків об'ємних.\nПід час виготовлення вин кріплених додавати концентрат\nвиноградного соку дозволяється лише у випадках, обумовлених\nтехнологічними інструкціями. Використання спиртованого сусла або\nспиртованого концентрату виноградного соку допускається лише для\nвиготовлення вин спеціального типу\".\n9. Частину другу статті 9 викласти в такій редакції:\n\"Для науково-виробничих та комерційних цілей в окремих\nнаукових установах та на виноробних підприємствах створюється\nколекційний фонд зразків вин (енотеки), еталонні зразки яких є\nнаціональним надбанням України\".\n10. У статті 10:\nназву і частини першу - п'яту викласти в такій редакції:\n\" Стаття 10. Вина шампанські, ігристі та газовані\nВиробництво вин шампанських із вмістом спирту нижче\n10,5 відсотка об'ємних, вин ігристих нижче 10,0 і вин газованих\nнижче 9,5 відсотка об'ємних не допускається.\nТиск діоксиду вуглецю в пляшках з готовою продукцією в\nігристих винах повинен становити не менш як 350 кПа, газованих -\n200 кПа при 20 град. C. Допускається виробництво окремих марок\nслабонасичених діоксидом вуглецю вин з тиском у пляшках понад\n150 кПа при 20 град. C.\nВиноматеріали для виробництва вин шампанських та ігристих\nвиготовляються з винограду певних сортів, визначених\nтехнологічними інструкціями та технічними умовами.\nВинам білим ігристим шампанізованим, виготовленим за\nшампанською технологією при вторинному бродінні в герметично\nзакритих ємкостях шампанських виноматеріалів, надається назва\n\"Шампанське України\". Винам білим ігристим шампанізованим,\nвиготовленим за шампанською технологією з трирічною витримкою вина\nв пляшках на дріжджах, надається назва \"Шампанське України\nкласичне\". Міцність ігристих шампанізованих вин повинна бути не\nнижче 10,5 відсотка об'ємних.\nВина ігристі та газовані можуть випускатися під власною\nназвою\";\nчастину сьому викласти в такій редакції:\n\"Вина газовані виготовляються із сухих виноматеріалів, які\nпідсолоджуються концентратом виноградного соку, консервованим\nнеспиртованим суслом\";\nчастини восьму та дев'яту виключити;\nчастину десяту викласти в такій редакції:\n\"Зовнішнє оформлення вин \"Шампанське України класичне\" та\n\"Шампанське України\" має відрізнятися від оформлення інших вин\nігристих\".\n11. У статті 11:\nназву і частину першу викласти в такій редакції:\n\" Стаття 11. Алкогольні напої виноградного походження\nКоньяки України - міцні алкогольні напої з характерними\nбукетом і смаком, виготовлені шляхом купажу коньячних спиртів,\nотриманих методом дистиляції коньячних виноматеріалів на\nспеціальних мідних апаратах з фракціонуванням, витриманих не менше\n3 років у дубовій тарі або нержавіючих чи емальованих ємкостях з\nдубовою клепкою. Коньяки України можуть випускатися під власною\nназвою\";\nдоповнити частинами третьою та четвертою такого змісту:\n\"Бренді виноградне - міцні алкогольні напої, що\nвиготовляються шляхом дистиляції виноградного вина, витриманого до\n3 років.\nДля алкогольних напоїв, що не відповідають вимогам,\nвстановленим цим Законом для термінів \"Коньяк України\" та\n\"Шампанське України\", забороняється у загальній та власній назвах\nвиробу вживати слова \"Коньяк\" або \"Шампанське\", їх однокореневі\n(споріднені) та співзвучні до них слова\".\n12. У статті 12:\nназву викласти в такій редакції:\n\" Стаття 12. Фальсифікація вин, вермутів, коньяків України та\nбренді\";\nв абзаці першому слово \"вин\" виключити;\nабзац другий викласти в такій редакції:\n\"нерегламентоване застосування цукру або продуктів, що\nмістять цукор, у тому числі виноградного походження, для штучного\nпідвищення вмісту спирту у винах, підміна сортів винограду або\nзменшення терміну витримки при виготовленні вин марочних і\nконьяків України\";\nабзаци четвертий, сьомий і десятий викласти в такій редакції:\n\"підробка дешевих вин, вермутів, коньяків України та бренді\nпід кращі вітчизняні або іноземні марки шляхом штучного збільшення\nекстрактивності, імітації кольору, аромату і смаку, а також\nдодавання харчових або штучних речовин і есенцій\";\n\"виробництво сурогатів вин, вермутів, коньяків України і\nбренді шляхом екстракції водою виноградних вичавок або ізюму\";\n\"етикетування, що не відповідає вимогам законодавства,\nвикористання інших видів дезінформації покупця при зовнішньому\nоформленні вин, вермутів, коньяків України і бренді\".\n13. Статтю 13 викласти в такій редакції:\n\" Стаття 13. Зберігання вин, вермутів, коньяків України і\nбренді на торговельних підприємствах\nУмови зберігання вин, вермутів, коньяків України і бренді на\nскладах і в торговельних залах повинні відповідати вимогам\nвідповідних нормативних документів.\nНе допускається зберігання вин, вермутів, коньяків України і\nбренді на складах та їх продаж без належного зовнішнього\nоформлення, зазначення найменувань, походження, реквізитів\nвиробника.\nЗабороняється реалізація вин, вермутів, коньяків України і\nбренді, що втратили товарний вигляд.\nПостачальник вин, вермутів, коньяків України і бренді не несе\nвідповідальності за втрату якості своєї продукції в торговельній\nмережі в разі порушення умов її зберігання або в разі закінчення\nгарантійних строків зберігання\".\n14. У статті 14:\nчастину третю викласти в такій редакції:\n\"Головними завданнями Держвинінспекції є контроль за станом\nта якісним складом сировинної бази виноробства, дотриманням\nтехнологічних правил переробки винограду, обробки виноматеріалів з\nметою запобігання фальсифікації вин, вермутів, коньяків України і\nбренді\";\nчастину дев'яту викласти в такій редакції:\n\"Випадки фальсифікації вин, вермутів, коньяків України і\nбренді можуть висвітлюватись у засобах масової інформації (преса,\nрадіо, телебачення) за поданням контролюючих органів за рахунок\nвинних осіб\".\n15. У статті 15:\nчастину першу викласти в такій редакції:\n\"За порушення вимог цього Закону щодо опорядження і утримання\nвиноградників, які насаджені за рахунок державного фінансування,\nвиробництва і за фальсифікацію вин, вермутів, коньяків України і\nбренді посадові особи і громадяни, які займаються підприємницькою\nдіяльністю в галузі виноградарства та виноробства, несуть\nдисциплінарну, адміністративну, кримінальну та цивільну\nвідповідальність згідно із законодавством України\";\nу частині другій:\nабзац шостий викласти в такій редакції:\n\"виготовлення і реалізації фальсифікованих вин і коньяків\nУкраїни, які визнаються такими згідно зі статтею 12 цього Закону,\n- штраф у розмірі від чотирьох до п'яти тисяч неоподатковуваних\nмінімумів доходів громадян\";\nабзац сьомий виключити;\nчастини третю - п'яту викласти в такій редакції:\n\"Фальсифікація вин, вермутів, коньяків України, бренді є\nпідставою для анулювання ліцензій на виробництво та торгівлю цією\nпродукцією.\nФальсифіковані вина, вермути, коньяки України, бренді\nконфіскуються за рішенням суду і підлягають подальшій переробці\nабо знищенню згідно із порядком, що затверджується Кабінетом\nМіністрів України.\nПрибуток, одержаний від продажу фальсифікованих вин,\nвермутів, коньяків України і бренді, вилучається до державного\nбюджету в судовому порядку органами державної податкової служби за\nподанням Держвинінспекції\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 9 лютого 2006 року\nN 3427-IV\n\nПро внесення змін до Закону України \"Про виноград та виноградне вино\"\nЗакон України від 09.02.2006 № 3427-IV\n\nВтрата чинності від 01.01.2026 , підстава — 3928-IX\nПостійна адреса:\nhttps://zakon.rada.gov.ua/go/3427-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}