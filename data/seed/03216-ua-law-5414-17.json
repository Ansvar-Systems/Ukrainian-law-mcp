{
  "id": "ua-law-5414-17",
  "type": "statute",
  "title": "Закон України (5414-17)",
  "title_en": "",
  "short_name": "5414-17",
  "status": "in_force",
  "issued_date": "2012-10-02",
  "url": "https://zakon.rada.gov.ua/laws/show/5414-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України щодо оподаткування підприємств оборонно-промислового комплексу\n\n(Відомості Верховної Ради (ВВР), 2013, № 41, ст.553)\n\nВерховна Рада України постановляє:\n\nI. Внести до Податкового кодексу України (Відомості Верховної Ради України, 2011 р., №№13-17, ст. 112) такі зміни:\n\n1. Пункт 136.1 статті 136 доповнити підпунктом 136.1.25 такого змісту:\n\n\"136.1.25. вартість безоплатно отриманого (переданого) платником податку майна, якщо така передача здійснюється Державним концерном \"Укроборонпром\" та державними підприємствами, у тому числі казенними підприємствами, які включені до його складу, з метою проведення демонстрації товарів військового призначення або подвійного використання (з подальшим поверненням цього майна), проведення спільних або самостійних випробувань виробів військового призначення (з подальшим поверненням цього майна або без такого), підтримки науково-дослідної та дослідно-конструкторської діяльності державних підприємств, установ та організацій (з подальшим поверненням цього майна або без такого), забезпечення діяльності представництв Державного концерну \"Укроборонпром\" та підприємств оборонно-промислового комплексу, включених до його складу (з подальшим поверненням цього майна або без такого)\".\n\n2. Пункт 197.1 статті 197 доповнити підпунктом 197.1.30 такого змісту:\n\n\"197.1.30. безоплатної передачі майна Державним концерном \"Укроборонпром\" та державними підприємствами, у тому числі казенними, які включені до його складу, якщо така передача здійснюється підприємствам, установам чи організаціям з метою проведення демонстрації товарів військового призначення або подвійного використання (з подальшим поверненням цього майна), проведення спільних або самостійних випробувань виробів військового призначення (з подальшим поверненням цього майна або без такого), підтримки науково-дослідної та дослідно-конструкторської діяльності державних підприємств, установ та організацій (з подальшим поверненням цього майна або без такого), забезпечення діяльності представництв Державного концерну \"Укроборонпром\" та підприємств оборонно-промислового комплексу, включених до його складу (з подальшим поверненням цього майна або без такого)\".\n\n3. У розділі XX \"Перехідні положення\":\n\n1) підрозділ 2 доповнити пунктом 29 такого змісту:\n\n\"29. На період дії процедури списання заборгованості згідно із Законом України \"Про деякі питання заборгованості підприємств оборонно-промислового комплексу - учасників Державного концерну \"Укроборонпром\" та забезпечення їх стабільного розвитку\" для учасників процедури списання заборгованості, визначених цим Законом, які є платниками податку на додану вартість відповідно до розділу V цього Кодексу, податок на додану вартість, попередньо віднесений до складу податкового кредиту та податкових зобов'язань, не підлягає коригуванню і не змінює склад податкових зобов'язань та податкового кредиту звітного податкового періоду платників податку.\n\nНе виникають податкові зобов'язання з податку на додану вартість у Державного агентства резерву України при переведенні матеріальних цінностей у грошову форму в межах виконання Закону України \"Про деякі питання заборгованості підприємств оборонно-промислового комплексу - учасників Державного концерну \"Укроборонпром\" та забезпечення їх стабільного розвитку\" .\n\nПри відпуску палива з державного резерву відповідно до Закону України \"Про деякі питання заборгованості підприємств оборонно-промислового комплексу - учасників Державного концерну \"Укроборонпром\" та забезпечення їх стабільного розвитку\" в учасників процедури списання заборгованості не виникають податкові зобов'язання та податковий кредит з податку на додану вартість\";\n\n2) підрозділ 4 доповнити пунктом 28 такого змісту:\n\n\"28. Норми статей 135, 159, 192 та пункту 5 підрозділу 4 розділу XX цього Кодексу не поширюються на заборгованість, до якої застосовується механізм списання на умовах, визначених Законом України \"Про деякі питання заборгованості підприємств оборонно-промислового комплексу - учасників Державного концерну \"Укроборонпром\" та забезпечення їх стабільного розвитку\" ;\n\n3) підрозділ 10 доповнити пунктом 2 -2 такого змісту:\n\n\"2 -2 . Підлягає списанню податковий борг (у тому числі встановлений судовими рішеннями та реструктуризований) станом на 1 липня 2012 року, не сплачений станом на дату набрання чинності цим Законом, платників податків - підприємств оборонно-промислового комплексу, які включені до складу Державного концерну \"Укроборонпром\" (далі - підприємства оборонно-промислового комплексу), перед бюджетом (у тому числі податковий борг, який виник у зв'язку з порушеннями податкового, валютного та митного законодавства), а також грошові зобов'язання, які виникнуть у зв'язку із застосуванням механізму списання відповідно до статті 2 Закону України \"Про деякі питання заборгованості підприємств оборонно-промислового комплексу - учасників Державного концерну \"Укроборонпром\" та забезпечення їх стабільного розвитку\".\n\nПідлягає списанню податковий борг із сплати податку на додану вартість Державного агентства резерву України, який виник у зв'язку з переведенням заборгованості Національної акціонерної компанії \"Нафтогаз України\", підприємств паливно-енергетичного комплексу перед Державним агентством резерву України, що списується відповідно до статті 2 Закону України \"Про деякі питання заборгованості підприємств оборонно-промислового комплексу - учасників Державного концерну \"Укроборонпром\" та забезпечення їх стабільного розвитку\".\n\nСуми, списані відповідно до положень цього пункту та Закону України \"Про деякі питання заборгованості підприємств оборонно-промислового комплексу - учасників Державного концерну \"Укроборонпром\" та забезпечення їх стабільного розвитку\" , не включаються до доходів та витрат учасників процедури списання.\n\nКонтролюючі органи в межах їх компетенції у порядку, передбаченому для списання безнадійного податкового боргу, здійснюють списання зазначених сум протягом десяти робочих днів з дня подання заяви платника податків.\n\nНа списані відповідно до положень цього пункту суми не нараховується пеня, штрафні санкції, що встановлені цим Кодексом\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Установити, що для цілей цього Закону підприємствами оборонно-промислового комплексу вважаються підприємства, включені до складу Державного концерну \"Укроборонпром\" станом на день набрання чинності цим Законом.\n\nПрезидент України\n\nВ.ЯНУКОВИЧ\n\nм. Київ\n\n2 жовтня 2012 року\n\n№ 5414-VI\n\nПро внесення змін до Податкового кодексу України щодо оподаткування підприємств оборонно-промислового комплексу\nЗакон України від 02.10.2012 № 5414-VI\n\nПрийняття від 02.10.2012\nПостійна адреса:\nhttps://zakon.rada.gov.ua/go/5414-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}