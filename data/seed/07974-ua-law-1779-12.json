{
  "id": "ua-law-1779-12",
  "type": "statute",
  "title": "Закон України (1779-12)",
  "title_en": "",
  "short_name": "1779-12",
  "status": "in_force",
  "issued_date": "1991-11-04",
  "url": "https://zakon.rada.gov.ua/laws/show/1779-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Завдання Прикордонних військ України",
      "content": "Головним завданням Прикордонних військ України є\nзабезпечення недоторканності державного кордону України на суші,\nморі, річках, озерах та інших водоймах України, а також охорона\nвиключної (морської) економічної зони України. ( Стаття 1 із\nзмінами, внесеними згідно із Законом N 245/96-ВР від 18.06.96 )"
    },
    {
      "provision_ref": "art2",
      "section": "2",
      "title": "Стаття 2. Загальна структура Прикордонних військ України",
      "content": "Центральний орган управління Прикордонних військ України -\nДержавний комітет у справах охорони державного кордону України є\nцентральним органом виконавчої влади. Положення про Державний\nкомітет у справах охорони державного кордону України\nзатверджується Президентом України. До складу Державного комітету\nу справах охорони державного кордону України входить\nрозвідувальний орган, який відповідно до закону України здійснює\nрозвідувальну діяльність для забезпечення інтересів держави у\nсферах прикордонної та імміграційної політики, а також в інших\nсферах, що стосуються питань захисту державного кордону та\nсуверенних прав України у її виключній (морській) економічній зоні\nта на континентальному шельфі. ( Частина перша статті 2 в редакції\nЗакону N 3111-III ( 3111-14 ) від 07.03.2002 )\nГолова Державного комітету у справах охорони державного\nкордону України є Командувачем Прикордонних військ України. Він\nпризначається на посаду та звільняється з посади відповідно до\nКонституції України ( 254к/96-ВР ) Президентом України.\nРегіональними органами управління Прикордонних військ України\nє напрями Прикордонних військ України, які очолюються\nкомандувачами військ напрямів.\nОрганами охорони державного кордону є з'єднання та частини\nПрикордонних військ України, які виконують поставлені перед\nПрикордонними військами України завдання щодо захисту державного\nкордону України та охорони її суверенних прав у виключній\n(морській) економічній зоні.\nОрганами забезпечення Прикордонних військ України є\nвідповідні з'єднання, частини, установи, підприємства та навчальні\nзаклади, через які безпосередньо здійснюються\nматеріально-технічне, медичне, кадрове та інші види забезпечень\nдіяльності Прикордонних військ України.\n( Стаття 2 в редакції Закону N 1134-XIV ( 1134-14 ) від 08.10.99 )"
    },
    {
      "provision_ref": "art3",
      "section": "3",
      "title": "Стаття 3. Законодавство про Прикордонні війська України",
      "content": "Правовою основою діяльності Прикордонних військ України є\nКонституція України ( 254к/96-ВР ), Закон \"Про державний кордон\nУкраїни\" ( 1777-12 ), цей Закон, інші законодавчі акти, постанови\nі розпорядження Кабінету Міністрів України.\nСтаття 4. Головні принципи діяльності Прикордонних військ\nУкраїни\nДіяльність Прикордонних військ України будується на принципах\nзаконності, гласності, додержання прав і свобод громадян,\nвзаємодії з органами державної влади і управління, громадськими\nоб'єднаннями, трудовими колективами і населенням. При виконанні\nслужбових обов'язків військовослужбовці Прикордонних військ\nУкраїни керуються Конституцією і законами України. Діяльність\nбудь-яких політичних партій і рухів у Прикордонних військах\nУкраїни забороняється. Гласність у діяльності Прикордонних військ\nУкраїни забезпечується систематичним інформуванням органів\nдержавної влади і управління, громадських об'єднань, громадян,\nзасобів масової інформації про стан охорони державного кордону і\nзаходи щодо його зміцнення.\nСтаття 5. Забезпечення додержання законодавства у\nдіяльності Прикордонних військ України\nПрикордонні війська України свою діяльність здійснюють\nвідповідно до Конституції та законів України. Ніякі надзвичайні\nобставини чи вказівки посадових осіб не можуть бути підставою для\nбудь-яких незаконних дій чи бездіяльності прикордонників.\nВикористання Прикордонних військ України не за призначенням\nзабороняється. У взаємовідносинах із громадянами\nвійськовослужбовці Прикордонних військ України повинні виявляти\nвисоку культуру, витримку і тактовність. Прикордонні війська\nУкраїни в інтересах охорони та захисту державного кордону можуть\nна основі чинного законодавства тимчасово обмежувати права і\nсвободи громадян і зобов'язані давати їм відповідні пояснення з\nцього приводу. Прикордонні війська України додержують вимог\nзакону щодо права на юридичний захист та інших прав затриманих і\nвзятих під варту за підозрою у вчиненні дій, пов'язаних з\nпорушенням державного кордону України. У встановлених\nзаконодавством випадках протягом двадцяти чотирьох годин про\nмісце перебування затриманих і взятих під варту повідомляють\nблизьких родичів, в разі необхідності вживають заходів до\nнегайного подання затриманим медичної, юридичної та іншої\nнеобхідної допомоги.\nII. ОБОВ'ЯЗКИ І ПРАВА ПРИКОРДОННИХ ВІЙСЬК УКРАЇНИ"
    },
    {
      "provision_ref": "art6",
      "section": "6",
      "title": "Стаття 6. Обов'язки Прикордонних військ України",
      "content": "При виконанні покладених на них завдань Прикордонні війська\nУкраїни зобов'язані:\n1) припиняти будь-які спроби незаконної зміни проходження\nдержавного кордону України на місцевості;\n2) відбивати вторгнення на територію України озброєних\nформувань, припиняти збройні та інші провокації на державному\nкордоні України, захищати від злочинних посягань населення і\nвласність у всіх її формах;\n3) відвертати і не допускати перетинання державного кордону\nУкраїни особами і транспортними засобами поза пунктами пропуску\nабо іншими незаконними способами; виявляти і затримувати\nпорушників державного кордону України;\n4) здійснювати у встановлених пунктах і у встановленому\nпорядку при наявності належно оформлених документів пропуск через\nдержавний кордон України осіб, транспортних засобів, вантажів та\nіншого майна;\n5) забезпечувати виконання зобов'язань, що випливають з\nміжнародних договорів України, з питань режиму державного кордону\nУкраїни та виключної (морської) економічної зони України; ( Пункт\n5 статті 6 із змінами, внесеними згідно із Законом N 245/96-ВР від\n18.06.96 )\n6) здійснювати спільні заходи із Службою національної безпеки\nУкраїни в межах наданої їм компетенції з питань охорони державного\nкордону України, а також контролювати самостійно чи разом з\nорганами внутрішніх справ підтримання прикордонного режиму;\n7) контролювати спільно з органами внутрішніх справ,\nкерівництвом аеропортів (аеродромів), відкритих для міжнародних\nпольотів, прикордонних залізничних станцій, морських і річкових\nпортів, служб міжнародних автомобільних перевезень додержання\nвстановленого режиму в пунктах пропуску через державний кордон\nУкраїни;\n8) здійснювати контроль за додержанням усіма невійськовими\nсуднами і військовими кораблями встановленого порядку плавання та\nперебування в територіальному морі України, внутрішніх водах\nУкраїни, а також частині вод прикордонних річок, озер та інших\nводойм, що належать Україні;\n9) подавати в районах проходження служби спеціально\nуповноваженим на те державним органам і посадовим особам необхідну\nдопомогу в їх діяльності по контролю за збереженням природних\nресурсів, додержанням правил промислової та іншої діяльності, по\nохороні природного середовища і континентального шельфу;\n10) здійснювати охорону дипломатичних представництв України,\nпостійних представництв України при міжнародних організаціях і\nконсульських установ України в іноземних державах; ( Статтю 6\nдоповнено пунктом 10 згідно із Законом N 245/96-ВР від 18.06.96 )\n11) у відповідності з чинним законодавством України\nзабезпечувати систему особливих заходів щодо захисту\nвійськовослужбовців Прикордонних військ України, які беруть\nбезпосередню участь в оперативно-розшуковій діяльності та\nздійсненні контролю за переміщенням людей, транспортних засобів,\nтоварів та інших предметів чи речовин через державний і митний\nкордон України, від посягань на життя, здоров'я, житло і майно\nзазначених осіб та їх близьких родичів у зв'язку із службовою\nдіяльністю цих військовослужбовців; ( Статтю 6 доповнено пунктом\n11 згідно із Законом N 245/96-ВР від 18.06.96 )\n12) здійснювати взаємодію при охороні державного кордону з\nвідповідними органами, військовими формуваннями іноземних держав у\nпорядку, який встановлюється міжнародними договорами та актами\nзаконодавства України. ( Статтю 6 доповнено пунктом 12 згідно із\nЗаконом N 245/96-ВР від 18.06.96 )"
    },
    {
      "provision_ref": "art7",
      "section": "7",
      "title": "Стаття 7. Права Прикордонних військ України",
      "content": "У межах прикордонної смуги, контрольованого прикордонного\nрайону, в пунктах пропуску через державний кордон України, а також\nна території, де прикордонну смугу та контрольований прикордонний\nрайон не встановлено, але Прикордонні війська України здійснюють\nохорону державного кордону України або прилеглої до охоронюваного\nПрикордонними військами України узбережжя моря території району,\nміста, селища, сільради, в територіальному морі України,\nвнутрішніх водах, що належать Україні, Прикордонні війська України\nмають право: ( Абзац перший статті 7 в редакції Закону N 245/96-ВР\nвід 18.06.96 )\n1) розташовувати прикордонні наряди, пересуватися при\nвиконанні службових обов'язків по будь-яких ділянках місцевості,\nкористуватися безоплатно всіма видами міського пасажирського\nтранспорту (крім таксі), залізничного і водного транспорту\nприміського сполучення та автобусами приміських маршрутів;\n( Пункт 1 статті 7 із змінами, внесеними згідно із Законом\nN 245/96-ВР від 18.06.96 )\n2) вести дізнання у справах про порушення державного кордону\nУкраїни, здійснювати оперативно-розшукову діяльність відповідно до\nчинного законодавства;\n3) здійснювати адміністративне затримання осіб, які порушили\nрежим державного кордону України, прикордонний режим або режим у\nпунктах пропуску через державний кордон України, на строк до трьох\nгодин для складення протоколу, а в необхідних випадках для\nвстановлення особи і з'ясування обставин правопорушення - до трьох\nдіб з повідомленням про це письмово прокурора протягом двадцяти\nчотирьох годин з моменту затримання або на строк до десяти діб з\nсанкції прокурора, якщо правопорушники не мають документів, які\nпосвідчують їх особу, піддавати затриманих особистому оглядові, а\nтакож оглядати і при необхідності вилучати наявні при них речі;\n4) здійснювати на строки, передбачені пунктом 3 цієї статті,\nадміністративне затримання громадян України, іноземних громадян і\nосіб без громадянства, які порушили державний кордон України, при\nвідсутності достатніх підстав для порушення проти них кримінальних\nсправ, а якщо щодо цих осіб прийнято у встановленому порядку\nрішення про передачу їх прикордонним властям суміжної держави, з\nсанкції прокурора затримувати цих осіб на час, необхідний для їх\nпередачі;\n5) тримати осіб, підданих адміністративному затриманню, в\nізоляторах тимчасового тримання або в інших приміщеннях,\nспеціально обладнаних для цих цілей. Про кожний випадок\nадміністративного затримання, особистого огляду затриманого,\nогляду і вилучення речей, що є при ньому, складається протокол і\nповідомляється прокурору;\n6) запрошувати осіб у підрозділи Прикордонних військ України\nдля з'ясування обставин порушення державного кордону України, його\nрежиму, прикордонного режиму або режиму в пунктах пропуску через\nдержавний кордон України. У необхідних випадках з'ясування\nобставин зазначених порушень може здійснюватись і в інших місцях;\n7) перевіряти у осіб, які прямують через державний кордон\nУкраїни, документи про право в'їзду в Україну або виїзду з\nУкраїни, робити в них відповідні відмітки і при необхідності\nтимчасово їх вилучати; не пропускати через державний кордон\nУкраїни осіб, які не мають дійсних документів на право в'їзду в\nУкраїну або виїзду з України, до належного оформлення ними\nдокументів на право перетинання державного кордону України або до\nуточнення обставин втрати документів громадянами України в період\nперебування за кордоном і встановлення їх особи;\n8) здійснювати у встановленому порядку самостійно або спільно\nз митними установами огляд вантажів та іншого майна осіб, які\nпрямують через державний кордон України;\n9) вилучати у встановленому порядку заборонені до ввезення в\nУкраїну або вивезення з України предмети, а також предмети\nконтрабанди, які переміщаються через державний кордон України;\n10) проводити у встановленому порядку огляд транспортних\nзасобів, що прямують через державний кордон України, і вантажів,\nщо на них перевозяться, супроводжувати транспортні засоби\nприкордонними нарядами;\n11) визначати спільно з заінтересованими підприємствами,\nустановами та організаціями місця і тривалість зупинок (стоянок)\nтранспортних засобів закордонного прямування в пунктах пропуску\nчерез державний кордон України;\n12) забороняти сходити на берег і перебувати на березі членам\nекіпажів іноземних невійськових суден та іншим особам, які\nперебувають на них і які допустили правопорушення при плаванні та\nперебуванні в територіальному морі України, внутрішніх водах\nУкраїни, а також під час стоянки суден у портах України;\n13) обмежувати у випадках, які спричиняються обставинами,\nпов'язаними з забезпеченням охорони державного кордону України,\nпровадження різних робіт у прикордонній смузі, за винятком робіт\nна будовах, здійснюваних відповідно до міжнародних договорів\nУкраїни, на будовах державного значення і проведення заходів,\nзв'язаних із стихійним лихом та особливо небезпечними інфекційними\nхворобами;\n14) використовувати засоби електричного зв'язку міністерств,\nінших органів державного управління, транспортні засоби\nпідприємств, установ, організацій під час відбиття вторгнень на\nтериторію України, припинення збройних та інших провокацій на\nдержавному кордоні України, розшуку і затримання порушників\nдержавного кордону України, а також в інших випадках, спричинених\nобставинами, на умовах, погоджених у встановленому порядку;\n15) здійснювати інші дії щодо охорони державного кордону\nУкраїни, виключної (морської) економічної зони відповідно до\nзаконодавства України, її міжнародних договорів. У необхідних\nвипадках, зв'язаних з розшуком і затриманням порушників\nдержавного кордону України, Прикордонні війська України можуть\nздійснювати на території України надані їм права і за межами\nзазначених у цій статті територій, прикордонної смуги і пунктів\nпропуску через державний кордон України; ( Пункт 15 статті 7 із\nзмінами, внесеними згідно із Законом N 245/96-ВР від 18.06.96 )\n16) у випадках, передбачених законами України, розглядати\nсправи про правопорушення, накладати стягнення або передавати\nматеріали про правопорушення на розгляд інших уповноважених\nорганів виконавчої влади або судів; ( Статтю 7 доповнено пунктом\n16 згідно із Законом N 245/96-ВР від 18.06.96, в редакції Закону\nN 2920-III ( 2920-14 ) від 10.01.2002 )\n17) у випадках і в порядку, встановлених законодавством\nУкраїни, не допускати в'їзду в Україну іноземних громадян, а також\nвиїзду з неї громадян України та іноземних громадян; ( Статтю 7\nдоповнено пунктом 17 згідно із Законом N 245/96-ВР від 18.06.96 )\n18) використовувати в порядку, передбаченому законодавством\nУкраїни, земельні ділянки; ( Статтю 7 доповнено пунктом 18 згідно\nіз Законом N 245/96-ВР від 18.06.96 )\n19) одержувати безоплатно за письмовими запитами начальника\nрозвідувального органу Державного комітету у справах охорони\nдержавного кордону України командирів військових частин та\nначальників оперативно-розшукових підрозділів від державних\nорганів, підприємств, установ і організацій, а також об'єднань\nгромадян інформацію, необхідну для виконання покладених на війська\nобов'язків, за винятком випадків, коли законодавством України\nвстановлено спеціальний порядок одержання інформації;\n( Статтю 7 доповнено пунктом 19 згідно із Законом N 245/96-ВР від\n18.06.96, із змінами, внесеними згідно із Законом N 3111-III\n( 3111-14 ) від 07.03.2002 )\n20) використовувати у порядку, встановленому законодавством\nУкраїни, водний і повітряний простір України, морські та річкові\nпорти, аеропорти та аеродроми (посадочні майданчики), розташовані\nна території України, незалежно від їх відомчої належності і\nпризначення; одержувати навігаційну, метеорологічну, гідрографічну\nта іншу інформацію, необхідну для забезпечення польотів і\nкораблеводіння, у порядку, встановленому Кабінетом Міністрів\nУкраїни; ( Статтю 7 доповнено пунктом 20 згідно із Законом\nN 245/96-ВР від 18.06.96 )\n21) здійснювати спеціальні заходи забезпечення безпеки\nвійськовослужбовців Прикордонних військ України та їх близьких\nродичів, недоторканності житла, а також збереження їх майна згідно\nз чинним законодавством України. ( Статтю 7 доповнено пунктом 21\nзгідно із Законом N 245/96-ВР від 18.06.96 )\nСтаття 8. Застосування зброї, бойової техніки та спеціальних\nзасобів під час охорони державного кордону України\nі виключної (морської) економічної зони\nПрикордонні війська України і Війська повітряної оборони\nУкраїни у порядку, передбаченому законодавством України, під час\nохорони державного кордону України і виключної (морської)\nекономічної зони мають право застосовувати зброю, бойову техніку\nта спеціальні засоби для:\n1) відбиття збройного нападу і вторгнення на територію\nУкраїни військових груп і банд, припинення збройних провокаційних\nдій на державному кордоні України;\n2) відбиття нападу та припинення опору неозброєних осіб, коли\nжиттю прикордонників або населенню загрожує небезпека і запобігти\nїй іншими засобами немає можливості;\n3) запобігання викраденню повітряних, морських та річкових\nсуден, що належать Україні;\n4) захисту населення від збройних нападів та інших дій, що\nстановлять загрозу життю і здоров'ю людей, а також майну, коли\nінші засоби захисту виявилися марними;\n5) запобігання спробі втечі осіб, затриманих за порушення\nдержавного кордону України, у разі неможливості перешкодити цьому\nіншим способом;\n6) запобігання спробі порушників державного кордону України\nпереховатися на території суміжної держави або прорватися вглиб\nтериторії України, коли всі інші засоби для їх затримання\nвичерпано;\n7) подання допомоги кораблям Прикордонних військ України під\nчас відбиття збройного нападу на них, припинення ворожих дій\nіноземних суден щодо українського узбережжя, українських підводних\nта надводних об'єктів або для припинення збройного опору\nсуден - порушників державного кордону України.\nУ разі необхідності можуть застосовуватися зброя і бойова\nтехніка Військово-Морських Сил України та інших видів Збройних Сил\nУкраїни в порядку, що визначається Кабінетом Міністрів України.\nЗброя, бойова техніка та спеціальні засоби застосовуються під\nчас охорони державного кордону України і виключної (морської)\nекономічної зони України в порядку, що визначається Кабінетом\nМіністрів України.\n( Стаття 8 в редакції Закону N 245/96-ВР від 18.06.96 )\nIII. ПРОХОДЖЕННЯ СЛУЖБИ І РОБОТА ЗА ДОГОВОРОМ У\nПРИКОРДОННИХ ВІЙСЬКАХ УКРАЇНИ"
    },
    {
      "provision_ref": "art9",
      "section": "9",
      "title": "Стаття 9. Особовий склад Прикордонних військ України",
      "content": "Особовий склад Прикордонних військ України складається з\nвійськовослужбовців та працівників за трудовим договором.\nЧисельність Прикордонних військ України затверджується Верховною\nРадою України за поданням Кабінету Міністрів України. Особи, які\nпроходять службу в Прикордонних військах України, є\nвійськовослужбовцями, приймають присягу на вірність Україні, мають\nєдині для Збройних Сил України військові звання і знаки\nрозрізнення. Формений одяг військовослужбовців Прикордонних військ\nУкраїни затверджується Кабінетом Міністрів України за поданням\nДержавного комітету у справах охорони державного кордону України.\nВійськовослужбовцям і працівникам за трудовим договором\nПрикордонних військ України видаються посвідчення встановленого\nзразка, військовослужбовцям строкової служби - військові квитки.\nПроходження служби у Прикордонних військах України здійснюється\nвідповідно до Положення про проходження військової служби\nгромадянами України, та військових статутів. ( Частина перша\nстатті 9 із змінами, внесеними згідно із Законом N 245/96-ВР від\n18.06.96 )\nНа строкову військову службу в Прикордонні війська України\nпризиваються громадяни України відповідно до Закону України \"Про\nзагальний військовий обов'язок і військову службу\" ( 2232-12 ).\nНа період служби у Прикордонних військах України членство\nвійськовослужбовців у будь-якій політичній партії, організації чи\nрусі не допускається. ( Частина друга статті 9 в редакції Закону\nN 245/96-ВР від 18.06.96 )\nПідготовка, перепідготовка, підвищення кваліфікації\nвійськовослужбовців для Прикордонних військ України здійснюються\nвідповідно до Закону України \"Про освіту\" ( 1060-12 ) та інших\nактів законодавства України. ( Статтю 9 доповнено частиною\nтретьою згідно із Законом N 245/96-ВР від 18.06.96 )\nДля забезпечення професійної освіти кадрів Прикордонних\nвійськ України створюються відповідні навчальні заклади. ( Статтю\n9 доповнено частиною четвертою згідно із Законом N 245/96-ВР від\n18.06.96 )\nСтаття 10. Робота за договором у Прикордонних військах\nУкраїни\nРобота за договором працівників у Прикордонних військах\nУкраїни регулюється законодавством України про працю.\nIV. СОЦІАЛЬНИЙ ЗАХИСТ І ВІДПОВІДАЛЬНІСТЬ\nВІЙСЬКОВОСЛУЖБОВЦІВ ПРИКОРДОННИХ ВІЙСЬК УКРАЇНИ\nСтаття 11. Соціальний і правовий захист військовослужбовців\nПрикордонних військ України\nВійськовослужбовці Прикордонних військ України під час\nвиконання покладених на них обов'язків діють як представники влади\nвід імені держави і перебувають під її захистом. Їх життя, честь і\nгідність охороняються законом.\nДержава гарантує соціальний і правовий захист\nвійськовослужбовців Прикордонних військ України та членів їх сімей\nвідповідно до законодавства України.\nСоціальний захист працівників, які уклали трудовий договір із\nПрикордонними військами України, забезпечується на загальних\nпідставах відповідно до законодавства про працю України.\n( Стаття 11 в редакції Закону N 245/96-ВР від 18.06.96 )\nСтаття 12. Відповідальність військовослужбовців Прикордонних\nвійськ України\nВійськовослужбовці Прикордонних військ України самостійно\nприймають рішення в межах своїх повноважень, визначених цим\nЗаконом та іншими актами законодавства України. За протиправні дії\nвони несуть відповідальність у порядку, передбаченому чинним\nзаконодавством України.\nV. КОНТРОЛЬ ЗА ДІЯЛЬНІСТЮ ПРИКОРДОННИХ ВІЙСЬК УКРАЇНИ\nСтаття 13. Контроль Верховної Ради України за діяльністю\nПрикордонних військ України\nПарламентський контроль за діяльністю Прикордонних військ\nУкраїни, дотриманням ними чинного законодавства здійснюється\nКомісією Верховної Ради України з питань оборони і державної\nбезпеки.\nГолова Державного комітету у справах охорони державного\nкордону України систематично інформує Верховну Раду України,\nПрезидію Верховної Ради України та Комісію Верховної Ради України\nз питань оборони і державної безпеки про виконання Прикордонними\nвійськами України покладених на них завдань та чинного\nзаконодавства, забезпечення прав і свобод людини.\nДержавний комітет у справах охорони державного кордону\nУкраїни у порядку, встановленому законодавством України,\nзобов'язаний відповідати на запити постійних і тимчасових комісій\nВерховної Ради України та народних депутатів України.\nГолова Державного комітету у справах охорони державного\nкордону України щорічно подає Верховній Раді України письмовий\nзвіт про діяльність Прикордонних військ України.\nСтаття 14. Контроль Президента України за діяльністю\nПрикордонних військ України\nКонтроль за діяльністю Прикордонних військ України\nздійснюється Президентом України.\nПостійний контроль за дотриманням законодавства України в\nдіяльності Державного комітету у справах охорони державного\nкордону України, управлінь, з'єднань і частин Прикордонних військ\nУкраїни та конституційних прав громадян здійснюється Президентом\nУкраїни.\nГолова Державного комітету у справах охорони державного\nкордону України систематично інформує Президента України, Раду\nнаціональної безпеки України з основних питань своєї діяльності.\nПорядок подання такої інформації встановлюється Президентом\nУкраїни.\nГолова Державного комітету у справах охорони державного\nкордону України щорічно подає Президенту України письмовий звіт\nпро діяльність Прикордонних військ України.\nСтаття 15. Відомчий контроль за адміністративно-господарською\nі фінансовою діяльністю Прикордонних військ\nУкраїни\nВідомчий контроль за адміністративно-господарською і\nфінансовою діяльністю Державного комітету у справах охорони\nдержавного кордону України, управлінь, з'єднань і частин\nПрикордонних військ України здійснюється у порядку, визначеному\nПрезидентом України.\n( Закон доповнено розділом V згідно із Законом N 245/96-ВР від\n18.06.96 )\nСтаття 16. Нагляд за додержанням законності у діяльності\nПрикордонних військ України\nНагляд за додержанням законності у діяльності Прикордонних\nвійськ України здійснюється Генеральним прокурором України та\nпідпорядкованими йому прокурорами.\n( Статтю 13 вважати статтею 16 розділу п'ятого згідно із Законом\nN 245/96-ВР від 18.06.96 )\nГолова Верховної Ради України Л.КРАВЧУК\n\nм. Київ, 4 листопада 1991 року\nN 1779-XII"
    }
  ],
  "definitions": []
}