{
  "id": "ua-law-951-15",
  "type": "statute",
  "title": "Закон України (951-15)",
  "title_en": "",
  "short_name": "951-15",
  "status": "in_force",
  "issued_date": "2003-06-05",
  "url": "https://zakon.rada.gov.ua/laws/show/951-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до статті 88 Закону\nУкраїни \"Про пенсійне забезпечення\"\n( Відомості Верховної Ради України (ВВР), 2003, N 39, ст.348 )\n\nВерховна Рада України п о с т а н о в л я є :\n1. Статтю 88 Закону України \"Про пенсійне забезпечення\"\n( 1788-12 ) (Відомості Верховної Ради України, 1992 р., N 3,\nст. 10; 2002 р., N 10, ст. 71) викласти у такій редакції:\n\" Стаття 88. Виплата пенсій особам, які проживають\nу будинках-інтернатах (пансіонатах), стаціонарних\nвідділеннях територіальних центрів соціального\nобслуговування пенсіонерів та одиноких\nнепрацездатних громадян і дитячих\nбудинках-інтернатах\nОсобам, які проживають у будинках-інтернатах (пансіонатах),\nстаціонарних відділеннях територіальних центрів соціального\nобслуговування пенсіонерів та одиноких непрацездатних громадян, а\nтакож дітям, яким призначено соціальні пенсії та які проживають у\nдитячих будинках-інтернатах, виплачується 25 процентів розміру\nпризначеної пенсії, але не менше 20 процентів мінімального розміру\nпенсії за віком на місяць.\nУ разі коли розмір їх пенсії перевищує вартість утримання в\nцих установах, виплачується різниця між розміром пенсії і вартістю\nутримання, але не менше 25 процентів розміру призначеної пенсії і\nне менше 20 процентів мінімального розміру пенсії за віком на\nмісяць.\nЯкщо у пенсіонера, який проживає в будинку-інтернаті\n(пансіонаті), стаціонарному відділенні територіального центру\nсоціального обслуговування пенсіонерів та одиноких непрацездатних\nгромадян, є непрацездатні члени сім'ї, які перебувають на його\nутриманні (статті 37, 38, 40 і 41 цього Закону), пенсія\nвиплачується в такому порядку: 25 процентів розміру призначеної\nпенсії, але не менше 20 процентів мінімального розміру пенсії за\nвіком, виплачується самому пенсіонерові, а інша частина пенсії,\nале не більше 50 процентів призначеного розміру, виплачується\nзазначеним членам сім'ї.\nРізниця між розміром призначеної пенсії особи, яка проживає в\nбудинку-інтернаті (пансіонаті), стаціонарному відділенні\nтериторіального центру соціального обслуговування пенсіонерів та\nодиноких непрацездатних громадян та дитячому будинку-інтернаті, і\nрозміром пенсії, яка виплачується їй та непрацездатним членам її\nсім'ї відповідно до частин першої - третьої цієї статті,\nперераховується будинку-інтернату (пансіонату), стаціонарному\nвідділенню територіального центру соціального обслуговування\nпенсіонерів та одиноких непрацездатних громадян, дитячому\nбудинку-інтернату, в якому проживає особа, за її особистою\nписьмовою заявою або заявою батьків, опікунів (піклувальників).\nЗазначені кошти зараховуються на рахунки цих установ понад\nбюджетні асигнування і спрямовуються виключно на поліпшення умов\nпроживання у них громадян похилого віку, інвалідів та дітей у\nпорядку, що визначається Кабінетом Міністрів України\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 5 червня 2003 року\nN 951-IV\n\nПро внесення зміни до статті 88 Закону України \"Про пенсійне забезпечення\"\nЗакон України від 05.06.2003 № 951-IV\n\nПрийняття від 05.06.2003\nПостійна адреса:\nhttps://zakon.rada.gov.ua/go/951-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}