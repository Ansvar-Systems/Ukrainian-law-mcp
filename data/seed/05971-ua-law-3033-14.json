{
  "id": "ua-law-3033-14",
  "type": "statute",
  "title": "Закон України (3033-14)",
  "title_en": "",
  "short_name": "3033-14",
  "status": "in_force",
  "issued_date": "2002-02-07",
  "url": "https://zakon.rada.gov.ua/laws/show/3033-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\n( Відомості Верховної Ради України (ВВР), 2002, N 26, ст.176 )\n{ Із змінами, внесеними згідно із Законом\nN 580-VIII ( 580-19 ) від 02.07.2015, ВВР, 2015, N 40-41, ст.379 }\n\nУ зв'язку з прийняттям Закону України \"Про зону надзвичайної\nекологічної ситуації\" ( 1908-14 ) (Відомості Верховної Ради\nУкраїни, 2002 р., N 42, ст.348) Верховна Рада України\nп о с т а н о в л я є :\nI. Внести зміни до таких законів України:\n\n{ Пункт 1 розділу I втратив чинність на підставі Закону\nN 580-VIII ( 580-19 ) від 02.07.2015 }\n\n2. Статтю 65 Закону України \"Про охорону навколишнього\nприродного середовища\" ( 1264-12 ) (Відомості Верховної Ради\nУкраїни, 1991 р., N 41, ст. 546) викласти в такій редакції:\n\" Стаття 65. Зона надзвичайної екологічної ситуації\nОкрема місцевість України, на якій виникла надзвичайна\nекологічна ситуація, може бути оголошена зоною надзвичайної\nекологічної ситуації.\nНадзвичайна екологічна ситуація - надзвичайна ситуація, за\nякої на окремій місцевості сталися негативні зміни в навколишньому\nприродному середовищі, що потребують застосування надзвичайних\nзаходів з боку держави.\nНегативні зміни в навколишньому природному середовищі - це\nвтрата, виснаження чи знищення окремих природних комплексів та\nресурсів внаслідок надмірного забруднення навколишнього природного\nсередовища, руйнівного впливу стихійних сил природи та інших\nфакторів, які обмежують або виключають можливість життєдіяльності\nлюдини та провадження господарської діяльності в цих умовах.\nОкрема місцевість України оголошується зоною надзвичайної\nекологічної ситуації Президентом України за пропозицією Ради\nнаціональної безпеки і оборони України або за поданням Кабінету\nМіністрів України. Указ Президента України про оголошення окремої\nмісцевості зоною надзвичайної екологічної ситуації затверджується\nВерховною Радою України протягом двох днів з дня звернення\nПрезидента України.\nПравове регулювання відносин, які виникають під час\nздійснення надзвичайних заходів, спрямованих на захист життя та\nздоров'я людей і нормалізацію екологічного стану на території зони\nнадзвичайної екологічної ситуації, визначення порядку встановлення\nправового режиму зони надзвичайної екологічної ситуації, його\nорганізаційного, фінансового та матеріально-технічного\nзабезпечення, порядку відшкодування шкоди, заподіяної внаслідок\nвиникнення надзвичайної екологічної ситуації, а також вирішення\nінших організаційних питань у цій сфері здійснюються згідно з\nЗаконом України \"Про зону надзвичайної екологічної ситуації\"\n( 1908-14 ), іншими нормативно-правовими актами\".\n3. Статтю 37 Закону України \"Про дорожній рух\" ( 3353-12 )\n(Відомості Верховної Ради України, 1993 р., N 31, ст. 338)\nдоповнити частиною другою такого змісту:\n\"Експлуатація транспортних засобів з метою недопущення\nнебезпечного їх впливу на життя і здоров'я людей або загрози\nпогіршення екологічної ситуації в установленому законодавством\nпорядку може бути обмежена або заборонена в окремій місцевості,\nоголошеній зоною надзвичайної екологічної ситуації\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 7 лютого 2002 року\nN 3033-III\n\nПро внесення змін до деяких законів України\nЗакон України від 07.02.2002 № 3033-III\n\nРедакція від 07.11.2015 , підстава — 580-VIII\nПостійна адреса:\nhttps://zakon.rada.gov.ua/go/3033-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}