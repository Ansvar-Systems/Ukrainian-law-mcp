{
  "id": "ua-law-3329-17",
  "type": "statute",
  "title": "Закон України (3329-17)",
  "title_en": "",
  "short_name": "3329-17",
  "status": "in_force",
  "issued_date": "2011-05-12",
  "url": "https://zakon.rada.gov.ua/laws/show/3329-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Господарського процесуального\nкодексу України щодо процесуального правонаступництва\n( Відомості Верховної Ради України (ВВР), 2011, N 45, ст.482 )\n\nВерховна Рада України п о с т а н о в л я є :\n1. Внести до Господарського процесуального кодексу України\n( 1798-12 ) (Відомості Верховної Ради України, 1992 р., N 6,\nст. 56) такі зміни:\n1) статтю 25 викласти в такій редакції:\n\" Стаття 25. Процесуальне правонаступництво\nУ разі смерті або оголошення фізичної особи померлою,\nприпинення діяльності суб'єкта господарювання шляхом реорганізації\n(злиття, приєднання, поділу, перетворення), заміни кредитора чи\nборжника в зобов'язанні, а також в інших випадках заміни особи у\nвідносинах, щодо яких виник спір, господарський суд залучає до\nучасті у справі правонаступника відповідної сторони або третьої\nособи на будь-якій стадії судового процесу.\nУсі дії, вчинені в судовому процесі до вступу у справу\nправонаступника, обов'язкові для нього так само, як вони були\nобов'язкові для особи, яку правонаступник замінив.\nПро заміну або про відмову заміни сторони чи третьої особи її\nправонаступником господарський суд виносить ухвалу\";\n2) пункт 3 частини першої статті 62 викласти в такій\nредакції:\n\"3) настала смерть фізичної особи або оголошено її померлою\nчи припинено діяльність суб'єкта господарювання, які звернулися із\nпозовною заявою або до яких пред'явлено позов, якщо спірні\nправовідносини не допускають правонаступництва\";\n3) у пункті 3 частини другої статті 79 слова \"внаслідок\nреорганізації підприємства, організації\" виключити;\n4) пункт 6 частини першої статті 80 викласти в такій\nредакції:\n\"6) настала смерть фізичної особи або оголошено її померлою\nчи припинено діяльність суб'єкта господарювання, які були однією\nіз сторін у справі, якщо спірні правовідносини не допускають\nправонаступництва\".\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 12 травня 2011 року\nN 3329-VI\n\nПро внесення змін до Господарського процесуального кодексу України щодо процесуального правонаступництва\nЗакон України від 12.05.2011 № 3329-VI\n\nПрийняття від 12.05.2011\nПостійна адреса:\nhttps://zakon.rada.gov.ua/go/3329-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}