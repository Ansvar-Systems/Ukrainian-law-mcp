{
  "id": "ua-law-1422-20",
  "type": "statute",
  "title": "Закон України (1422-20)",
  "title_en": "",
  "short_name": "1422-20",
  "status": "in_force",
  "issued_date": "2021-04-27",
  "url": "https://zakon.rada.gov.ua/laws/show/1422-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кримінального процесуального кодексу України щодо вдосконалення окремих положень у зв’язку із здійсненням спеціального досудового розслідування\n\n(Відомості Верховної Ради (ВВР), 2021, № 30, ст.240)\n\nВерховна Рада України постановляє :\n\nI. Внести до Кримінального процесуального кодексу України (Відомості Верховної Ради України, 2013 р., №№ 9-13, ст. 88) такі зміни:\n\n1. В абзаці шостому частини першої статті 34 слова \"проведення антитерористичної операції\" замінити словами \"проведення антитерористичної операції чи здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\".\n\n2. Статтю 135 після частини сьомої доповнити новою частиною такого змісту:\n\n\"8. Повістка про виклик особи, стосовно якої існують достатні підстави вважати, що така особа виїхала та/або перебуває на тимчасово окупованій території України, території держави, визнаної Верховною Радою України державою-агресором, у випадку обґрунтованої неможливості вручення їй такої повістки згідно з частинами першою , другою , четвертою - сьомою цієї статті, публікується в засобах масової інформації загальнодержавної сфери розповсюдження та на офіційному веб-сайті Офісу Генерального прокурора.\n\nОсоба, зазначена в абзаці першому цієї частини, вважається такою, яка належним чином повідомлена про виклик, з моменту опублікування повістки про її виклик у засобах масової інформації загальнодержавної сфери розповсюдження та на офіційному веб-сайті Офісу Генерального прокурора.\n\nУ випадку наявності в особи, зазначеної в абзаці першому цієї частини, захисника (захисників) копія повістки про її виклик надсилається захиснику (захисникам)\".\n\nУ зв’язку з цим частину восьму вважати частиною дев’ятою.\n\n3. Частину п’яту статті 139 викласти в такій редакції:\n\n\"5. Ухилення від явки на виклик слідчого, прокурора чи судовий виклик слідчого судді, суду (неприбуття на виклик без поважної причини більш як два рази) підозрюваним, обвинуваченим, який оголошений у міжнародний розшук, та/або який виїхав, та/або перебуває на тимчасово окупованій території України, території держави, визнаної Верховною Радою України державою-агресором, є підставою для здійснення спеціального досудового розслідування чи спеціального судового провадження\".\n\n4. Частину четверту статті 183 доповнити абзацом сьомим такого змісту:\n\n\"При обранні запобіжного заходу у вигляді тримання під вартою стосовно підозрюваного, обвинуваченого, який оголошений у міжнародний розшук, та/або який виїхав, та/або перебуває на тимчасово окупованій території України, території держави, визнаної Верховною Радою України державою-агресором, розмір застави не визначається\".\n\n5. Перше речення частини шостої статті 193 викласти в такій редакції:\n\n\"6. Слідчий суддя, суд розглядає клопотання про обрання запобіжного заходу у вигляді тримання під вартою та може обрати такий запобіжний захід за відсутності підозрюваного, обвинуваченого лише у разі доведення прокурором наявності підстав, передбачених статтею 177 цього Кодексу, а також наявності достатніх підстав вважати, що підозрюваний, обвинувачений виїхав та/або перебуває на тимчасово окупованій території України, території держави, визнаної Верховною Радою України державою-агресором, та/або оголошений у міжнародний розшук\".\n\n6. Частину четверту статті 196 доповнити словами і цифрами \"крім випадків, передбачених частиною четвертою статті 197 цього Кодексу\".\n\n7. Статтю 197 доповнити частиною четвертою такого змісту:\n\n\"4. У разі постановлення слідчим суддею, судом ухвали про обрання запобіжного заходу у вигляді тримання під вартою стосовно підозрюваного, обвинуваченого на підставі частини шостої статті 193 цього Кодексу строк дії такої ухвали не зазначається\".\n\n8. Частину першу статті 281 викласти в такій редакції:\n\n\"1. Якщо під час досудового розслідування місцезнаходження підозрюваного невідоме або він виїхав та/або перебуває на тимчасово окупованій території України чи за межами України та не з’являється без поважних причин на виклик слідчого, прокурора за умови його належного повідомлення про такий виклик, слідчий, прокурор оголошує розшук такого підозрюваного.\n\nДо оголошення підозрюваного в розшук слідчий, прокурор зобов’язаний вжити заходів щодо встановлення його місцезнаходження\".\n\n9. Частину другу статті 297 -1 викласти в такій редакції:\n\n\"2. Спеціальне досудове розслідування здійснюється на підставі ухвали слідчого судді у кримінальному провадженні щодо злочинів, передбачених статтями 109 , 110 , 110 -2 , 111 , 112 , 113 , 114 , 114 -1 , 115 , 116 , 118 , частиною другою статті 121, частиною другою статті 127, частинами другою і третьою статті 146, статтями 146 -1 , 147 , частинами другою - п’ятою статті 191 (у випадку зловживання службовою особою своїм службовим становищем), статтями 209 , 255-258 , 258 -1 , 258 -2 , 258 -3 , 258 -4 , 258 -5 , 348 , 364 , 364 -1 , 365 , 365 -2 , 368 , 368 -2 , 368 -3 , 368 -4 , 369 , 369 -2 , 370 , 379 , 400 , 408 , 436 , 436 -1 , 437 , 438 , 439 , 440 , 441 , 442 , 443 , 444 , 445 , 446 , 447 Кримінального кодексу України, стосовно підозрюваного, крім неповнолітнього, який переховується від органів слідства та суду на тимчасово окупованій території України, на території держави, визнаної Верховною Радою України державою-агресором, з метою ухилення від кримінальної відповідальності та/або оголошений у міжнародний розшук.\n\nЗдійснення спеціального досудового розслідування щодо інших злочинів не допускається, крім випадків, коли злочини вчинені особами, які переховуються від органів слідства та суду на тимчасово окупованій території України, на території держави, визнаної Верховною Радою України державою-агресором, з метою ухилення від кримінальної відповідальності та/або оголошені у міжнародний розшук, та розслідуються в одному кримінальному провадженні із злочинами, зазначеними у цій частині, а виділення матеріалів щодо них може негативно вплинути на повноту досудового розслідування та судового розгляду\".\n\n10. Пункт 4 частини другої статті 297 -2 викласти в такій редакції:\n\n\"4) відомості про те, що підозрюваний виїхав та/або перебуває на тимчасово окупованій території України, території держави, визнаної Верховною Радою України державою-агресором, та/або відомості про оголошення підозрюваного в міжнародний розшук\".\n\n11. У статті 297 -4 :\n\n1) частину першу викласти в такій редакції:\n\n\"1. Слідчий суддя відмовляє у задоволенні клопотання про здійснення спеціального досудового розслідування, якщо прокурор, слідчий не доведе, що підозрюваний переховується від органів слідства та суду на тимчасово окупованій території України, на території держави, визнаної Верховною Радою України державою-агресором, з метою ухилення від кримінальної відповідальності та/або оголошений у міжнародний розшук\";\n\n2) в абзаці третьому частини третьої слова \"з метою ухилення від кримінальної відповідальності та оголошений у міждержавний та/або міжнародний розшук\" замінити словами \"на тимчасово окупованій території України, на території держави, визнаної Верховною Радою України державою-агресором, з метою ухилення від кримінальної відповідальності та/або оголошений у міжнародний розшук\";\n\n3) частину шосту доповнити словами \"і публікуються в засобах масової інформації загальнодержавної сфери розповсюдження та на офіційному веб-сайті Офісу Генерального прокурора\".\n\n12. Частину першу статті 297 -5 викласти в такій редакції:\n\n\"1. Повістки про виклик підозрюваного у разі здійснення спеціального досудового розслідування надсилаються за останнім відомим місцем його проживання чи перебування та обов’язково публікуються в засобах масової інформації загальнодержавної сфери розповсюдження та на офіційному веб-сайті Офісу Генерального прокурора. З моменту опублікування повістки про виклик у засобах масової інформації загальнодержавної сфери розповсюдження та на офіційному веб-сайті Офісу Генерального прокурора підозрюваний вважається належним чином ознайомленим з її змістом\".\n\n13. В абзаці першому частини другої статті 314 слова \"прокурора, обвинуваченого\" замінити словами \"обвинуваченого (крім випадків, коли здійснювалося спеціальне досудове розслідування), прокурора\".\n\n14. У статті 323 :\n\n1) у частині третій :\n\nабзац перший викласти в такій редакції:\n\n\"3. Судовий розгляд у кримінальному провадженні щодо злочинів, зазначених у частині другій статті 297 -1 цього Кодексу, може здійснюватися за відсутності обвинуваченого (in absentia), крім неповнолітнього, який переховується від органів слідства та суду на тимчасово окупованій території України, на території держави, визнаної Верховною Радою України державою-агресором, з метою ухилення від кримінальної відповідальності (спеціальне судове провадження) та/або оголошений в міжнародний розшук\";\n\nв абзаці п’ятому:\n\nдруге речення доповнити словами \"та на офіційному веб-сайті суду\";\n\nтретє речення після слів \"загальнодержавної сфери розповсюдження\" доповнити словами \"та на офіційному веб-сайті суду\";\n\n2) частину четверту викласти в такій редакції:\n\n\"4. Якщо після постановлення ухвали про спеціальне судове провадження обвинувачений з’явився або був доставлений до суду, судовий розгляд продовжується з моменту постановлення такої ухвали згідно із загальними правилами, передбаченими цим Кодексом.\n\nЗа клопотанням сторони захисту суд продовжує судовий розгляд з моменту з’явлення обвинуваченого в судовому засіданні та повторно досліджує окремі докази, які досліджувалися за відсутності обвинуваченого (якщо про таке дослідження доказів просить сторона захисту)\".\n\n15. Назву та текст розділу IX -1 після слів \"антитерористичної операції\" доповнити словами \"чи заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях\".\n\n16. У пункті 20 -1 розділу XI \"Перехідні положення\":\n\n1) абзац восьмий викласти в такій редакції:\n\n\"Кримінальні провадження (справи), у яких до дня початку діяльності Державного бюро розслідувань одержано відповідну ухвалу слідчого судді на здійснення спеціального досудового розслідування та/або направлено до суду обвинувальний акт, та/або розпочато та триває підготовче судове провадження, судовий розгляд, ухвалення та проголошення судового рішення чи його оскарження, розслідуються, надсилаються до суду та розглядаються судами першої, апеляційної, касаційної інстанцій із застосуванням тимчасових особливостей спеціального досудового розслідування та судового провадження, передбачених цим пунктом\";\n\n2) доповнити абзацом дев’ятим такого змісту:\n\n\"Спеціальні досудові розслідування та спеціальні судові провадження, розпочаті до дня набрання чинності Законом України \"Про внесення змін до Кримінального процесуального кодексу України щодо вдосконалення окремих положень у зв’язку із здійсненням спеціального досудового розслідування\", продовжуються з урахуванням змін, передбачених цим законом\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Рекомендувати Офісу Генерального прокурора привести свої нормативно-правові акти у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n27 квітня 2021 року\n\n№ 1422-IX\n\nПро внесення змін до Кримінального процесуального кодексу України щодо вдосконалення окремих положень у зв'язку із здійсненням спеціального досудового розслідування\nЗакон України від 27.04.2021 № 1422-IX\n\nПрийняття від 27.04.2021\nПостійна адреса:\nhttps://zakon.rada.gov.ua/go/1422-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}