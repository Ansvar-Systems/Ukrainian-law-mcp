{
  "id": "ua-law-1561-14",
  "type": "statute",
  "title": "Закон України (1561-14)",
  "title_en": "",
  "short_name": "1561-14",
  "status": "in_force",
  "issued_date": "2000-03-16",
  "url": "https://zakon.rada.gov.ua/laws/show/1561-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються в такому значенні:\nбібліотека - інформаційний, культурний, освітній заклад, що\nмає упорядкований фонд документів і надає їх у тимчасове\nкористування фізичним та юридичним особам;\nбібліотечні ресурси - упорядковані фонди документів на різних\nносіях інформації, довідково-пошуковий апарат,\nматеріально-технічні засоби опрацювання, зберігання і передачі\nінформації;\nбібліотечна система України - розгалужена мережа бібліотек\nрізних видів, пов'язаних взаємодією і взаємовикористанням\nбібліотечних ресурсів;\nбібліотечна справа - галузь інформаційної, культурної,\nосвітньої діяльності суспільства, що включає створення і розвиток\nмережі бібліотек, формування та обробку бібліотечних фондів,\nорганізацію бібліотечного, інформаційного та\nдовідково-бібліографічного обслуговування користувачів бібліотек,\nпідготовку бібліотечних кадрів, наукове та методичне забезпечення\nрозвитку бібліотек;\nбібліотечний фонд - упорядковане зібрання документів, що\nзберігається в бібліотеці;\nдокумент - матеріальна форма одержання, зберігання,\nвикористання і поширення інформації, зафіксованої на папері,\nмагнітній, кіно-, фотоплівці, оптичному диску або іншому носієві;\nдепонування - форма збирання і розповсюдження рукописних\nробіт, переважно наукових;\nінформаційні ресурси - сукупність документів у інформаційних\nсистемах (бібліотеках, архівах, базах даних тощо);\nкористувач бібліотеки - фізична чи юридична особа, яка\nзвертається до послуг бібліотеки;\nміжбібліотечний абонемент - форма бібліотечного\nобслуговування, заснована на взаємному використанні бібліотечних\nфондів і довідково-пошукового апарату бібліотек;\nцентралізована бібліотечна система - об'єднання бібліотек у\nєдине структурно-цілісне утворення, куди входить центральна\nбібліотека.\nСтаття 2. Законодавство України про бібліотеки і бібліотечну\nсправу\nЗаконодавство України про бібліотеки і бібліотечну справу\nбазується на Конституції України ( 254к/96-ВР ) і складається з\nОснов законодавства України про культуру ( 2117-12 ), цього\nЗакону, міжнародних договорів, згода на обов'язковість яких надана\nВерховною Радою України, та інших нормативно-правових актів.\nЯкщо міжнародним договором України, згода на обов'язковість\nякого надана Верховною Радою України, встановлено інші правила,\nніж ті, що містяться в законодавстві України про бібліотеки і\nбібліотечну справу, то застосовуються правила міжнародного\nдоговору."
    },
    {
      "provision_ref": "art3",
      "section": "3",
      "title": "Стаття 3. Сфера дії Закону",
      "content": "Дія цього Закону поширюється на мережу діючих бібліотек усіх\nформ власності та підпорядкування і організацію бібліотечної\nсправи.\nР о з д і л II\n\nДЕРЖАВНА ПОЛІТИКА В ГАЛУЗІ БІБЛІОТЕЧНОЇ СПРАВИ"
    },
    {
      "provision_ref": "art4",
      "section": "4",
      "title": "Стаття 4. Державна політика в галузі бібліотечної справи",
      "content": "Основою державної політики в галузі бібліотечної справи є\nреалізація прав громадян на бібліотечне обслуговування,\nзабезпечення загальної доступності до інформації та культурних\nцінностей, що збираються, зберігаються та надаються в тимчасове\nкористування бібліотеками.\nДержава:\nпідтримує бібліотечну справу та її розвиток шляхом\nгарантованого фінансування бібліотек, пільгової податкової,\nкредитної та цінової політики;\nфінансує створення інформаційних мереж і телекомунікаційних\nсистем для інформаційного обміну, входження у світові глобальні\nкомп'ютерні мережі, об'єднання та забезпечення доступності\nрозподілених бібліотечних ресурсів;\nстимулює взаємовикористання бібліотечних ресурсів через\nсистему міжбібліотечного абонемента, зведених каталогів,\nдепозитаріїв, обмінних бібліотечних фондів, інтеграцію бібліотек\nУкраїни у світовий інформаційний простір;\nкоординує діяльність бібліотек усіх форм власності, регулює\nдіяльність бібліотек, що є в державній і комунальній власності, на\nоснові кооперації;\nзабезпечує розвиток бібліотечного обслуговування соціально\nнезахищених верств населення;\nрозробляє програми розвитку бібліотечної справи та забезпечує\nїх цільове фінансування;\nстворює умови для міжнародного співробітництва бібліотек.\nР о з д і л III\n\nБІБЛІОТЕЧНА СИСТЕМА УКРАЇНИ\nСтаття 5. Основи організації та функціонування бібліотечної\nсистеми України\nБібліотечна система України функціонує на основі\nскооперованого комплектування фондів та обробки документів,\nдовідково-пошукового апарату, взаємовикористання бібліотечних\nресурсів, а також організації науково-дослідної,\nнауково-бібліографічної та науково-методичної роботи."
    },
    {
      "provision_ref": "art6",
      "section": "6",
      "title": "Стаття 6. Види бібліотек",
      "content": "За значенням бібліотеки поділяються на:\nвсеукраїнські загальнодержавного значення (національні,\nдержавні);\nреспубліканські (Автономної Республіки Крим);\nобласні;\nміські;\nрайонні;\nселищні;\nсільські.\nЗа змістом бібліотечних фондів бібліотеки є:\nуніверсальні;\nгалузеві;\nміжгалузеві.\nЗа призначенням бібліотеки поділяються на:\nпублічні (загальнодоступні);\nспеціальні (академій наук, науково-дослідних інститутів,\nнавчальних закладів, підприємств, установ, організацій);\nспеціалізовані (для дітей, юнацтва, осіб з фізичними вадами).\nПублічні, спеціальні та спеціалізовані бібліотеки можуть\nоб'єднуватися у централізовані бібліотечні системи."
    },
    {
      "provision_ref": "art7",
      "section": "7",
      "title": "Стаття 7. Національна бібліотека України",
      "content": "Національна бібліотека України - провідний державний\nкультурний, освітній, науково-інформаційний заклад, що виконує\nфункцію методичного та координаційного центру з питань\nбібліотекознавства, бібліографознавства, документознавства, бере\nучасть у розробленні державної політики в галузі бібліотечної\nсправи та реалізує її.\nНаціональна бібліотека України володіє потужним фондом\nвітчизняних і найважливіших науково значущих зарубіжних документів\nі задовольняє найрізноманітніші потреби суспільства, сприяє\nрозвитку науки, освіти, культури, здійснює міжнародне\nспівробітництво у формуванні та використанні світових бібліотечних\nресурсів.\nБібліотечний фонд національної бібліотеки України є\nнаціональним культурним надбанням Українського народу, невід'ємною\nскладовою частиною культурної спадщини та перебуває під охороною\nдержави.\nЗагальнодержавне спрямування діяльності національної\nбібліотеки України забезпечується спеціально уповноваженим\nцентральним органом виконавчої влади у сфері культури.\nНаціональна бібліотека України має право на одержання\nобов'язкового безоплатного примірника документів згідно із\nзаконом.\nСтатус національної надається державній бібліотеці згідно із\nзаконодавством."
    },
    {
      "provision_ref": "art8",
      "section": "8",
      "title": "Стаття 8. Державна бібліотека",
      "content": "Державна бібліотека - бібліотека загальнодержавного значення,\nщо здійснює бібліотечне, бібліографічне, інформаційне\nобслуговування користувачів і виконує функцію всеукраїнського\nнауково-дослідного, методичного та організаційного центру\nбібліотек відповідної галузі або категорій користувачів.\nДержавна бібліотека може бути універсальною, спеціальною,\nспеціалізованою.\nДержавна бібліотека має право на одержання обов'язкового\nбезоплатного примірника документів згідно із законом."
    },
    {
      "provision_ref": "art9",
      "section": "9",
      "title": "Стаття 9. Центральні бібліотеки",
      "content": "Центральні бібліотеки - головні бібліотеки регіонів, які\nзобов'язані формувати, зберігати та надавати в користування\nнайбільш повне зібрання документів у межах своєї території,\nорганізовувати взаємовикористання бібліотечних ресурсів і надавати\nметодичну допомогу бібліотекам різних видів відповідних територій.\nОргани державної влади та органи місцевого самоврядування\nповинні забезпечувати пріоритетне додаткове бюджетне фінансування\nцентральних бібліотек відповідно до обсягів їх діяльності.\nЦентральні бібліотеки беруть участь у розробленні та\nреалізації державних і регіональних програм у межах своєї\nкомпетенції та програм розвитку бібліотечної справи, створенні\nінформаційних мереж на основі єдиних стандартів обробки документів\nі обміну даних."
    },
    {
      "provision_ref": "art10",
      "section": "10",
      "title": "Стаття 10. Організація взаємодії бібліотек",
      "content": "Для більш повного задоволення потреб користувачів бібліотек в\nінформації, раціонального використання бібліотечних ресурсів\nоргани державної влади та органи місцевого самоврядування\nстимулюють взаємодію бібліотек і створюють умови для розвитку\nміжбібліотечного абонемента, зведених каталогів автоматизованих\nбаз даних, депозитаріїв.\nЗабезпечення взаємодії бібліотек різних видів покладається на\nцентральні бібліотеки відповідних територій, якими є:\nна загальнодержавному рівні - національні та державні\nбібліотеки;\nв Автономній Республіці Крим - Республіканська універсальна\nнаукова бібліотека імені І. Франка;\nна обласному рівні - обласні універсальні наукові бібліотеки;\nна міському рівні - міські публічні бібліотеки або центральні\nбібліотеки міської централізованої бібліотечної системи;\nна районному рівні - районні бібліотеки або центральні\nбібліотеки районної централізованої бібліотечної системи.\nСтаття 11. Взаємодія бібліотек України з підприємствами,\nустановами та організаціями\nБібліотеки України є складовою частиною інформаційної системи\nдержави.\nЗ метою забезпечення раціонального використання бібліотечних\nресурсів як складової частини інформаційних ресурсів держави\nбібліотеки взаємодіють з підприємствами, установами та\nорганізаціями, які мають бази даних та діяльність яких пов'язана\nіз створенням, збиранням, обробкою, накопиченням та збереженням\nінформації.\nВзаємодія бібліотек з підприємствами, установами та\nорганізаціями може здійснюватися в рамках державних і регіональних\nпрограм у межах своєї компетенції та програм розвитку бібліотечної\nсправи, а також на основі укладених угод.\nР о з д і л IV\n\nПОРЯДОК СТВОРЕННЯ, РЕОРГАНІЗАЦІЇ\nТА ЛІКВІДАЦІЇ БІБЛІОТЕК"
    },
    {
      "provision_ref": "art12",
      "section": "12",
      "title": "Стаття 12. Створення бібліотек",
      "content": "Бібліотеки створюються з урахуванням соціально-економічних,\nнаціональних, культурно-освітніх і виробничих потреб суспільства\nзгідно з соціальними нормативами, встановленими відповідними\nорганами державної влади.\nБібліотеки можуть створюватися на основі усіх форм власності,\nпередбачених законами України. Засновниками бібліотек можуть бути\nоргани державної влади, органи місцевого самоврядування,\nсамоврядні організації, фізичні та юридичні особи, у тому числі\nіноземні, в порядку, передбаченому законом.\nБібліотека може не мати статусу юридичної особи та перебувати\nу складі підприємства, установи або організації.\nБібліотека, що входить до складу централізованої бібліотечної\nсистеми, може мати статус юридичної особи.\nБібліотека діє на основі статуту (положення), що\nзатверджується її засновником (засновниками). У статуті\n(положенні) бібліотеки визначаються її статус, форма власності,\nджерела фінансування, вид і профіль діяльності."
    },
    {
      "provision_ref": "art13",
      "section": "13",
      "title": "Стаття 13. Реєстрація бібліотек",
      "content": "Реєстрація бібліотек незалежно від форм власності проводиться\nза місцем їх знаходження органами місцевого самоврядування у\nпорядку, встановленому законодавством.\nБібліотека набуває статусу юридичної особи з дня її\nреєстрації.\nСвідоцтво про реєстрацію бібліотеки є підставою для відкриття\nрахунків в установах банків.\nБібліотеки, що не є юридичними особами, реєстрації не\nпідлягають.\nУ разі зміни форми власності або назви бібліотеки її\nперереєстрація здійснюється у порядку, встановленому\nзаконодавством.\nВідмова в реєстрації бібліотеки може бути оскаржена до суду в\nпорядку, встановленому законом."
    },
    {
      "provision_ref": "art14",
      "section": "14",
      "title": "Стаття 14. Реорганізація та приватизація бібліотек",
      "content": "Реорганізація бібліотек здійснюється відповідно до\nзаконодавства України.\nБібліотеки, що є юридичними особами, не підлягають\nприватизації.\nУ разі приватизації будівель, споруд, приміщень, в яких\nрозміщені бібліотеки, що є у державній або комунальній власності,\nта відмови нового власника надавати в користування займані\nбібліотеками будівлі, споруди, приміщення органи, що приймають\nрішення про приватизацію цих будівель, споруд, приміщень,\nзабезпечують бібліотеки будівлями, спорудами, приміщеннями,\nзбудованими за спеціальними проектами, або іншими упорядкованими\nприміщеннями, що відповідають умовам обслуговування користувачів\nбібліотек і зберігання бібліотечних фондів.\nУ разі приватизації майна юридичної особи, в складі якої\nперебуває бібліотека, одночасно з зазначеним майном можуть бути\nприватизовані бібліотечні фонди та майно, необхідне для її\nдіяльності, за наявності зобов'язання нового власника продовжити\nподальше функціонування бібліотеки протягом десяти років. У разі\nвідсутності такого зобов'язання зазначене майно не підлягає\nприватизації, а рішення щодо подальшого його використання\nприймається відповідно до законодавства."
    },
    {
      "provision_ref": "art15",
      "section": "15",
      "title": "Стаття 15. Ліквідація бібліотек",
      "content": "Бібліотеки ліквідуються за рішенням:\nвласника;\nзасновника - за згодою власника;\nв інших випадках, передбачених законодавством.\nУ разі ліквідації державних та комунальних підприємств,\nустанов, організацій, у складі яких перебувають бібліотеки,\nбібліотечні фонди та майно, необхідне для діяльності бібліотеки,\nпередаються до бібліотек, що є у державній та комунальній\nвласності, згідно з рішенням відповідних органів виконавчої влади\nта органів місцевого самоврядування.\nДоцільність реорганізації та ліквідації бібліотек, що є у\nдержавній та комунальній власності, визначається відповідними\nорганами виконавчої влади та органами місцевого самоврядування за\nпогодженням із спеціально уповноваженим центральним органом\nвиконавчої влади у сфері культури.\nР о з д і л V\n\nБІБЛІОТЕЧНІ ФОНДИ"
    },
    {
      "provision_ref": "art16",
      "section": "16",
      "title": "Стаття 16. Бібліотечні фонди",
      "content": "Бібліотечні фонди формуються відповідно до значення, складу\nкористувачів бібліотеки та виду бібліотеки як упорядковане\nзібрання документів.\nДержавний бібліотечний фонд України складається з фондів\nбібліотек, що є у державній і комунальній власності, фондів\nбібліотек самоврядних організацій, взаємопов'язаних скооперованим\nкомплектуванням, єдиним довідково-пошуковим апаратом, системою\nдепозитарного зберігання, перерозподілу та взаємовикористання\nфондів і відображає науковий, культурний, інформаційний потенціал\nсуспільства.\nОсобливо цінні, рідкісні документи та колекції включаються до\nДержавного реєстру національного культурного надбання України\nзгідно з положенням, яке затверджується Кабінетом Міністрів\nУкраїни.\nАрхівні документи, зібрані в бібліотеці, входять до складу\nНаціонального архівного фонду України згідно з Законом України\n\"Про Національний архівний фонд і архівні установи\" ( 3814-12 ).\nДля документів, що внесені або підлягають внесенню до\nДержавного реєстру національного культурного надбання України, та\nдокументів, що є унікальними пам'ятками Національного архівного\nфонду України і зберігаються в бібліотеках, встановлюється\nособливий режим охорони, зберігання та використання.\nУ разі, якщо бібліотека не забезпечує необхідні умови для\nзберігання та використання документів, внесених до Державного\nреєстру національного культурного надбання України, вони можуть\nбути передані іншим бібліотекам згідно з рішенням відповідних\nорганів виконавчої влади за погодженням із спеціально\nуповноваженим центральним органом виконавчої влади у сфері\nкультури."
    },
    {
      "provision_ref": "art17",
      "section": "17",
      "title": "Стаття 17. Комплектування бібліотечних фондів",
      "content": "Комплектування бібліотечних фондів здійснюється шляхом\nотримання обов'язкового примірника документів у порядку,\nвстановленому законом, документів, що випускаються за цільовими\nпрограмами книговидання, придбання документів за готівковий і\nбезготівковий рахунки, документообміну, отримання в дарунок,\nдепонування та іншого безкоштовного одержання документів.\nМаловживані, але цінні в науковому та художньому відношенні\nдокументи передаються в бібліотеки-депозитарії. Порядок передачі\nзазначених документів у бібліотеки-депозитарії визначається\nспеціально уповноваженим центральним органом виконавчої влади у\nсфері культури."
    },
    {
      "provision_ref": "art18",
      "section": "18",
      "title": "Стаття 18. Облік, зберігання та використання документів",
      "content": "Облік, зберігання та використання документів, що знаходяться\nв бібліотечних фондах, здійснюються відповідно до правил,\nзатверджених спеціально уповноваженим центральним органом\nвиконавчої влади у сфері культури, та встановлених стандартів,\nтехнічних умов, інших нормативних документів.\nВласник (засновник) бібліотеки зобов'язаний забезпечувати\nналежні матеріально-технічні умови для зберігання та використання\nбібліотечних фондів.\nВилучення з бібліотечних фондів документів, у тому числі\nветхих, тих, що втратили актуальність, наукову та виробничу\nцінність або які мають дефект, дублетних здійснюється у порядку,\nвизначеному спеціально уповноваженим центральним органом\nвиконавчої влади у сфері культури. Вилучення документів з\nбібліотечних фондів за ідеологічними чи політичними ознаками\nзабороняється.\nДокументи, що не входять до Державного реєстру національного\nкультурного надбання України, можуть бути передані безкоштовно із\nфондів одних бібліотек іншим або реалізовані.\nР о з д і л VI\n\nОБОВ'ЯЗКИ ТА ПРАВА БІБЛІОТЕК"
    },
    {
      "provision_ref": "art19",
      "section": "19",
      "title": "Стаття 19. Обов'язки бібліотек",
      "content": "Бібліотеки своєю діяльністю забезпечують реалізацію прав\nгромадян на бібліотечне обслуговування, встановлених цим Законом.\nБібліотеки обслуговують користувачів бібліотеки згідно із\nправилами користування бібліотекою, розробленими на основі типових\nправил, затверджених спеціально уповноваженим центральним органом\nвиконавчої влади у сфері культури.\nВикористання бібліотеками відомостей про користувачів\nбібліотеки та їх інтереси з будь-якою метою, крім наукової, без їх\nзгоди не допускається.\nБібліотеки, незалежно від форм власності, що мають у своїх\nфондах особливо цінні та рідкісні видання, колекції, віднесені до\nнаціонального культурного надбання, забезпечують їх належне\nзберігання і несуть відповідальність за їх облік, включення до\nавтоматизованих баз даних, а також державну реєстрацію.\nБібліотеки, незалежно від форм власності, не мають права\nвилучати та реалізовувати документи, віднесені до цінних і\nрідкісних видань, унікальних документальних пам'яток, крім\nвипадків, передбачених законодавством.\nБібліотеки зобов'язані звітувати про свою діяльність перед\nсвоїми засновниками та громадськістю.\nБібліотеки, незалежно від форм власності та підпорядкування,\nзобов'язані виконувати відповідні норми та правила, встановлені в\nгалузі бібліотечної справи."
    },
    {
      "provision_ref": "art20",
      "section": "20",
      "title": "Стаття 20. Права бібліотек",
      "content": "Бібліотеки в порядку, передбаченому їх статутами\n(положеннями), мають право самостійно:\nвизначати зміст, напрями та форми своєї діяльності;\nздійснювати господарську діяльність, відкривати в порядку,\nвизначеному законодавством, рахунки в установах банків, у тому\nчислі валютні, встановлювати перелік платних послуг;\nвизначати джерела комплектування своїх фондів;\nвстановлювати пільги для окремих категорій користувачів\nбібліотеки;\nвизначати при наданні користувачам бібліотеки документів\nрозмір коштів, що передаються бібліотеці як забезпечення виконання\nзобов'язань щодо повернення одержаних у бібліотеці документів, у\nвипадках, передбачених правилами користування бібліотеками;\nвизначати види та розміри компенсації шкоди, заподіяної\nкористувачами бібліотек, у тому числі пені за порушення термінів\nкористування документами;\nвизначати умови використання бібліотечних фондів на основі\nдоговорів з юридичними та фізичними особами;\nвилучати та реалізовувати документи із своїх фондів\nвідповідно до нормативно-правових актів;\nздійснювати у встановленому порядку співробітництво з\nбібліотеками та іншими установами і організаціями іноземних\nдержав, вести міжнародний документообмін, бути членом міжнародних\nорганізацій, брати участь у реалізації державних і регіональних\nпрограм у межах своєї компетенції та програм розвитку бібліотечної\nсправи;\nздійснювати іншу діяльність, спрямовану на виконання\nстатутних завдань, яка не суперечить законам.\nБібліотека має право на захист створених нею баз даних, інших\nоб'єктів інтелектуальної власності бібліотеки згідно із\nзаконодавством.\nР о з д і л VII\n\nПРАВА ТА ОБОВ'ЯЗКИ ГРОМАДЯН, ПІДПРИЄМСТВ, УСТАНОВ І\nОРГАНІЗАЦІЙ НА БІБЛІОТЕЧНЕ ОБСЛУГОВУВАННЯ\nСтаття 21. Права громадян, підприємств, установ і\nорганізацій на бібліотечне обслуговування\nГромадяни України незалежно від статі, віку, національності,\nосвіти, соціального походження, політичних та релігійних\nпереконань, місця проживання мають право на бібліотечне\nобслуговування, яке може бути у формі:\nабонемента (у тому числі міжбібліотечного);\nсистеми читальних залів;\nдистанційного обслуговування засобами телекомунікації;\nбібліотечних пунктів;\nпересувних бібліотек.\nГромадяни України, підприємства, установи та організації\nмають право вільного вибору бібліотек відповідно до своїх потреб.\nПрава громадян України, підприємств, установ і організацій на\nбібліотечне обслуговування забезпечуються створенням мережі\nбібліотек та різноманітністю їх видів, безкоштовністю основних\nбібліотечних послуг.\nІноземці та особи без громадянства, що перебувають в Україні\nна законних підставах, користуються тими самими правами на\nбібліотечне обслуговування, що і громадяни України."
    },
    {
      "provision_ref": "art22",
      "section": "22",
      "title": "Стаття 22. Права користувачів бібліотеки",
      "content": "Доступ до документів та надання бібліотечних послуг\nкористувачам бібліотек здійснюються з додержанням вимог щодо\nзабезпечення охорони державної таємниці, забезпечення зберігання\nфондів бібліотек, а також відповідно до статутів (положень)\nбібліотек, правил користування бібліотеками.\nКористувачі бібліотек мають право:\nбезоплатно користуватися інформацією про склад бібліотечних\nфондів через довідково-пошуковий апарат (крім комерційних баз\nданих);\nбезоплатно отримувати консультаційну допомогу в пошуку та\nвиборі джерел інформації;\nбезоплатно отримувати у тимчасове користування документи із\nфондів бібліотеки, крім документів, придбаних за кошти, одержані\nвід господарської діяльності бібліотеки;\nодержувати документи або їх копії по міжбібліотечному\nабонементу;\nодержувати інформацію з інших бібліотек, користуючись\nканалами зв'язку;\nкористуватися іншими видами послуг, у тому числі на платній\nоснові;\nбрати участь у роботі бібліотечних рад.\nКористувачі бібліотек з вадами зору мають право на одержання\nдокументів на спеціальних носіях інформації через мережу\nспеціалізованих та інших загальнодоступних бібліотек.\nКористувачі бібліотек дитячого та юнацького віку мають право\nна бібліотечне обслуговування у загальнодоступних та\nспеціалізованих бібліотеках."
    },
    {
      "provision_ref": "art23",
      "section": "23",
      "title": "Стаття 23. Обов'язки користувачів бібліотек",
      "content": "Користувачі бібліотек зобов'язані:\nдотримуватися правил користування бібліотеками;\nзамінювати втрачені (пошкоджені) документи, одержані з фондів\nбібліотек, рівноцінними або відшкодовувати їх ринкову вартість у\nрозмірах, встановлених правилами користування бібліотекою.\nР о з д і л VIII\n\nУПРАВЛІННЯ БІБЛІОТЕЧНОЮ СПРАВОЮ"
    },
    {
      "provision_ref": "art24",
      "section": "24",
      "title": "Стаття 24. Державне управління бібліотечною справою",
      "content": "Загальне методичне керівництво бібліотеками та координацію їх\nроботи здійснює спеціально уповноважений центральний орган\nвиконавчої влади у сфері культури.\nСпеціально уповноважений центральний орган виконавчої влади у\nсфері культури:\nформує єдину державну політику щодо бібліотечної справи в\nУкраїні;\nрозробляє та реалізує державні програми в межах своєї\nкомпетенції та програми розвитку бібліотечної справи;\nсприяє централізованому комплектуванню і використанню\nбібліотечних фондів;\nздійснює координацію робіт щодо об'єднання бібліотек в єдину\nбібліотечно-інформаційну систему;\nорганізує підготовку та перепідготовку бібліотечних кадрів,\nпідвищення їх кваліфікації;\nздійснює контроль за діяльністю бібліотек, що є у державній і\nкомунальній власності, збереженням ними бібліотечного фонду\nУкраїни;\nсприяє науковим дослідженням, методичному забезпеченню\nбібліотечної справи;\nорганізує розробку державних бібліотечних стандартів,\nінструкцій, положень, інших нормативних документів;\nможе заохочувати працівників бібліотечних закладів згідно з\nзаконом.\nМіністерства та інші центральні органи виконавчої влади, які\nмають у своєму підпорядкуванні бібліотеки, здійснюють керівництво\nпідвідомчими їм бібліотеками.\nМіністерства та інші центральні органи виконавчої влади, які\nмають у своєму підпорядкуванні бібліотеки, реалізують державну\nполітику в галузі бібліотечної справи, визначають систему\nуправління мережею підпорядкованих їм бібліотек, забезпечують\nкоординацію їх діяльності з бібліотечною системою спеціально\nуповноваженого центрального органу виконавчої влади у сфері\nкультури."
    },
    {
      "provision_ref": "art25",
      "section": "25",
      "title": "Стаття 25. Участь громадськості у бібліотечній справі",
      "content": "Громадяни та їх об'єднання мають право брати участь у\nфінансуванні програм розвитку бібліотечної справи, підтримці\nтворчих починань у діяльності бібліотек, вирішенні соціальних і\nпобутових проблем бібліотечних працівників. Це право реалізується\nшляхом створення читацьких та наглядових рад бібліотек,\nблагодійних організацій, розвитку спонсорства, меценатства, інших\nформ благодійництва.\nР о з д і л IX\n\nФІНАНСУВАННЯ, МАТЕРІАЛЬНО-ТЕХНІЧНЕ ЗАБЕЗПЕЧЕННЯ ТА МАЙНОВІ\nПРАВА БІБЛІОТЕК"
    },
    {
      "provision_ref": "art26",
      "section": "26",
      "title": "Стаття 26. Фінансування бібліотек",
      "content": "Основними джерелами фінансування бібліотек державної і\nкомунальної форм власності є кошти відповідно державного та\nмісцевих бюджетів; бібліотек, заснованих на інших формах\nвласності, - кошти засновників.\nЗа рахунок коштів державного та місцевих бюджетів\nздійснюються фінансування розробки і реалізації програм розвитку\nбібліотечної справи, будівництво та реконструкція бібліотечних\nбудівель, споруд, приміщень, розвитку дистанційного обслуговування\nзасобами телекомунікацій, інших форм обслуговування жителів\nвіддалених районів, осіб з фізичними вадами.\nСуми витрат на поповнення бібліотечних фондів у Державному\nбюджеті України та місцевих бюджетах виділяються окремим рядком.\nДодаткове фінансування бібліотек може здійснюватися за\nрахунок коштів фізичних та юридичних осіб, у тому числі іноземних,\nза рахунок коштів, одержаних бібліотеками від господарської\nдіяльності, надання бібліотеками платних послуг, пожертвувань та\nінших джерел, не заборонених законодавством. Розмір коштів, що\nнадходять з додаткових джерел фінансування, не підлягає обмеженню,\nці кошти не можуть бути вилучені на кінець бюджетного року, не\nвраховуються при визначенні обсягів бюджетного фінансування на\nнаступний рік і повинні використовуватися виключно на здійснення\nстатутної діяльності бібліотеки (придбання літератури, технічних\nзасобів тощо).\nФінансування приватних бібліотек здійснюється за рахунок\nкоштів власника та інших джерел, не заборонених законодавством."
    },
    {
      "provision_ref": "art27",
      "section": "27",
      "title": "Стаття 27. Матеріально-технічне забезпечення бібліотек",
      "content": "Забезпечення бібліотек будівлями, спорудами, приміщеннями,\nзбудованими за спеціальними проектами, або іншими упорядкованими\nприміщеннями, що відповідають умовам обслуговування користувачів\nбібліотек, зберігання бібліотечних фондів, відповідними засобами\nмеханізації та автоматизації бібліотечних процесів,\nрозмножувальною технікою, іншим обладнанням та транспортом\nздійснюється їх власником (засновником).\nЗабороняється переміщення бібліотек без надання рівноцінного\nупорядкованого приміщення для обслуговування користувачів\nбібліотеки, роботи працівників, зберігання бібліотечних фондів."
    },
    {
      "provision_ref": "art28",
      "section": "28",
      "title": "Стаття 28. Майнові права бібліотек",
      "content": "Держава гарантує захист майнових прав бібліотек усіх форм\nвласності.\nЗемельні ділянки, на яких розташовані бібліотеки, що є у\nдержавній і комунальній власності, передаються їм у безстрокове\nкористування відповідно до земельного законодавства.\nБібліотечний фонд, будівлі, споруди, приміщення, обладнання\nта інше майно, що є державною або комунальною власністю та\nпередане засновником бібліотекам державної і комунальної форм\nвласності, належить їм на праві оперативного управління.\nБудівлі, споруди, приміщення, майно, бібліотечні фонди,\nзакріплені за державними бібліотеками на праві оперативного\nуправління, є державною власністю, незалежно від місця їх\nзнаходження."
    },
    {
      "provision_ref": "art29",
      "section": "29",
      "title": "Стаття 29. Господарська діяльність бібліотек",
      "content": "Бібліотеки здійснюють господарську діяльність відповідно до\nзаконодавства та їх статутів (положень).\nБібліотеки мають право самостійно розпоряджатися відповідно\nдо законодавства доходами від господарської діяльності, у тому\nчислі від надання платних послуг, і майном, придбаним за рахунок\nцих доходів.\nБібліотеки, що безкоштовно надають основні бібліотечні\nпослуги, в порядку, передбаченому законом, звільняються від\nоподаткування доходів, отриманих від надання платних послуг.\nР о з д і л X\n\nСОЦІАЛЬНІ ГАРАНТІЇ ПРАЦІВНИКІВ БІБЛІОТЕК"
    },
    {
      "provision_ref": "art30",
      "section": "30",
      "title": "Стаття 30. Соціальні гарантії працівників бібліотек",
      "content": "На працівників бібліотек, незалежно від форм власності та\nстатусу бібліотеки, поширюються гарантії, встановлені\nзаконодавством про працю, соціальне страхування, пенсійне\nзабезпечення.\nПрацівникам бібліотек, які працюють у селах і селищах, а\nтакож пенсіонерам, які раніше працювали у бібліотеках у цих\nнаселених пунктах і проживають у них, держава відповідно до\nзаконодавства забезпечує безоплатне користування житлом з\nопаленням і освітленням у межах встановлених норм.\nПрацівникам бібліотек можуть встановлюватися надбавки та\nдоплати в межах затвердженого фонду оплати праці працівників\nбібліотек.\nПідприємства, установи та організації за рахунок власних\nкоштів можуть в колективних договорах встановлювати працівникам\nбібліотек додаткові пільги.\nПрацівники бібліотек мають право на доплату за вислугу років\nу порядку, встановленому Кабінетом Міністрів України.\nР о з д і л XI\n\nМІЖНАРОДНЕ СПІВРОБІТНИЦТВО В ГАЛУЗІ БІБЛІОТЕЧНОЇ СПРАВИ\nСтаття 31. Міжнародне співробітництво в галузі бібліотечної\nсправи\nМіжнародне співробітництво в галузі бібліотечної справи\nздійснюється на основі міжнародних договорів України, Основ\nзаконодавства України про культуру, цього Закону та інших\nнормативно-правових актів.\nР о з д і л XII\n\nВІДПОВІДАЛЬНІСТЬ ЗА ПОРУШЕННЯ ЗАКОНОДАВСТВА\nПРО БІБЛІОТЕЧНУ СПРАВУ\nСтаття 32. Відповідальність за порушення законодавства про\nбібліотечну справу\nОсоби, винні в порушенні законодавства про бібліотечну\nсправу, несуть відповідальність згідно з законом.\n1. Цей Закон набирає чинності з дня його опублікування.\n2. До приведення законів України, інших нормативно-правових\nактів у відповідність із нормами цього Закону вони діють у\nчастині, що не суперечить цьому Закону.\n3. Кабінету Міністрів України протягом трьох місяців з дня\nнабрання чинності цим Законом:\nпідготувати та подати до Верховної Ради України пропозиції\nпро внесення змін до законів України, що випливають із цього\nЗакону;\nрозробити та привести у відповідність із цим Законом свої\nнормативно-правові акти;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n4. Пункт 5.1 статті 5 Закону України \"Про податок на додану\nвартість\" ( 168/97-ВР ) (Відомості Верховної Ради України,\n1997 р., N 21, ст. 156, N 51, ст. 305; 1998 р., N 10, ст. 37,\nN 18, ст. 95, N 33, ст. 224; 1999 р., N 35, ст. 302, N 38,\nст. 340, N 39, ст. 357; із змінами, внесеними Законом України від\n17 лютого 2000 року N 1460-III ( 1460-14 ) доповнити підпунктом\n5.1.23 такого змісту:\n\"5.1.23. надання бібліотеками, що є у державній і комунальній\nвласності, платних послуг фізичним і юридичним особам\"."
    }
  ],
  "definitions": []
}