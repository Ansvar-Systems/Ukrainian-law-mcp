{
  "id": "ua-law-184-96",
  "type": "statute",
  "title": "Закон України (184/96-ВР)",
  "title_en": "",
  "short_name": "184/96-ВР",
  "status": "in_force",
  "issued_date": "1996-05-07",
  "url": "https://zakon.rada.gov.ua/laws/show/184/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2473-VIII ( 2473-19 ) від 21.06.2018, ВВР, 2018, N 30, ст.239 }\nПро внесення змін та доповнень до Закону України\n\"Про порядок здійснення розрахунків в іноземній валюті\"\n( Відомості Верховної Ради України (ВВР), 1996, N 28, ст.135 )\n( Вводиться в дію Постановою ВР\nN 185/96-ВР від 07.05.96, ВВР, 1996, N 28, ст.136 )\n\nВерховна Рада України п о с т а н о в л я є :\nВнести до Закону України \"Про порядок здійснення розрахунків\nв іноземній валюті\" ( 185/94-ВР ) (Відомості Верховної\nРади України, 1994 р., N 40, ст.364) такі зміни та доповнення:\n1. Статтю 2 доповнити частиною другою такого змісту:\n\"При застосуванні розрахунків щодо імпортних операцій\nрезидентів у формі документарного акредитиву термін, передбачений\nчастиною першою цієї статті, діє з моменту здійснення\nуповноваженим банком платежу на користь нерезидента\".\n2. Статтю 4 викласти в такій редакції:\n\" Стаття 4. Порушення резидентами термінів, передбачених\nстаттями 1 і 2 цього Закону, тягне за собою стягнення пені за\nкожний день прострочення у розмірі 0,3 відсотка суми\nнеодержаної виручки (митної вартості недопоставленої продукції) в\nіноземній валюті, перерахованої у грошову одиницю України за\nвалютним курсом Національного банку України на день виникнення\nзаборгованості.\nУ разі прийняття судом або арбітражним судом, Міжнародним\nкомерційним арбітражним судом чи Морською арбітражною комісією при\nТоргово-промисловій палаті України позовної заяви резидента про\nстягнення з нерезидента заборгованості, яка виникла внаслідок\nнедотримання нерезидентом термінів, передбачених\nекспортно-імпортними контрактами, терміни, передбачені статтями 1\nі 2 цього Закону, зупиняються і пеня за їх порушення в цей період\nне сплачується.\nУ разі прийняття судом або арбітражним судом рішення про\nвідмову в позові повністю або частково або припинення (закриття)\nпровадження у справі чи залишення позову без розгляду терміни,\nпередбачені статтями 1 і 2 цього Закону, поновлюються і пеня за їх\nпорушення сплачується за кожний день прострочення, включаючи\nперіод, на який ці терміни було зупинено.\nУ разі прийняття судом або арбітражним судом рішення про\nзадоволення позову пеня за порушення термінів, передбачених\nстаттями 1 і 2 цього Закону, не сплачується з дати прийняття\nпозову до розгляду судом або арбітражним судом.\nДержавні податкові інспекції вправі за наслідками\nдокументальних перевірок безпосередньо стягувати з резидентів\nпеню, передбачену цією статтею\".\n\n3. Частину першу статті 6 після слів \"комплексного\nбудівництва\" доповнити словами \"оперативного і фінансового\nлізингу\".\n\nПрезидент України Л.КУЧМА\n\nм. Київ, 7 травня 1996 року\nN 184/96-ВР\n\nПро внесення змін та доповнень до Закону України \"Про порядок здійснення розрахунків в іноземній валюті\"\nЗакон України від 07.05.1996 № 184/96-ВР\n\nВтрата чинності від 07.02.2019 , підстава — 2473-VIII\nПостійна адреса:\nhttps://zakon.rada.gov.ua/go/184/96-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}