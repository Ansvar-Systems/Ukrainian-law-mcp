{
  "id": "ua-law-802-19",
  "type": "statute",
  "title": "Закон України (802-19)",
  "title_en": "",
  "short_name": "802-19",
  "status": "in_force",
  "issued_date": "2015-11-12",
  "url": "https://zakon.rada.gov.ua/laws/show/802-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до Закону України \"Про збір на обов’язкове державне пенсійне страхування\" щодо уточнення об’єкта оподаткування для платників, що обрали спрощену систему оподаткування\n\n(Відомості Верховної Ради (ВВР), 2015, № 51, ст.474)\n\nВерховна Рада України постановляє:\n\nI. Абзац четвертий пункту 1 статті 2 Закону України \"Про збір на обов’язкове державне пенсійне страхування\" (Відомості Верховної Ради України, 1997 р., № 37, ст. 237 із наступними змінами) викласти в такій редакції:\n\n\"Для платників збору, визначених пунктами 1 та 2 статті 1 цього Закону, крім платників, віднесених до четвертої групи платників єдиного податку, що визначені у підпункті 4 пункту 291.4 статті 291 Податкового кодексу України, об’єктом оподаткування є також фактичні витрати на виплату і доставку пенсій, призначених відповідно до пунктів \"б\" - \"з\" статті 13 Закону України \"Про пенсійне забезпечення\" до досягнення працівниками пенсійного віку, передбаченого статтею 26 Закону України \"Про загальнообов’язкове державне пенсійне страхування\".\n\nII. Прикінцеві положення\n\n1. Цей Закон набирає чинності через місяць з дня його опублікування.\n\n2. Сума заборгованості фактичних витрат на виплату і доставку пенсій, призначених відповідно до статті 13 Закону України \"Про пенсійне забезпечення\", що утворилася в період з 1 січня 2015 року до дня набрання чинності цим Законом у платників єдиного податку четвертої групи, що визначені у підпункті 4 пункту 291.4 статті 291 Податкового кодексу України, підлягає списанню у порядку, визначеному правлінням Пенсійного фонду України за погодженням із центральним органом виконавчої влади, що забезпечує формування та реалізує державну політику у сферах трудових відносин, соціального захисту населення.\n\n3. Кабінету Міністрів України у місячний строк з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити перегляд і скасування міністерствами та іншими центральними органами виконавчої влади їх нормативно-правових актів, що суперечать цьому Закону.\n\nПрезидент України\n\nП.ПОРОШЕНКО\n\nм. Київ\n\n12 листопада 2015 року\n\n№ 802-VIII\n\nПро внесення зміни до Закону України \"Про збір на обов'язкове державне пенсійне страхування\" щодо уточнення об'єкта оподаткування для платників, що обрали спрощену систему оподаткування\nЗакон України від 12.11.2015 № 802-VIII\n\nПрийняття від 12.11.2015\nПостійна адреса:\nhttps://zakon.rada.gov.ua/go/802-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}