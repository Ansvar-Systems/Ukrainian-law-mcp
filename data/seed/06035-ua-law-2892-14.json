{
  "id": "ua-law-2892-14",
  "type": "statute",
  "title": "Закон України (2892-14)",
  "title_en": "",
  "short_name": "2892-14",
  "status": "in_force",
  "issued_date": "2001-12-13",
  "url": "https://zakon.rada.gov.ua/laws/show/2892-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про заходи щодо державної підтримки\nсуднобудівної промисловості в Україні\"\n( Відомості Верховної Ради України (ВВР), 2002, N 14, ст.95 )\n\nВерховна Рада України п о с т а н о в л я є :\n1. Абзац другий частини першої статті 1 Закону України \"Про\nзаходи щодо державної підтримки суднобудівної промисловості в\nУкраїні\" ( 1242-14 ) (Відомості Верховної Ради України, 2000 р.,\nN 3, ст. 20) викласти в такій редакції:\n\"суми авансових платежів та попередньої оплати за контрактами\nпідприємств суднобудівної промисловості, визначених згідно із\nчастиною другою цієї статті, отримані від замовників суден, а\nтакож кошти у вигляді кредитів, які отримують ці підприємства від\nбанків України з метою спрямування кредитних коштів на\nфінансування будівництва суден за контрактами, зараховуються на\nокремі рахунки цих підприємств, не підлягають безспірному списанню\nта використовуються лише за цільовим призначенням відповідно до\nконтрактних зобов'язань зазначених підприємств. Суми авансових\nплатежів та попередньої оплати з метою визначення прибутку, що\nпідлягає оподаткуванню згідно з Законом України \"Про оподаткування\nприбутку підприємств\" ( 334/94-ВР ), включаються до складу валових\nдоходів таких підприємств у тому податковому періоді, в якому\nздійснюється здача судна замовнику, а витрати зазначених\nпідприємств суднобудівної промисловості, здійснені ними за рахунок\nавансових платежів та попередньої оплати відповідно до їх\nцільового призначення, включаються до складу валових витрат у\nподатковому періоді, на який припадає дата збільшення валових\nдоходів на суму зазначених платежів\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 13 грудня 2001 року\nN 2892-III\n\nПро внесення змін до Закону України \"Про заходи щодо державної підтримки суднобудівної промисловості в Україні\"\nЗакон України від 13.12.2001 № 2892-III\n\nПрийняття від 13.12.2001\nПостійна адреса:\nhttps://zakon.rada.gov.ua/go/2892-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}