{
  "id": "ua-law-2190-19",
  "type": "statute",
  "title": "Закон України (2190-19)",
  "title_en": "",
  "short_name": "2190-19",
  "status": "in_force",
  "issued_date": "2017-11-09",
  "url": "https://zakon.rada.gov.ua/laws/show/2190-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо окремих питань проходження державної служби\n\n(Відомості Верховної Ради (ВВР), 2017, № 45, ст.405)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про місцеві державні адміністрації\" (Відомості Верховної Ради України, 1999 р., № 20-21, ст. 190 із наступними змінами):\n\n1) у пункті 2 частини другої статті 9 слова \"з підстав, передбачених законодавством про державну службу\" виключити;\n\n2) статтю 11 доповнити частиною четвертою такого змісту:\n\n\"Керівники структурних підрозділів місцевих державних адміністрацій зі статусом юридичних осіб публічного права здійснюють визначені Законом України \"Про державну службу\" повноваження керівника державної служби у цих структурних підрозділах\";\n\n3) у пункті 4 частини першої статті 39 слова \"та керівників структурних підрозділів апаратів місцевих державних адміністрацій\" виключити;\n\n4) у статті 44:\n\nчастину другу доповнити словами \"в порядку, передбаченому законодавством про державну службу\";\n\nчастину третю після слова \"виконавців\" доповнити словами \"здійснює визначені Законом України \"Про державну службу\" повноваження керівника державної служби в апараті місцевої державної адміністрації та її структурних підрозділах (крім структурних підрозділів зі статусом юридичних осіб публічного права)\";\n\nу частині четвертій слова \"призначає на посади і звільняє з посад керівників та інших працівників структурних підрозділів апарату\" виключити.\n\n2. У Законі України \"Про Кабінет Міністрів України\" (Відомості Верховної Ради України, 2014 р., № 13, ст. 222; 2016 р., № 4, ст. 43):\n\n1) частину п’яту статті 6 доповнити реченням такого змісту: \"Положення про відповідних міністрів затверджуються Кабінетом Міністрів України\";\n\n2) у частині першій статті 42:\n\nу пункті 4:\n\nв абзаці другому слова \"відповідно до законодавства про державну службу\" виключити;\n\nпісля абзацу другого доповнити новим абзацом такого змісту:\n\n\"пропозиції щодо спрямування і координації Кабінетом Міністрів України центральних органів виконавчої влади, зокрема через міністра, який не очолює міністерство\".\n\nУ зв’язку з цим абзаци третій - п’ятий вважати відповідно абзацами четвертим - шостим;\n\nдоповнити пунктами 12 і 13 такого змісту:\n\n\"12) надає доручення щодо порушення дисциплінарного провадження стосовно міністрів та їх заступників, керівників інших центральних органів виконавчої влади та їх заступників. Застосовує до таких осіб дисциплінарні стягнення;\n\n13) надає доручення щодо порушення дисциплінарного провадження стосовно керівників місцевих органів виконавчої влади, їх заступників\";\n\n3) частину третю статті 45 доповнити абзацом другим такого змісту:\n\n\"Член Кабінету Міністрів України може бути притягнутий до дисциплінарної відповідальності у порядку, передбаченому цим Законом\";\n\n4) абзац другий частини третьої статті 50 доповнити словами \"а також міністром, який не очолює міністерство\".\n\n3. У Законі України \"Про державну службу\" (Відомості Верховної Ради України, 2016 р., № 4, ст. 43; 2017 р., № 7-8, ст. 50, № 35, ст. 376):\n\n1) частину третю статті 3 доповнити пунктом 9 -1 такого змісту:\n\n\"9 -1 ) голів місцевих державних адміністрацій, їх перших заступників та заступників\";\n\n2) у частині другій статті 6:\n\nабзац п’ятий пункту 1 виключити;\n\nабзац четвертий пункту 2 викласти в такій редакції:\n\n\"керівників та заступників керівників структурних підрозділів місцевих державних адміністрацій, апаратів місцевих державних адміністрацій, їх структурних підрозділів\";\n\n3) частину першу статті 17 доповнити пунктом 3 -1 такого змісту:\n\n\"3 -1 ) у місцевих державних адміністраціях:\n\nкерівник апарату - в апараті місцевої державної адміністрації та її структурних підрозділах (крім структурних підрозділів зі статусом юридичних осіб публічного права);\n\nкерівник структурного підрозділу зі статусом юридичної особи публічного права - у такому підрозділі\";\n\n4) частину шосту статті 31 викласти в такій редакції:\n\n\"6. З метою безперебійного функціонування державного органу одночасно з прийняттям рішення про оголошення конкурсу на зайняття вакантної посади державної служби до призначення особи на таку посаду суб’єкт призначення може прийняти рішення:\n\n1) про тимчасове покладення виконання обов’язків за вакантною посадою державної служби категорії \"А\" на одного із заступників або на одного з керівників самостійних структурних підрозділів цього державного органу;\n\n2) про тимчасове покладення виконання обов’язків за вакантною посадою керівника самостійного структурного підрозділу на одного із державних службовців, які працюють у відповідному структурному підрозділі державного органу;\n\n3) про тимчасовий розподіл обов’язків за іншими вакантними посадами державної служби між державними службовцями, які працюють у відповідному структурному підрозділі державного органу.\n\nСтрок тимчасового виконання обов’язків за вакантною посадою державної служби категорії \"А\", передбаченого пунктом 1 цієї частини, не може перевищувати три місяці.\n\nРішення, передбачене пунктом 2 цієї частини, може бути прийнято за умови відсутності посади заступника керівника самостійного структурного підрозділу у державному органі або якщо така посада є вакантною.\n\nУ разі прийняття рішення, передбаченого пунктами 1-3 цієї частини, відповідним працівникам встановлюється виплата, передбачена частиною четвертою статті 52 цього Закону\";\n\n5) у статті 91 :\n\nу частині першій слова \"голів місцевих державних адміністрацій\" замінити словами \"керівників центральних органів виконавчої влади, які не є членами Кабінету Міністрів України, та їх заступників\";\n\nчастину третю викласти в такій редакції:\n\n\"3. Керівники центральних органів виконавчої влади, які не входять до складу Кабінету Міністрів України, та їх заступники призначаються на посаду та звільняються з посади Кабінетом Міністрів України у порядку, передбаченому Конституцією України та законами України \"Про Кабінет Міністрів України\" , \"Про центральні органи виконавчої влади\" .\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у двотижневий строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n9 листопада 2017 року\n\n№ 2190-VIII\n\nПро внесення змін до деяких законів України щодо окремих питань проходження державної служби\nЗакон України від 09.11.2017 № 2190-VIII\n\nПрийняття від 09.11.2017\nПостійна адреса:\nhttps://zakon.rada.gov.ua/go/2190-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}