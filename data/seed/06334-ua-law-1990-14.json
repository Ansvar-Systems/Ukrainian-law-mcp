{
  "id": "ua-law-1990-14",
  "type": "statute",
  "title": "Закон України (1990-14)",
  "title_en": "",
  "short_name": "1990-14",
  "status": "in_force",
  "issued_date": "2000-09-21",
  "url": "https://zakon.rada.gov.ua/laws/show/1990-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Водного\nкодексу України\n( Відомості Верховної Ради України (ВВР), 2000, N 45, ст.390 )\n\nЗ метою вдосконалення положень Водного кодексу України з\nпитань регулювання використання і охорони вод та відтворення\nводних ресурсів Верховна Рада України п о с т а н о в л я є :\nI. Внести до Водного кодексу України ( 213/95-ВР ) (Відомості\nВерховної Ради України, 1995 р., N 24, ст. 189) такі зміни:\n1. У статті 1:\nвизначення термінів \"водний об'єкт\", \"водокористування\",\n\"забруднення вод\" та \"забруднююча речовина\" викласти в такій\nредакції:\n\"водний об'єкт - природний або створений штучно елемент\nдовкілля, в якому зосереджуються води (море, річка, озеро,\nводосховище, ставок, канал, водоносний горизонт)\";\n\"водокористування - використання вод (водних об'єктів) для\nзадоволення потреб населення, промисловості, сільського\nгосподарства, транспорту та інших галузей господарства, включаючи\nправо на забір води, скидання стічних вод та інші види\nвикористання вод (водних об'єктів)\";\n\"забруднення вод - надходження до водних об'єктів\nзабруднюючих речовин\";\n\"забруднююча речовина - речовина, яка привноситься у водний\nоб'єкт в результаті господарської діяльності людини\";\nдоповнити статтю абзацами такого змісту:\n\"рибництво - штучне розведення і відтворення риби та інших\nводних живих ресурсів;\nмаловоддя - період (фаза) гідрологічного режиму водного\nоб'єкта, при якому спостерігається зменшення його водності,\nвнаслідок чого погіршуються умови забезпечення потреб у водних\nресурсах;\nліміт використання води - граничний обсяг використання води,\nякий встановлюється дозволом на спеціальне водокористування;\nвода супутньо-пластова - вода, що піднімається на поверхню\nразом з нафтою і газом під час їх видобування;\nзабір води - вилучення води з водного об'єкта для\nвикористання за допомогою технічних пристроїв або без них;\nвикористання води - процес вилучення води для використання у\nвиробництві з метою отримання продукції та для господарсько-питних\nпотреб населення, а також без її вилучення для потреб\nгідроенергетики, рибництва, водного, повітряного транспорту та\nінших потреб\".\n2. У пункті 5 статті 7, пункті 6 статті 8 слово \"платежів\"\nзамінити словом \"зборів\".\n3. У статті 14:\nпункт 8 викласти в такій редакції:\n\"8) встановлення нормативів збору за спеціальне\nводокористування і порядку його справляння\";\nпункт 9 виключити.\n4. У статті 29:\nу пункті 2 слова \"плати і розмірів платежів за забір води\"\nзамінити словами \"збору і розмірів зборів за спеціальне\nводокористування\";\nпункт 3 виключити.\n5. Статтю 30 викласти в такій редакції:\n\" Стаття 30. Збори за спеціальне водокористування\nЗбір за спеціальне водокористування справляється з метою\nстимулювання раціонального використання і охорони вод та\nвідтворення водних ресурсів і включає збір за використання води\nводних об'єктів та за скидання забруднюючих речовин.\nРозмір збору за використання води визначається на основі\nнормативів збору, фактичних обсягів використаної води та\nвстановлених лімітів використання води.\nРозмір збору за використання води водних об'єктів для потреб,\nне пов'язаних з вилученням води з водних об'єктів, визначається:\nдля потреб гідроенергетики - на основі нормативів збору,\nфактичних обсягів води, пропущеної через турбіни, та лімітів\nвикористання води (крім гідроакумулюючих електростанцій, які\nфункціонують у комплексі з гідроелектростанціями);\nдля потреб водного транспорту - на основі нормативів збору та\nчасу користування поверхневими водами у звітному періоді;\nдля потреб рибництва - на основі нормативів збору та\nфактичних обсягів води, необхідної для поповнення ставків під час\nрозведення риби та інших водних живих ресурсів у рибних\nгосподарствах.\nРозмір збору за скидання забруднюючих речовин у водні об'єкти\nвизначається на основі нормативів збору, фактичного обсягу скидів\nзабруднюючих речовин та встановлених лімітів скиду.\nЗбір за воду, втрачену при її транспортуванні, стягується з\nвласників мереж водопостачання.\nЗа скидання забруднюючих речовин з дренажними водами у водні\nоб'єкти з систем, що захищають сільськогосподарські угіддя та\nнаселені пункти від підтоплення (за винятком дренажних вод\nпромислових об'єктів), збір не справляється, якщо таке скидання не\nпогіршує якість води водних об'єктів в межах встановлених\nкатегорій\".\n6. Статтю 31 виключити.\n7. Статтю 32 викласти в такій редакції:\n\" Стаття 32. Розподіл зборів за спеціальне водокористування\nЗбори за використання води з водних об'єктів\nзагальнодержавного значення зараховуються до Державного бюджету\nУкраїни в розмірі 80 відсотків, до бюджетів областей - в розмірі\n20 відсотків.\nЗбори за використання води з водних об'єктів\nзагальнодержавного значення на території Автономної Республіки\nКрим зараховуються до Державного бюджету України в розмірі\n50 відсотків, до бюджету Автономної Республіки Крим - в розмірі\n50 відсотків.\nЗбори за використання поверхневих вод для потреб\nгідроенергетики, рибництва та водного транспорту, а також за\nвтрати води при її транспортуванні зараховуються до Державного\nбюджету України в розмірі 100 відсотків.\nЗбори за використання води з водних об'єктів місцевого\nзначення надходять до республіканського бюджету Автономної\nРеспубліки Крим та місцевих бюджетів.\nПорядок розподілу та використання зборів за скидання\nзабруднюючих речовин у водні об'єкти та за понадлімітне\nвикористання води з них, а також коштів, відшкодованих за завдані\nводним об'єктам збитки, визначаються Законом України \"Про охорону\nнавколишнього природного середовища\" ( 1264-12 ).\nВсі зазначені збори спрямовуються на здійснення заходів щодо\nохорони вод, відтворення водних ресурсів і підтримання водних\nоб'єктів у належному стані, а також на виконання робіт, пов'язаних\nз попередженням шкідливої дії вод і ліквідацією її наслідків\".\n8. У назві і тексті статті 39 після слів \"у водні об'єкти\"\nдоповнити словами \"та тих, що подаються на очисні споруди\".\n9. У статті 42:\nчастину першу викласти в такій редакції:\n\"Водокористувачами в Україні можуть бути підприємства,\nустанови, організації і громадяни України, а також іноземні\nюридичні і фізичні особи та особи без громадянства\";\nу частині четвертій слова \"та за погодженням з органом, який\nвидав дозвіл первинному водокористувачу\" виключити.\n10. У частині першій статті 43:\nпункти 1 та 2 викласти в такій редакції:\n\"1) здійснювати загальне та спеціальне водокористування;\n2) використовувати водні об'єкти на умовах оренди\";\nпункт 3 виключити;\nпункт 6 викласти в такій редакції:\n\"6) передавати для використання воду іншим водокористувачам\nна визначених умовах\";\nу пункті 7 слова \"та користування водними об'єктами\"\nвиключити.\n11. У статті 44:\nпункт 2 викласти в такій редакції:\n\"2) використовувати воду (водні об'єкти) відповідно до цілей\nта умов їх надання\";\nпункт 3 після слів \"забору води\" доповнити словами \"лімітів\nвикористання води та лімітів скидання забруднюючих речовин\";\nпункт 7 після слів \"забруднюючих речовин\" доповнити словами\n\"та за якістю води водних об'єктів у контрольних створах\";\nпункт 11 викласти в такій редакції:\n\"11) своєчасно сплачувати збори за спеціальне\nводокористування та інші збори відповідно до законодавства\".\n12. У статті 45:\nу частині третій слова \"або тих, які користуються водними\nоб'єктами\" виключити, а після слів \"у користування\" доповнити\nсловами \"або в оренду\".\n13. Статтю 46 викласти в такій редакції:\n\" Стаття 46. Види водокористування\nВодокористування може бути двох видів - загальне та\nспеціальне\".\n14. У статті 47:\nу частинах четвертій та шостій слово \"первинним\", а у\nчастині п'ятій слово \"первинний\" виключити;\nчастину п'яту після слова \"водокористувач\" доповнити словами\n\"який узяв водний об'єкт у користування на умовах оренди\".\n15. У статті 48:\nчастину першу викласти в такій редакції:\n\"Спеціальне водокористування - це забір води з водних\nоб'єктів із застосуванням споруд або технічних пристроїв,\nвикористання води та скидання забруднюючих речовин у водні\nоб'єкти, включаючи забір води та скидання забруднюючих речовин із\nзворотними водами із застосуванням каналів\";\nчастину третю викласти в такій редакції:\n\"Не належать до спеціального водокористування:\nпропуск води через гідровузли (крім гідроенергетичних);\nподача (перекачування) води водокористувачам у маловодні\nрегіони;\nусунення шкідливої дії вод (підтоплення, засолення,\nзаболочення);\nвикористання підземних вод для вилучення корисних\nкомпонентів;\nвилучення води з надр разом з видобуванням корисних копалин;\nвиконання будівельних, днопоглиблювальних і вибухових робіт;\nвидобування корисних копалин і водних рослин;\nпрокладання трубопроводів і кабелів;\nпроведення бурових, геологорозвідувальних робіт;\nінші роботи, які виконуються без забору води та скидання\nзворотних вод\".\n16. У статті 49:\nчастину п'яту викласти в такій редакції:\n\"У дозволі на спеціальне водокористування встановлюються\nліміт забору води, ліміт використання води та ліміт скидання\nзабруднюючих речовин. У разі настання маловоддя ці ліміти можуть\nбути зменшені спеціально уповноваженими державними органами без\nкоригування дозволу на спеціальне водокористування\".\n17. У статті 51:\nу назві статті та в частині шостій слова \"місцевого значення\"\nвиключити;\nчастину першу після слова \"значення\" доповнити словами \"та\nставки, що знаходяться в басейнах річок загальнодержавного\nзначення\";\nчастину другу викласти в такій редакції:\n\"Передача орендарем права на оренду водного об'єкта (чи його\nчастини) іншим суб'єктам господарювання забороняється\";\nдоповнити статтю після частини четвертої новими частинами в\nтакій редакції:\n\"Орендодавцями водних об'єктів загальнодержавного значення є\nКабінет Міністрів України та місцеві державні адміністрації.\nРозподіл повноважень щодо передачі водних об'єктів\nзагальнодержавного значення визначається Кабінетом Міністрів\nУкраїни відповідно до цього Кодексу та інших законів України\".\nУ зв'язку з цим частини п'яту - восьму вважати відповідно\nчастинами сьомою - десятою.\n18. Статтю 52 виключити.\n19. У пункті 6 частини першої статті 55 слово \"правил\"\nзамінити словом \"умов\".\n20. Пункт 5 частини другої статті 70 викласти в такій\nредакції:\n\"5) перевищують гранично допустимі скиди токсичних речовин та\nмістять збудників інфекційних захворювань\".\n21. Статтю 72 викласти в такій редакції:\n\" Стаття 72. Умови скидання шахтних, кар'єрних і рудникових\nвод у водні об'єкти та повернення\nсупутньо-пластових вод нафтогазових родовищ до\nпідземних горизонтів\nПідприємства, установи і організації, які відкачують шахтні,\nкар'єрні та рудникові води для запобігання затоплення шахт,\nкар'єрів та рудників під час видобування корисних копалин,\nзобов'язані впроваджувати ефективні технології, що забезпечують\nзниження рівня їх мінералізації перед скиданням у водні об'єкти, а\nпідприємства, установи та організації, що добувають нафту і газ,\nповертають супутньо-пластові води нафтогазових родовищ до\nпідземних горизонтів.\nУмови скидання цих вод у водні об'єкти та повернення до\nпідземних горизонтів супутньо-пластових вод нафтогазових родовищ\nвстановлюються органами виконавчої влади з питань екології та\nприродних ресурсів\".\n22. Статтю 75 викласти в такій редакції:\n\" Стаття 75. Порядок захоронення забруднюючих речовин,\nвідходів виробництва, стічних вод у глибокі\nпідземні водоносні горизонти та повернення\nсупутньо-пластових вод нафтогазових родовищ до\nпідземних горизонтів\nСтворення полігонів для захоронення у глибокі підземні\nводоносні горизонти, що не містять прісних вод, забруднюючих\nрідинних речовин, відходів виробництва та стічних вод, включаючи\nмінералізовані шахтні та термальні води, що утворюються на основі\nприродних вод і не піддаються очищенню існуючими методами,\nдопускається у виняткових випадках після проведення спеціальних\nдосліджень з дозволу спеціально уповноваженого центрального органу\nвиконавчої влади з питань екології та природних ресурсів, за\nпроектами, погодженими із спеціально уповноваженими центральними\nорганами виконавчої влади з питань охорони здоров'я, з питань\nнагляду за охороною праці та відповідною місцевою радою.\nПовернення супутньо-пластових вод нафтогазових родовищ до\nпідземних горизонтів здійснюється за технологічними проектами,\nпогодженими з відповідними органами виконавчої влади з питань\nекології та природних ресурсів і з питань охорони здоров'я\".\n23. У тексті Кодексу слова \"плата\", \"платежі\", \"Міністерство\nохорони навколишнього природного середовища та ядерної безпеки\nУкраїни\", \"Державний Комітет України по водному господарству\",\n\"Державний Комітет України по геології і використанню надр\",\n\"Міністерство статистики України\", \"Державний Комітет України по\nгідрометеорології\", \"Міністерство охорони здоров'я України\",\n\"Міністерство рибного господарства України\", \"Державний Комітет\nУкраїни по нагляду за охороною праці\" в усіх відмінках замінити\nвідповідно словами \"збір\", \"збори\", \"спеціально уповноважений\nцентральний орган виконавчої влади з питань екології та природних\nресурсів\", \"спеціально уповноважений центральний орган виконавчої\nвлади з питань водного господарства\", \"спеціально уповноважений\nцентральний орган виконавчої влади з питань геології та\nвикористання надр\", \"спеціально уповноважений центральний орган\nвиконавчої влади з питань статистики\", \"спеціально уповноважений\nцентральний орган виконавчої влади з питань гідрометеорології\",\n\"спеціально уповноважений центральний орган виконавчої влади з\nпитань охорони здоров'я\", \"спеціально уповноважений центральний\nорган виконавчої влади з питань рибного господарства\", \"спеціально\nуповноважений центральний орган виконавчої влади з питань нагляду\nза охороною праці\" у відповідних відмінках, а слова \"народних\nдепутатів\" виключити.\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 21 вересня 2000 року\nN 1990-III\n\nПро внесення змін до Водного кодексу України\nЗакон України від 21.09.2000 № 1990-III\n\nПрийняття від 21.09.2000\nПостійна адреса:\nhttps://zakon.rada.gov.ua/go/1990-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}