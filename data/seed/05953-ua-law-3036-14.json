{
  "id": "ua-law-3036-14",
  "type": "statute",
  "title": "Закон України (3036-14)",
  "title_en": "",
  "short_name": "3036-14",
  "status": "in_force",
  "issued_date": "2002-02-07",
  "url": "https://zakon.rada.gov.ua/laws/show/3036-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України щодо\nстворення та функціонування спеціальних (вільних)\nекономічних зон і запровадження спеціальних\nрежимів інвестиційної діяльності\nна територіях пріоритетного розвитку\n( Відомості Верховної Ради України (ВВР), 2002, N 29, ст.189 )\n{ Із змінами, внесеними згідно із Законом\nN 1636-VII ( 1636-18 ) від 12.08.2014, ВВР, 2014, N 43, ст.2030 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про спеціальні економічні зони та\nспеціальний режим інвестиційної діяльності в Донецькій області\"\n( 356-14 ) (Відомості Верховної Ради України, 1999 р., N 7,\nст. 50, N 40, ст. 360, N 48, ст. 413):\n1) частину четверту статті 3 викласти у такій редакції:\n\"До територій пріоритетного розвитку належать у своїх\nадміністративно-територіальних межах міста Артемівськ, Вугледар,\nГорлівка, Дзержинськ, Димитров, Добропілля, Донецьк, Дружківка,\nЄнакієве, Жданівка, Зугрес, Іловайськ, Кіровське, Костянтинівка,\nКраматорськ, Красноармійськ, Красний Лиман, Макіївка, Маріуполь,\nНовогродівка, Селидове, Слов'янськ, Сніжне, Торез, Харцизьк,\nШахтарськ, а також Амвросіївський, Волноваський, Костянтинівський,\nМар'їнський, Слов'янський, Старобешівський та Шахтарський райони\";\n2) пункти \"а\" та \"б\" частини другої статті 14 викласти у\nтакій редакції:\n\"а) звільняються на період реалізації інвестиційного проекту,\nале не більше ніж на п'ять років, від обкладення ввізним митом\nсировина, матеріали, предмети, устаткування (обладнання), крім\nпідакцизних товарів, і податком на додану вартість - устаткування\n(обладнання) під час їх ввезення в Україну.\nПерелік та обсяги ввезення на митну територію України\nзазначених сировини, матеріалів, предметів, устаткування\n(обладнання) є невід'ємною частиною інвестиційного проекту.\nПід терміном устаткування (обладнання) слід розуміти машини\n(крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту;\nб) звільняється на три роки від оподаткування прибуток,\nодержаний від реалізації інвестиційних проектів, схвалених Радою,\nна новостворених підприємствах, діючих підприємствах, їх філіях та\nінших структурних підрозділах - платниках податку, на яких\nвідбувалася реструктуризація, реконструкція, модернізація,\nперепрофілювання, в частині, одержаній від освоєння інвестицій, на\nпідставі документів окремого (бухгалтерського, податкового)\nобліку, якщо інвестиції в них еквівалентні не менш як 1 мільйону\nдоларів США, для малих підприємств - не менш як 250 тисячам\nдоларів США.\nПорядок обчислення прибутку, одержаного від здійснення\nінвестицій на діючих підприємствах, встановлюється Державною\nподатковою адміністрацією України.\nПрибуток таких підприємств з інвестицією в них, еквівалентною\nне менш як 1 мільйону доларів США, одержаний з четвертого по\nшостий рік, оподатковується за ставкою в розмірі 50 відсотків\nдіючої ставки оподаткування.\nДивіденди, що сплачуються інвестору суб'єктом підприємницької\nдіяльності, який реалізує інвестиційний проект, оподатковуються за\nставкою 10 відсотків.\nДоходи нерезидентів України, отримані від реалізації\nінвестиційних проектів, схвалених Радою, на територіях\nпріоритетного розвитку, оподатковуються у розмірі 2/3 ставок\nоподаткування, визначених статтею 13 Закону України \"Про\nоподаткування прибутку підприємств\" ( 334/94-ВР ). Ця норма не\nпоширюється на доходи від здійснення інвестицій у цінні папери,\nвипущені за рішенням уповноваженого державного органу чи органу\nмісцевого самоврядування, та доходи, визначені пунктом 13.6 Закону\nУкраїни \"Про оподаткування прибутку підприємств\" ( 334/94-ВР ).\nЗазначені пільги застосовуються з моменту отримання першого\nприбутку\";\n3) пункт 1 статті 20 \"Прикінцеві положення\" доповнити словами\nта цифрами \"крім частини четвертої статті 3 цього Закону в частині\nвіднесення до територій пріоритетного розвитку у своїх\nадміністративно-територіальних межах міст Дружківка, Зугрес,\nІловайськ, Харцизьк, Старобешівського та Шахтарського районів, а\nтакож пункту \"б\" частини другої статті 14 в частині розміру\nінвестиції для малих підприємств, які набирають чинності з\n1 січня 2003 року\".\n2. Пункт 1 частини другої статті 2 Закону України \"Про\nспеціальний режим інвестиційної діяльності у Закарпатській\nобласті\" ( 357-14 ) (Відомості Верховної Ради України, 1999 р.,\nN 7, ст. 51) викласти у такій редакції:\n\"1) звільнення не більш як на 5 років від обкладення ввізним\nмитом і податком на додану вартість під час ввезення в Україну\nустаткування (обладнання), крім підакцизних товарів, для\nреалізації інвестиційного проекту.\nПерелік та обсяги ввезення на митну територію України\nзазначених устаткування (обладнання) є невід'ємною частиною\nінвестиційного проекту.\nПід терміном устаткування (обладнання) слід розуміти машини\n(крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту.\nУ разі відчуження зазначеного устаткування (обладнання) до\nзакінчення строку реалізації інвестиційного проекту ввізне мито та\nподаток на додану вартість справляються як при імпорті товарів\".\n3. Статтю 9 Закону України \"Про спеціальну економічну зону\n\"Яворів\" ( 402-14 ) (Відомості Верховної Ради України, 1999 р.,\nN 15, ст. 82) після частини четвертої доповнити новою частиною\nтакого змісту:\n\"5. Під терміном устаткування (обладнання) слід розуміти\nмашини (крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту.\nПід терміном комплектуючі деталі до устаткування (обладнання)\nслід розуміти частини, виготовлені згідно із самостійним\nкомплектом документів і призначені для застосування у складі цього\nустаткування (обладнання).\nПерелік та обсяги ввезення на митну територію України\nзазначених устаткування (обладнання) та комплектуючих деталей до\nних є невід'ємною частиною інвестиційного проекту\".\nУ зв'язку з цим частини п'яту - одинадцяту вважати відповідно\nчастинами шостою - дванадцятою.\n4. Статтю 10 Закону України \"Про спеціальну економічну зону\nтуристсько-рекреаційного типу \"Курортополіс Трускавець\" ( 514-14 )\n(Відомості Верховної Ради України, 1999 р., N 18, ст. 139) після\nчастини третьої доповнити новою частиною такого змісту:\n\"4. Під терміном устаткування (обладнання) слід розуміти\nмашини (крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту.\nПід терміном комплектуючі вироби до устаткування (обладнання)\nслід розуміти частини, виготовлені згідно із самостійним\nкомплектом документів і призначені для застосування у складі цього\nустаткування (обладнання).\nПерелік та обсяги ввезення на митну територію України\nзазначених устаткування (обладнання) та комплектуючих виробів до\nних є невід'ємною частиною інвестиційного проекту\".\nУ зв'язку з цим частини четверту - восьму вважати відповідно\nчастинами п'ятою - дев'ятою.\n5. Статтю 9 Закону України \"Про спеціальну економічну зону\n\"Славутич\" ( 721-14 ) (Відомості Верховної Ради України, 1999 р.,\nN 32, ст. 263; 2000 р., N 48, ст. 407) після частини третьої\nдоповнити новою частиною такого змісту:\n\"4. Перелік та обсяги ввезення на митну територію України\nзазначених сировини, матеріалів, устаткування (обладнання) та\nкомплектуючих до них є невід'ємною частиною інвестиційного\nпроекту.\nПід терміном устаткування (обладнання) слід розуміти машини\n(крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту.\nПід терміном комплектуючі до устаткування (обладнання) слід\nрозуміти частини, виготовлені згідно із самостійним комплектом\nдокументів і призначені для застосування у складі цього\nустаткування (обладнання)\".\nУ зв'язку з цим частини четверту - одинадцяту вважати\nвідповідно частинами п'ятою - дванадцятою.\n6. Статтю 9 Закону України \"Про спеціальний режим\nінвестиційної діяльності на територіях пріоритетного розвитку в\nЛуганській області\" ( 970-14 ) (Відомості Верховної Ради України,\n1999 р., N 38, ст. 351, N 51, ст. 458) після частини третьої\nдоповнити новою частиною такого змісту:\n\"4. Перелік та обсяги ввезення на митну територію України\nзазначених сировини, матеріалів, устаткування (обладнання) є\nневід'ємною частиною інвестиційного проекту.\nПід терміном устаткування (обладнання) слід розуміти машини\n(крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту\".\nУ зв'язку з цим частини четверту - дев'яту вважати відповідно\nчастинами п'ятою - десятою.\n7. Статтю 9 Закону України \"Про спеціальний режим\nінвестиційної діяльності на територіях пріоритетного розвитку в\nЖитомирській області\" ( 1276-14 ) (Відомості Верховної Ради\nУкраїни, 2000 р., N 2, ст. 15) після частини третьої доповнити\nновою частиною такого змісту:\n\"4. Перелік та обсяги ввезення на митну територію України\nзазначених сировини, матеріалів, устаткування (обладнання) та\nкомплектуючих до них є невід'ємною частиною інвестиційного\nпроекту.\nПід терміном устаткування (обладнання) слід розуміти машини\n(крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту.\nПід терміном комплектуючі до устаткування (обладнання) слід\nрозуміти частини, виготовлені згідно із самостійним комплектом\nдокументів і призначені для застосування у складі цього\nустаткування (обладнання)\".\nУ зв'язку з цим частини четверту - десяту вважати відповідно\nчастинами п'ятою - одинадцятою.\n8. Статтю 7 Закону України \"Про спеціальний режим\nінвестиційної діяльності на території міста Харкова\" ( 1714-14 )\n(Відомості Верховної Ради України, 2000 р., N 32, ст. 259) після\nчастини третьої доповнити новою частиною такого змісту:\n\"4. Перелік та обсяги ввезення на митну територію України\nзазначених сировини, матеріалів, устаткування (обладнання) та\nкомплектуючих до них є невід'ємною частиною інвестиційного\nпроекту.\nПід терміном устаткування (обладнання) слід розуміти машини\n(крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту.\nПід терміном комплектуючі до устаткування (обладнання) слід\nрозуміти частини, виготовлені згідно із самостійним комплектом\nдокументів і призначені для застосування у складі цього\nустаткування (обладнання)\".\nУ зв'язку з цим частини четверту - десяту вважати відповідно\nчастинами п'ятою - одинадцятою.\n9. Статтю 10 Закону України \"Про спеціальну економічну зону\n\"Миколаїв\" ( 1909-14 ) (Відомості Верховної Ради України, 2000 р.,\nN 42, ст. 349) після частини третьої доповнити новою частиною\nтакого змісту:\n\"4. Перелік та обсяги ввезення на митну територію України\nзазначених сировини, матеріалів, устаткування (обладнання) та\nкомплектуючих до них є невід'ємною частиною інвестиційного\nпроекту.\nПід терміном устаткування (обладнання) слід розуміти машини\n(крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту.\nПід терміном комплектуючі до устаткування (обладнання) слід\nрозуміти частини, виготовлені згідно із самостійним комплектом\nдокументів і призначені для застосування у складі цього\nустаткування (обладнання)\".\nУ зв'язку з цим частини четверту - одинадцяту вважати\nвідповідно частинами п'ятою - дванадцятою.\n\n{ Пункт 10 розділу I втратив чинність на підставі Закону\nN 1636-VII ( 1636-18 ) від 12.08.2014 }\n\n11. Статтю 9 Закону України \"Про спеціальний режим\nінвестиційної діяльності на території пріоритетного розвитку у\nВолинській області\" ( 2354-14 ) (Відомості Верховної Ради України,\n2001 р., N 23, ст. 113) після частини третьої доповнити новою\nчастиною такого змісту:\n\"4. Перелік та обсяги ввезення на митну територію України\nзазначених сировини, матеріалів, устаткування (обладнання) та\nкомплектуючих до них є невід'ємною частиною інвестиційного\nпроекту.\nПід терміном устаткування (обладнання) слід розуміти машини\n(крім транспортних засобів), механізми, прилади, пристрої,\nпризначені для використання у технологічному процесі, що\nздійснюється під час реалізації інвестиційного проекту.\nПід терміном комплектуючі до устаткування (обладнання) слід\nрозуміти частини, виготовлені згідно із самостійним комплектом\nдокументів і призначені для застосування у складі цього\nустаткування (обладнання)\".\nУ зв'язку з цим частини четверту - восьму вважати відповідно\nчастинами п'ятою - дев'ятою.\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 7 лютого 2002 року\nN 3036-III\n\nПро внесення змін до деяких законів України щодо створення та функціонування спеціальних (вільних) економічних зон і запровадження спеціальних режимів інвестиційної діяльності на територіях пріоритетного розвитку\nЗакон України від 07.02.2002 № 3036-III\n\nРедакція від 27.09.2014 , підстава — 1636-VII\nПостійна адреса:\nhttps://zakon.rada.gov.ua/go/3036-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}