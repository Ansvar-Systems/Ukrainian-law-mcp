{
  "id": "ua-law-1905-15",
  "type": "statute",
  "title": "Закон України (1905-15)",
  "title_en": "",
  "short_name": "1905-15",
  "status": "in_force",
  "issued_date": "2004-06-29",
  "url": "https://zakon.rada.gov.ua/laws/show/1905-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 157-IX ( 157-20 ) від 03.10.2019 }\n\nПро внесення змін до Закону України\n\"Про оренду державного та комунального майна\"\n( Відомості Верховної Ради України (ВВР), 2004, N 50, ст.539 )\n\nВерховна Рада України п о с т а н о в л я є :\nI. Внести до Закону України \"Про оренду державного та\nкомунального майна\" ( 2269-12 ) (Відомості Верховної Ради України,\n1995 р., N 15, ст. 99, N 31, ст. 244; 1998 р., N 11-12, ст. 42,\nN 18, ст. 88, N 49, ст. 301; 1999 р., N 29, ст. 239, N 48,\nст. 411; 2000 р., N 33-34, ст. 272; 2001 р., N 31, ст. 146;\n2002 р., N 2, ст. 5, N 30, ст. 205) такі зміни:\n1. У статті 2:\n1) слово \"Орендою\" замінити цифрою і словом \"1. Орендою\";\n2) доповнити частиною другою такого змісту:\n\"2. Державну політику у сфері оренди здійснюють: Кабінет\nМіністрів України, а також Фонд державного майна України, його\nрегіональні відділення та представництва - щодо державного майна;\nоргани, уповноважені Верховною Радою Автономної Республіки Крим, -\nщодо майна, яке належить Автономній Республіці Крим; органи\nмісцевого самоврядування - щодо майна, яке перебуває в комунальній\nвласності\".\n2. Частину другу статті 4 доповнити абзацом п'ятим такого\nзмісту:\n\"об'єкти державної власності, що мають загальнодержавне\nзначення і не підлягають приватизації відповідно до частини другої\nстатті 5 Закону України \"Про приватизацію державного майна\"\n( 2163-12 ), а також об'єкти, включені до переліку об'єктів права\nдержавної власності, що не підлягають приватизації, затвердженого\nЗаконом України \"Про перелік об'єктів права державної власності,\nщо не підлягають приватизації\" ( 847-14 ), які випускають\nпідакцизну продукцію\".\n3. У абзаці четвертому статті 5 слова \"нерухомого майна\nплощею до 200 кв. м\" замінити словами \"нерухомого майна, загальна\nплоща яких не перевищує 200 кв. м на одне підприємство\".\n4. Абзац другий частини першої статті 6 викласти у такій\nредакції:\n\"Фізична особа, яка бажає укласти договір оренди державного\nмайна з метою використання його для підприємницької діяльності, до\nукладення договору зобов'язана зареєструватись як суб'єкт\nпідприємницької діяльності\".\n5. Частину першу статті 7 доповнити реченням такого змісту:\n\"Орендодавець може оголосити конкурс на право оренди майна у\nпорядку, встановленому частиною сьомою статті 9 цього Закону\".\n6. У абзаці першому частини третьої статті 9 слова\n\"про можливість оренди та умови договору оренди\" замінити словами\n\"про умови договору оренди або про відмову в укладенні договору\nоренди\".\n7. У статті 10:\n1) частину першу після абзацу сьомого доповнити двома новими\nабзацами такого змісту:\n\"забезпечення виконання зобов'язань - неустойка (штраф,\nпеня), порука, завдаток, гарантія тощо;\nпорядок здійснення орендодавцем контролю за станом об'єкта\nоренди\".\nУ зв'язку з цим абзаци восьмий - десятий вважати відповідно\nабзацами десятим - дванадцятим;\n2) після частини першої доповнити новою частиною такого\nзмісту:\n\"2. Укладений сторонами договір оренди в частині істотних\nумов повинен відповідати типовому договору оренди відповідного\nмайна. Типові договори оренди державного майна розробляє і\nзатверджує Фонд державного майна України, типові договори оренди\nмайна, що належить Автономній Республіці Крим або перебуває у\nкомунальній власності, затверджують відповідно Верховна Рада\nАвтономної Республіки Крим та органи місцевого самоврядування\".\nУ зв'язку з цим частини другу - четверту вважати відповідно\nчастинами третьою - п'ятою.\n8. У частині другій статті 13:\n1) абзац перший викласти у такій редакції:\n\"2. Орендоване майно (крім таких видів нерухомого майна, як\nприміщення, частини будівель, споруд, а також іншого окремого\nіндивідуально визначеного майна) включається до балансу орендаря\nіз зазначенням, що це майно є орендованим\";\n2) у абзаці другому слова \"Орендоване нерухоме\" та\n\"залишається\" замінити відповідно словами \"Орендовані приміщення,\nчастини будівель, споруд\" та \"залишаються\".\n9. У статті 19:\n1) у частині другій після слів \"Методика розрахунку\"\nдоповнити словами \"пропорції розподілу між відповідним бюджетом,\nорендодавцем і балансоутримувачем\";\n2) у частині четвертій слова \"і низькорентабельних\"\nвиключити;\n3) частину п'яту доповнити новим абзацом першим такого\nзмісту:\n\"5. Фонд державного майна України, його регіональні\nвідділення та представництва використовують отриману відповідно до\nзаконодавства частину орендної плати для виконання організаційних\nфункцій орендодавця\".\nУ зв'язку з цим абзац перший вважати абзацом другим.\n10. У статті 21:\n1) частину другу викласти у такій редакції:\n\"2. Розмір орендної плати може бути змінено на вимогу однієї\nз сторін, якщо з незалежних від них обставин істотно змінився стан\nоб'єкта оренди, а також в інших випадках, встановлених\nзаконодавчими актами України\";\n2) частину третю виключити.\n11. Частину третю статті 22 викласти в такій редакції:\n\"3. Плата за суборенду цього майна, яку отримує орендар, не\nповинна перевищувати орендної плати орендаря.\nПорядок використання плати за суборенду майна визначається:\nКабінетом Міністрів України - для об'єктів, що перебувають у\nдержавній власності; органами, уповноваженими Верховною Радою\nАвтономної Республіки Крим, - для об'єктів, що належать Автономній\nРеспубліці Крим; органами місцевого самоврядування - для об'єктів,\nщо перебувають у комунальній власності\".\n12. У частині третій статті 23:\n1) абзац перший після слова \"підрозділи\" доповнити словами\n\"будівлі та споруди\";\n2) у абзаці другому слова \"орендоване нерухоме\" замінити\nсловами \"орендовані приміщення, частини будівель і споруд\".\n13. У статті 27:\n1) у абзаці другому частини другої після слів \"зазначені\nкошти\" доповнити словами \"в межах збільшення в результаті цих\nполіпшень вартості орендованого майна, визначеної в установленому\nзаконодавством порядку, яке відбулося в результаті таких\nполіпшень\";\n2) у частині третій:\nа) слова \"за вказівкою орендодавця зобов'язаний передати\nоб'єкт оренди відповідному підприємству\" замінити словами\n\"окремого індивідуально визначеного майна зобов'язаний повернути\nце майно відповідному підприємству, господарському товариству,\nствореному в процесі приватизації (корпоратизації), або його\nправонаступнику\";\nб) доповнити абзацом другим такого змісту:\n\"У разі припинення за цих же обставин договору оренди\nцілісного майнового комплексу підприємства, його структурного\nпідрозділу орендар за згодою орендодавця передає об'єкт оренди\nоргану, який до укладення договору оренди здійснював повноваження\nз управління відповідним майном. Зазначений орган або його\nправонаступник зобов'язаний протягом тридцяти днів прийняти об'єкт\nоренди в своє управління\".\n14. Доповнити статтею 32 такого змісту:\n\" Стаття 32. Контроль за використанням майна, переданого\nв оренду\nКонтроль за використанням майна, переданого в оренду (крім\nіншого окремого індивідуально визначеного майна), покладається на\nоргани, які відповідно до цього Закону здійснюють державну\nполітику у сфері оренди.\nКонтроль за використанням іншого окремого індивідуально\nвизначеного майна, переданого в оренду, здійснюють органи,\nуповноважені управляти підприємством, яке є орендодавцем цього\nмайна\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 29 червня 2004 року\nN 1905-IV\n\nПро внесення змін до Закону України \"Про оренду державного та комунального майна\"\nЗакон України від 29.06.2004 № 1905-IV\n\nВтрата чинності від 01.02.2020 , підстава — 157-IX\nПостійна адреса:\nhttps://zakon.rada.gov.ua/go/1905-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}