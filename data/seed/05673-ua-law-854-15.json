{
  "id": "ua-law-854-15",
  "type": "statute",
  "title": "Закон України (854-15)",
  "title_en": "",
  "short_name": "854-15",
  "status": "in_force",
  "issued_date": "2003-05-22",
  "url": "https://zakon.rada.gov.ua/laws/show/854-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про пенсійне забезпечення\"\n( Відомості Верховної Ради України (ВВР), 2003, N 36, ст.278 )\n\nВерховна Рада України п о с т а н о в л я є :\nI. Внести до Закону України \"Про пенсійне забезпечення\"\n( 1788-12 ) (Відомості Верховної Ради України, 1992 р., N 3,\nст. 10; 1998 р., N 26, ст. 156) такі зміни:\n1. У статті 21:\n1) частину першу доповнити пунктами \"г\" і \"д\" такого змісту:\n\"г) особам, які набули права на пенсію за віком відповідно до\nцього Закону і мають стаж роботи, передбачений статтею 12 цього\nЗакону, але після досягнення пенсійного віку виявили бажання\nпрацювати і одержувати пенсію з більш пізнього строку, - в розмірі\n10 відсотків основного розміру пенсії без урахування надбавок,\nпідвищень, додаткової пенсії за кожний повний рік роботи після\nдосягнення пенсійного віку, але не більш як 40 відсотків;\nд) пенсіонерам, крім осіб, зазначених у пункті \"в\" цієї\nстатті, які мають стаж роботи, передбачений статтею 12 цього\nЗакону, і в період роботи відмовились одержувати пенсію, - у\nрозмірі 10 відсотків основного розміру пенсії без урахування\nнадбавок, підвищень, додаткової пенсії за кожний повний рік роботи\nпісля відмови від одержання пенсії, але не більш як 40 відсотків\";\n2) доповнити після частини першої новою частиною такого\nзмісту:\n\"Надбавки, встановлені відповідно до пунктів \"в\", \"г\" і \"д\"\nчастини першої цієї статті, зберігаються при переведенні на інший\nвид трудової пенсії\".\nУ зв'язку із цим частину другу вважати частиною третьою.\n2. Статтю 65 викласти в такій редакції:\n\" Стаття 65. Загальний порядок визначення середньомісячного\nзаробітку для обчислення пенсій\nСередньомісячний заробіток для обчислення пенсій береться за\nбудь-які 60 календарних місяців роботи підряд протягом усієї\nтрудової діяльності незалежно від перерв у роботі та за період\nроботи починаючи з 1 липня 2003 року до моменту звернення за\nпенсією. Заробіток за період роботи до 1 липня 2003 року\nвраховується на підставі документів про нараховану заробітну плату\n(виплати, дохід), виданих у встановленому законодавством порядку,\nа за період роботи починаючи з 1 липня 2003 року - за даними\nперсоніфікованого обліку відомостей у системі\nзагальнообов'язкового державного пенсійного страхування.\nУ разі відсутності відомостей про заробітну плату (виплати,\nдохід) у системі персоніфікованого обліку подаються документи про\nнараховану заробітну плату (виплати, дохід), видані в\nустановленому законодавством порядку.\nУ разі якщо особа, яка звернулася за пенсією, пропрацювала\nменший період, ніж передбачено частиною першою цієї статті,\nсередньомісячний заробіток визначається за фактичний період роботи\nшляхом ділення загальної суми заробітку за цей період на число\nмісяців у ньому.\nЯкщо працівник пропрацював менше одного календарного місяця,\nто заробіток за весь відпрацьований час ділиться на число\nвідпрацьованих днів, а одержана сума множиться на число робочих\nднів за місяць, обчислене в середньому за рік (25,4 - при\nшестиденному робочому тижні та 21,2 - при п'ятиденному робочому\nтижні). У цьому разі для обчислення пенсії враховується заробіток\nу розмірі не більше двох тарифних ставок (окладів).\nУ разі призначення пенсій працівникам, зайнятим на сезонних\nроботах, середньомісячний фактичний заробіток визначається в\nпорядку, встановленому Кабінетом Міністрів України\".\n3. Частину першу статті 66 викласти в такій редакції:\n\"До заробітку для обчислення пенсії включаються всі види\nоплати праці (виплат, доходу), на які відповідно до Закону України\n\"Про збір на обов'язкове державне пенсійне страхування\"\n( 400/97-ВР ) нараховується збір на обов'язкове державне пенсійне\nстрахування, в межах максимальної величини фактичних витрат на\nоплату праці найманих працівників, оподатковуваного доходу\n(прибутку), сукупного оподатковуваного доходу (граничної суми\nзаробітної плати (доходу), з яких справляються страхові внески\n(збори) до соціальних фондів, що діяла на день одержання\nзазначеного заробітку (виплат, доходу)\".\nII. Прикінцеві положення\n1. Цей Закон набирає чинності з дня його опублікування.\nПункт 2 розділу I, яким вносяться зміни до статті 65 Закону\nУкраїни \"Про пенсійне забезпечення\" ( 1788-12 ), набирає чинності\nз 1 липня 2003 року.\n2. Установити, що за бажанням пенсіонерів у 2003 році пенсії\nможуть обчислюватися із середньомісячного заробітку за 24 останніх\nкалендарних місяці роботи, у 2004 році - за 36, у 2005 році - за\n48 останніх календарних місяців роботи.\n3. Кабінету Міністрів України розробити та затвердити порядок\nнарахування надбавки до пенсії за роботу після досягнення\nпенсійного віку і коригування середньомісячного заробітку для\nобчислення пенсії.\n\nПрезидент України Л.КУЧМА\n\nм. Київ, 22 травня 2003 року\nN 854-IV\n\nПро внесення змін до Закону України \"Про пенсійне забезпечення\"\nЗакон України від 22.05.2003 № 854-IV\n\nПрийняття від 22.05.2003\nПостійна адреса:\nhttps://zakon.rada.gov.ua/go/854-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}