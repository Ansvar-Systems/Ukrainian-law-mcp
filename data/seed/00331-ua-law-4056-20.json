{
  "id": "ua-law-4056-20",
  "type": "statute",
  "title": "Закон України (4056-20)",
  "title_en": "",
  "short_name": "4056-20",
  "status": "in_force",
  "issued_date": "2024-10-31",
  "url": "https://zakon.rada.gov.ua/laws/show/4056-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про судовий збір\" у зв’язку з Рішенням Конституційного Суду України від 13 травня 2024 року № 6-р(II)/2024 щодо забезпечення принципу обов’язковості судового рішення\n\n(Відомості Верховної Ради (ВВР), 2025, № 15, ст.39)\n\nВерховна Рада України постановляє:\n\n1. Внести до Закону України \"Про судовий збір\" (Відомості Верховної Ради України, 2012 р., № 14, ст. 87 із наступними змінами) такі зміни:\n\n1) частину другу статті 3 викласти в такій редакції:\n\n\"2. Судовий збір не справляється за подання:\n\n1) заяви про перегляд Верховним Судом судового рішення у разі встановлення міжнародною судовою установою, юрисдикція якої визнана Україною, порушення Україною міжнародних зобов’язань при вирішенні справи судом;\n\n2) заяви про зміну чи встановлення способу, порядку і строку виконання судового рішення;\n\n3) заяви про поворот виконання судового рішення;\n\n4) заяви про винесення додаткового судового рішення;\n\n5) заяви про розірвання шлюбу з особою, визнаною в установленому законом порядку безвісно відсутньою;\n\n6) заяви про встановлення факту каліцтва, якщо це необхідно для призначення пенсії або одержання допомоги за загальнообов’язковим державним соціальним страхуванням;\n\n7) заяви про встановлення факту смерті особи, яка пропала безвісти за обставин, що загрожували їй смертю або дають підстави вважати її загиблою від певного нещасного випадку внаслідок надзвичайних ситуацій техногенного та природного характеру;\n\n8) заяви про надання особі психіатричної допомоги в примусовому порядку;\n\n9) заяви про обов’язкову госпіталізацію до протитуберкульозного закладу;\n\n10) заяви про видачу обмежувального припису;\n\n11) позовної заяви про відшкодування шкоди, заподіяної особі незаконними рішеннями, діями чи бездіяльністю органу державної влади, органу влади Автономної Республіки Крим або органу місцевого самоврядування, їх посадовою або службовою особою, а так само незаконними рішеннями, діями чи бездіяльністю органів, що здійснюють оперативно-розшукову діяльність, органів досудового розслідування, прокуратури або суду;\n\n12) заяви, апеляційної та касаційної скарг про захист прав малолітніх чи неповнолітніх осіб;\n\n13) клопотання про визнання і виконання рішення іноземного суду відповідно до міжнародного договору України, згоду на обов’язковість якого надано Верховною Радою України та яким не передбачено плату під час звернення до суду, подання апеляційної та касаційної скарг у таких справах;\n\n14) заяви про встановлення факту смерті особи, яка загинула або пропала безвісти в районах проведення воєнних дій або антитерористичних операцій та здійснення заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях;\n\n15) позовної заяви у справах про визнання необґрунтованими активів та їх стягнення в дохід держави;\n\n16) позовної заяви, апеляційної скарги у справах про тимчасове обмеження права громадян України на виїзд за межі території України;\n\n17) позовної заяви, апеляційної скарги у справах про заборону політичної партії, анулювання реєстраційного свідоцтва політичної партії;\n\n18) позовних заяв та заяв Національної ради України з питань телебачення і радіомовлення у період дії воєнного стану в Україні або окремих її місцевостях;\n\n19) апеляційної та касаційної скарг на ухвалу суду, постановлену за результатами розгляду скарги на рішення, дії чи бездіяльність державного виконавця або іншої посадової особи органу державної виконавчої служби, або приватного виконавця під час виконання судового рішення\";\n\n2) підпункт 9 пункту 1 частини другої статті 4 викласти в такій редакції:\n\n\"9) апеляційної і касаційної скарг на ухвалу суду; заяви про приєднання до апеляційної чи касаційної скарги на ухвалу суду:\n\nюридичною особою або фізичною особою - підприємцем\n\n1 розмір прожиткового мінімуму для працездатних осіб\n\nфізичною особою\n\n0,2 розміру прожиткового мінімуму для працездатних осіб\".\n\n2. Цей Закон набирає чинності з 14 листопада 2024 року, але не раніше дня його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n31 жовтня 2024 року\n\n№ 4056-IX\n\nПро внесення змін до Закону України \"Про судовий збір\" у зв'язку з Рішенням Конституційного Суду України від 13 травня 2024 року № 6-р(II)/2024 щодо забезпечення принципу обов'язковості судового рішення\nЗакон України від 31.10.2024 № 4056-IX\n\nПрийняття від 31.10.2024\nПостійна адреса:\nhttps://zakon.rada.gov.ua/go/4056-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}