{
  "id": "ua-law-1038-19",
  "type": "statute",
  "title": "Закон України (1038-19)",
  "title_en": "",
  "short_name": "1038-19",
  "status": "in_force",
  "issued_date": "2016-03-17",
  "url": "https://zakon.rada.gov.ua/laws/show/1038-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 7 Закону України \"Про забезпечення прав і свобод громадян та правовий режим на тимчасово окупованій території України\" щодо забезпечення права на здобуття освіти\n\n(Відомості Верховної Ради (ВВР), 2016, № 16, ст.167)\n\nВерховна Рада України постановляє :\n\nI. Внести до статті 7 Закону України \"Про забезпечення прав і свобод громадян та правовий режим на тимчасово окупованій території України\" (Відомості Верховної Ради України, 2014 р., № 26, ст. 892, № 27, ст. 905, № 39, ст. 2011; 2015 р., № 1, ст. 1) такі зміни:\n\n1. У назві слово \"громадян\" замінити словом \"осіб\".\n\n2. Частину дванадцяту викласти в такій редакції:\n\n\"12. Громадяни України, які проживають на тимчасово окупованій території, мають право на здобуття або продовження здобуття певного освітнього рівня на території інших регіонів України за рахунок коштів державного бюджету з наданням місць у гуртожитках на час навчання.\n\nІноземці та особи без громадянства, які постійно проживають в Україні, особи, яким надано статус біженця в Україні, особи, які потребують додаткового або тимчасового захисту, та особи, яким надано статус закордонного українця, які перебувають в Україні на законних підставах та проживають на тимчасово окупованій території, мають право на здобуття або продовження здобуття певного освітнього рівня на території інших регіонів України в порядку, визначеному Законом України \"Про вищу освіту\".\n\nОсоби, зазначені в абзацах першому і другому цієї частини, мають право на здобуття дошкільної, позашкільної, загальної середньої, професійно-технічної та вищої освіти за будь-якою формою навчання, визначеною законодавством.\n\nОсоби, зазначені в абзацах першому і другому цієї частини, які не завершили здобуття повної загальної середньої освіти в загальноосвітніх навчальних закладах на тимчасово окупованій території, з метою отримання документа державного зразка про повну загальну середню освіту мають право продовжити навчання та пройти державну підсумкову атестацію в загальноосвітніх навчальних закладах на території інших регіонів України.\n\nОсоби, зазначені в абзацах першому і другому цієї частини, здобувають вищу (на конкурсних засадах) та професійно-технічну освіту за кошти державного бюджету у порядку та в межах квот, визначених центральним органом виконавчої влади у сфері освіти і науки.\n\nОсоби, зазначені в абзацах першому і другому цієї частини, які завершили здобуття вищої освіти на тимчасово окупованій території після 20 лютого 2014 року, мають право на проходження атестації для визнання здобутих кваліфікацій, результатів навчання та періодів навчання у порядку, визначеному центральним органом виконавчої влади у сфері освіти і науки\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України:\n\nу місячний строк з дня набрання чинності цим Законом привести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n17 березня 2016 року\n\n№ 1038-VIII\n\nПро внесення змін до статті 7 Закону України \"Про забезпечення прав і свобод громадян та правовий режим на тимчасово окупованій території України\" щодо забезпечення права на здобуття освіти\nЗакон України від 17.03.2016 № 1038-VIII\n\nПрийняття від 17.03.2016\nПостійна адреса:\nhttps://zakon.rada.gov.ua/go/1038-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}