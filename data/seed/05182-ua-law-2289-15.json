{
  "id": "ua-law-2289-15",
  "type": "statute",
  "title": "Закон України (2289-15)",
  "title_en": "",
  "short_name": "2289-15",
  "status": "in_force",
  "issued_date": "2004-12-23",
  "url": "https://zakon.rada.gov.ua/laws/show/2289-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кримінального\nта Кримінально-процесуального кодексів України\n( Відомості Верховної Ради України (ВВР), 2005, N 6, ст.139 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88 }\n\nВерховна Рада України п о с т а н о в л я є :\nI. Внести до Кримінального ( 2341-14 ) та\nКримінально-процесуального ( 1001-05 , 1002-05 , 1003-05 ) кодексів\nУкраїни такі зміни:\n1. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) статтю 361 викласти в такій редакції:\n\" Стаття 361. Несанкціоноване втручання в роботу\nелектронно-обчислювальних машин (комп'ютерів),\nавтоматизованих систем, комп'ютерних мереж чи\nмереж електрозв'язку\n1. Несанкціоноване втручання в роботу\nелектронно-обчислювальних машин (комп'ютерів), автоматизованих\nсистем, комп'ютерних мереж чи мереж електрозв'язку, що призвело до\nвитоку, втрати, підробки, блокування інформації, спотворення\nпроцесу обробки інформації або до порушення встановленого порядку\nїї маршрутизації, -\nкарається штрафом від шестисот до тисячі неоподатковуваних\nмінімумів доходів громадян або обмеженням волі на строк від двох\nдо п'яти років, або позбавленням волі на строк до трьох років, з\nпозбавленням права обіймати певні посади чи займатися певною\nдіяльністю на строк до двох років або без такого та з конфіскацією\nпрограмних та технічних засобів, за допомогою яких було вчинено\nнесанкціоноване втручання, які є власністю винної особи.\n2. Ті самі дії, вчинені повторно або за попередньою змовою\nгрупою осіб, або якщо вони заподіяли значну шкоду, -\nкараються позбавленням волі на строк від трьох до шести років\nз позбавленням права обіймати певні посади чи займатися певною\nдіяльністю на строк до трьох років та з конфіскацією програмних та\nтехнічних засобів, за допомогою яких було вчинено несанкціоноване\nвтручання, які є власністю винної особи.\nПримітка. Значною шкодою у статтях 361 - 363-1, якщо вона\nполягає у заподіянні матеріальних збитків, вважається така шкода,\nяка в сто і більше разів перевищує неоподатковуваний мінімум\nдоходів громадян\";\n2) доповнити статтями 361-1 і 361-2 такого змісту:\n\" Стаття 361-1. Створення з метою використання, розповсюдження\nабо збуту шкідливих програмних чи технічних\nзасобів, а також їх розповсюдження або збут\n1. Створення з метою використання, розповсюдження або збуту,\nа також розповсюдження або збут шкідливих програмних чи технічних\nзасобів, призначених для несанкціонованого втручання в роботу\nелектронно-обчислювальних машин (комп'ютерів), автоматизованих\nсистем, комп'ютерних мереж чи мереж електрозв'язку, -\nкараються штрафом від п'ятисот до тисячі неоподатковуваних\nмінімумів доходів громадян або виправними роботами на строк до\nдвох років, або позбавленням волі на той самий строк, з\nконфіскацією програмних чи технічних засобів, призначених для\nнесанкціонованого втручання в роботу електронно-обчислювальних\nмашин (комп'ютерів), автоматизованих систем, комп'ютерних мереж чи\nмереж електрозв'язку, які є власністю винної особи.\n2. Ті самі дії, вчинені повторно або за попередньою змовою\nгрупою осіб, або якщо вони заподіяли значну шкоду, -\nкараються позбавленням волі на строк до п'яти років з\nконфіскацією програмних чи технічних засобів, призначених для\nнесанкціонованого втручання в роботу електронно-обчислювальних\nмашин (комп'ютерів), автоматизованих систем, комп'ютерних мереж чи\nмереж електрозв'язку, які є власністю винної особи.\nСтаття 361-2. Несанкціоновані збут або розповсюдження\nінформації з обмеженим доступом, яка\nзберігається в електронно-обчислювальних\nмашинах (комп'ютерах), автоматизованих\nсистемах, комп'ютерних мережах або на носіях\nтакої інформації\n1. Несанкціоновані збут або розповсюдження інформації з\nобмеженим доступом, яка зберігається в електронно-обчислювальних\nмашинах (комп'ютерах), автоматизованих системах, комп'ютерних\nмережах або на носіях такої інформації, створеної та захищеної\nвідповідно до чинного законодавства, -\nкараються штрафом від п'ятисот до тисячі неоподатковуваних\nмінімумів доходів громадян або позбавленням волі на строк до двох\nроків з конфіскацією програмних або технічних засобів, за\nдопомогою яких було здійснено несанкціоновані збут або\nрозповсюдження інформації з обмеженим доступом, які є власністю\nвинної особи.\n2. Ті самі дії, вчинені повторно або за попередньою змовою\nгрупою осіб, або якщо вони заподіяли значну шкоду, -\nкараються позбавленням волі на строк від двох до п'яти років\nз конфіскацією програмних або технічних засобів, за допомогою яких\nбуло здійснено несанкціоновані збут або розповсюдження інформації\nз обмеженим доступом, які є власністю винної особи\";\n3) статті 362 і 363 викласти в такій редакції:\n\" Стаття 362. Несанкціоновані дії з інформацією, яка\nоброблюється в електронно-обчислювальних\nмашинах (комп'ютерах), автоматизованих\nсистемах, комп'ютерних мережах або зберігається\nна носіях такої інформації, вчинені особою, яка\nмає право доступу до неї\n1. Несанкціоновані зміна, знищення або блокування інформації,\nяка оброблюється в електронно-обчислювальних машинах\n(комп'ютерах), автоматизованих системах чи комп'ютерних мережах\nабо зберігається на носіях такої інформації, вчинені особою, яка\nмає право доступу до неї, -\nкараються штрафом від шестисот до тисячі неоподатковуваних\nмінімумів доходів громадян або виправними роботами на строк до\nдвох років з конфіскацією програмних або технічних засобів, за\nдопомогою яких було вчинено несанкціоновані зміна, знищення або\nблокування інформації, які є власністю винної особи.\n2. Несанкціоновані перехоплення або копіювання інформації,\nяка оброблюється в електронно-обчислювальних машинах\n(комп'ютерах), автоматизованих системах, комп'ютерних мережах або\nзберігається на носіях такої інформації, якщо це призвело до її\nвитоку, вчинені особою, яка має право доступу до такої\nінформації, -\nкараються позбавленням волі на строк до трьох років з\nпозбавленням права обіймати певні посади або займатися певною\nдіяльністю на той самий строк та з конфіскацією програмних чи\nтехнічних засобів, за допомогою яких було здійснено\nнесанкціоновані перехоплення або копіювання інформації, які є\nвласністю винної особи.\n3. Дії, передбачені частиною першою або другою цієї статті,\nвчинені повторно або за попередньою змовою групою осіб, або якщо\nвони заподіяли значну шкоду, -\nкараються позбавленням волі на строк від трьох до шести років\nз позбавленням права обіймати певні посади або займатися певною\nдіяльністю на строк до трьох років та з конфіскацією програмних\nабо технічних засобів, за допомогою яких було здійснено\nнесанкціоновані дії з інформацією, які є власністю винної особи.\nСтаття 363. Порушення правил експлуатації\nелектронно-обчислювальних машин (комп'ютерів),\nавтоматизованих систем, комп'ютерних мереж чи\nмереж електрозв'язку або порядку чи правил\nзахисту інформації, яка в них оброблюється\nПорушення правил експлуатації електронно-обчислювальних машин\n(комп'ютерів), автоматизованих систем, комп'ютерних мереж чи мереж\nелектрозв'язку або порядку чи правил захисту інформації, яка в них\nоброблюється, якщо це заподіяло значну шкоду, вчинені особою, яка\nвідповідає за їх експлуатацію, -\nкараються штрафом від п'ятисот до тисячі неоподатковуваних\nмінімумів доходів громадян або обмеженням волі на строк до трьох\nроків з позбавленням права обіймати певні посади чи займатися\nпевною діяльністю на той самий строк\";\n4) доповнити статтею 363-1 такого змісту:\n\" Стаття 363-1. Перешкоджання роботі\nелектронно-обчислювальних машин (комп'ютерів),\nавтоматизованих систем, комп'ютерних мереж\nчи мереж електрозв'язку шляхом масового\nрозповсюдження повідомлень електрозв'язку\n1. Умисне масове розповсюдження повідомлень електрозв'язку,\nздійснене без попередньої згоди адресатів, що призвело до\nпорушення або припинення роботи електронно-обчислювальних машин\n(комп'ютерів), автоматизованих систем, комп'ютерних мереж чи мереж\nелектрозв'язку, -\nкарається штрафом від п'ятисот до тисячі неоподатковуваних\nмінімумів доходів громадян або обмеженням волі на строк до трьох\nроків.\n2. Ті самі дії, вчинені повторно або за попередньою змовою\nгрупою осіб, якщо вони заподіяли значну шкоду, -\nкараються обмеженням волі на строк до п'яти років або\nпозбавленням волі на той самий строк, з позбавленням права\nобіймати певні посади або займатися певною діяльністю на строк до\nтрьох років та з конфіскацією програмних або технічних засобів, за\nдопомогою яких було здійснено масове розповсюдження повідомлень\nелектрозв'язку, які є власністю винної особи\".\n\n{ Пункт 2 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 23 грудня 2004 року\nN 2289-IV\n\nПро внесення змін до Кримінального та Кримінально-процесуального кодексів України\nЗакон України від 23.12.2004 № 2289-IV\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/2289-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}