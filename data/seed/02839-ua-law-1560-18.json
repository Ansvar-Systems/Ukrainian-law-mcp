{
  "id": "ua-law-1560-18",
  "type": "statute",
  "title": "Закон України (1560-18)",
  "title_en": "",
  "short_name": "1560-18",
  "status": "in_force",
  "issued_date": "2014-07-01",
  "url": "https://zakon.rada.gov.ua/laws/show/1560-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Митного кодексу України та деяких законів України щодо ввезення засобів індивідуального захисту та лікарських засобів\n\n(Відомості Верховної Ради (ВВР), 2014, № 34, ст.1174)\n\nВерховна Рада України постановляє :\n\nI. Внести зміни до таких законодавчих актів України:\n\n1. Розділ XXI \"Прикінцеві та перехідні положення\" Митного кодексу України (Відомості Верховної Ради України, 2012 р., №№ 44-48, ст. 552) доповнити пунктом 4 -1 такого змісту:\n\n\"4 -1 . На період проведення антитерористичної операції та/або запровадження воєнного стану відповідно до законодавства звільняються від оподаткування ввізним митом:\n\nспеціальні засоби індивідуального захисту (каски, виготовлені відповідно до військових стандартів або технічних умов, чи їх еквіваленти та спеціально призначені для них компоненти (тобто підшоломи, амортизатори), що класифікуються у товарній підкатегорії 6506 10 80 00 згідно з УКТ ЗЕД; бронежилети, що класифікуються у товарній підкатегорії 6211 43 90 00 згідно з УКТ ЗЕД), виготовлені відповідно до військових стандартів або військових умов для потреб правоохоронних органів, Збройних Сил України та інших військових формувань, утворених відповідно до законів України, інших суб’єктів, що здійснюють боротьбу з тероризмом відповідно до закону; нитки для виготовлення бронежилетів, що класифікуються у товарних підкатегоріях 5402 11 00 00 та 5407 10 00 00 згідно з УКТ ЗЕД; тканини (матеріали) для виготовлення бронежилетів, що класифікуються у товарних підкатегоріях 3920 10 89 90 , 3921 90 60 00 , 5603 14 10 00 , 6914 90 00 00 згідно з УКТ ЗЕД. До таких товарів не застосовуються заходи нетарифного регулювання зовнішньої економічної діяльності, встановлені цим Кодексом та законами України;\n\nлікарські засоби та медичні вироби відповідно до підпункту \"в\" пункту 193.1 статті 193 Податкового кодексу України, що призначені для використання закладами охорони здоров’я та учасниками антитерористичної операції для надання медичної допомоги фізичним особам, які у період проведення антитерористичної операції та/або запровадження воєнного стану відповідно до законодавства зазнали поранення, контузії чи іншого ушкодження здоров’я. При цьому до таких товарів із заходів нетарифного регулювання зовнішньої економічної діяльності, встановлених цим Кодексом та законами України, застосовується спрощений порядок надання разових дозволів на ввезення лікарських засобів та медичних виробів, який затверджується Кабінетом Міністрів України. Обсяги ввезення зазначених товарів визначаються Кабінетом Міністрів України;\n\nлікарські засоби та медичні вироби без їх державної реєстрації та дозвільних документів щодо можливості їх ввезення, що призначені для використання закладами охорони здоров’я та учасниками антитерористичної операції для надання медичної допомоги фізичним особам, які у період проведення антитерористичної операції та/або запровадження воєнного стану відповідно до законодавства зазнали поранення, контузії чи іншого ушкодження здоров’я, за переліком та в обсягах, встановлених Кабінетом Міністрів України\".\n\n2. Частину другу статті 2 Закону України \"Про державний контроль за міжнародними передачами товарів військового призначення та подвійного використання\" (Відомості Верховної Ради України, 2003 р., № 23, ст. 148; 2014 р., № 6, ст. 46) доповнити абзацом шостим такого змісту:\n\n\"ввезення на період проведення антитерористичної операції та/або запровадження воєнного стану відповідно до законодавства спеціальних засобів індивідуального захисту (каски, виготовлені відповідно до військових стандартів або технічних умов, чи їх еквіваленти та спеціально призначені для них компоненти (тобто підшоломи, амортизатори), код товару згідно з УКТ ЗЕД 6506 10 80 00 ; бронежилети, код товару згідно з УКТ ЗЕД 6211 43 90 00 , виготовлені відповідно до військових стандартів або військових умов для потреб правоохоронних органів, Збройних Сил України та інших військових формувань, утворених відповідно до законів України, інших суб’єктів, що здійснюють боротьбу з тероризмом відповідно до закону\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n1 липня 2014 року\n\n№ 1560-VII\n\nПро внесення змін до Митного кодексу України та деяких законів України щодо ввезення засобів індивідуального захисту та лікарських засобів\nЗакон України від 01.07.2014 № 1560-VII\n\nПрийняття від 01.07.2014\nПостійна адреса:\nhttps://zakon.rada.gov.ua/go/1560-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}