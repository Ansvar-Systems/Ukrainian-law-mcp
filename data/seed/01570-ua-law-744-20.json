{
  "id": "ua-law-744-20",
  "type": "statute",
  "title": "Закон України (744-20)",
  "title_en": "",
  "short_name": "744-20",
  "status": "in_force",
  "issued_date": "2020-07-03",
  "url": "https://zakon.rada.gov.ua/laws/show/744-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про вищу освіту\" щодо особливостей вступу до закладів вищої освіти осіб з тимчасово окупованих територій Автономної Республіки Крим та міста Севастополя, Донецької та Луганської областей\n\n(Відомості Верховної Ради (ВВР), 2020, № 47, ст.410)\n\nВерховна Рада України постановляє :\n\nI. Внести до Закону України \"Про вищу освіту\" (Відомості Верховної Ради України, 2014 р., № 37-38, ст. 2004 із наступними змінами) такі зміни:\n\n1. Пункт 22 -3 частини першої статті 1 виключити.\n\n2. У пункті 24 -1 частини першої статті 13 слова \"та уповноважених закладів вищої освіти\" виключити.\n\n3. У статті 44 :\n\n1) абзац третій частини третьої викласти в такій редакції:\n\n\"Для осіб, місцем проживання яких є тимчасово окупована територія окремих районів Донецької та Луганської областей, територія населених пунктів на лінії зіткнення, тимчасово окупована територія Автономної Республіки Крим та міста Севастополя, які отримали документ про повну загальну середню освіту, прийом на навчання до закладів вищої освіти здійснюється у межах установлених квот прийому до закладів вищої освіти України\";\n\n2) у частині четвертій:\n\nабзаци п’ятий та шостий викласти в такій редакції:\n\n\"Для осіб, місцем проживання яких є тимчасово окупована територія окремих районів Донецької та Луганської областей, територія населених пунктів на лінії зіткнення, тимчасово окупована територія Автономної Республіки Крим та міста Севастополя, які отримали документ про повну загальну середню освіту, прийом на навчання до закладів вищої освіти здійснюється відповідно до абзаців першого - четвертого частини четвертої цієї статті або на конкурсній основі за результатами вступних випробувань у закладі вищої освіти у межах установлених квот прийому до закладів вищої освіти України.\n\nОсобливості прийому до закладів вищої освіти осіб, зазначених в абзаці п’ятому частини четвертої цієї статті, визначаються Умовами прийому на навчання для здобуття вищої освіти\";\n\nдоповнити абзацом сьомим такого змісту:\n\n\"Особи, місцем проживання яких є тимчасово окупована територія окремих районів Донецької та Луганської областей, територія населених пунктів на лінії зіткнення, тимчасово окупована територія Автономної Республіки Крим та міста Севастополя, можуть за бажанням разово скористатися правом на безоплатне навчання зі стипендіальним забезпеченням на підготовчих курсах закладів вищої освіти тривалістю до одного року з наступним вступом до закладів вищої освіти як внутрішньо переміщені особи у порядку, визначеному Умовами прийому на навчання для здобуття вищої освіти\".\n\n4. У розділі XV \"Прикінцеві та перехідні положення\":\n\n1) у пункті 2 :\n\nпідпункт 19 викласти в такій редакції:\n\n\"19) розмір квоти для прийому осіб, місцем проживання яких є тимчасово окупована територія окремих районів Донецької та Луганської областей, територія населених пунктів на лінії зіткнення, тимчасово окупована територія Автономної Республіки Крим та міста Севастополя, встановлюється центральним органом виконавчої влади у сфері освіти і науки для закладів вищої освіти\";\n\nдоповнити підпунктом 22 такого змісту:\n\n\"22) нормативно-правові акти у сфері вищої освіти, видані на виконання цього Закону, що не стосуються майнових питань, не є регуляторними актами\";\n\n2) у підпункті 12 пункту 5 слова \"одного з уповноважених\" виключити.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом двох тижнів з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими державними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n3 липня 2020 року\n\n№ 744-IX\n\nПро внесення змін до Закону України \"Про вищу освіту\" щодо особливостей вступу до закладів вищої освіти осіб з тимчасово окупованих територій Автономної Республіки Крим та міста Севастополя, Донецької та Луганської областей\nЗакон України від 03.07.2020 № 744-IX\n\nПрийняття від 03.07.2020\nПостійна адреса:\nhttps://zakon.rada.gov.ua/go/744-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}