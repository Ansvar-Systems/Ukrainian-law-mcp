{
  "id": "ua-law-3609-17",
  "type": "statute",
  "title": "Закон України (3609-17)",
  "title_en": "",
  "short_name": "3609-17",
  "status": "in_force",
  "issued_date": "2011-07-07",
  "url": "https://zakon.rada.gov.ua/laws/show/3609-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Податкового кодексу України\nта деяких інших законодавчих актів України\nщодо вдосконалення окремих норм\nПодаткового кодексу України\n( Відомості Верховної Ради України (ВВР), 2012, N 6, ст.50 )\n{ Із змінами, внесеними згідно із Законами\nN 4014-VI ( 4014-17 ) від 04.11.2011, ВВР, 2012, N 24, ст.248\nN 4235-VI ( 4235-17 ) від 22.12.2011, ВВР, 2012, N 38, ст.456\nN 5083-VI ( 5083-17 ) від 05.07.2012, ВВР, 2013, N 33, ст.435\nКодексом\nN 2755-VI ( 2755-17 ) від 02.12.2010 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Податковому кодексі України ( 2755-17 ) (Відомості\nВерховної Ради України, 2011 р., NN 13-17, ст. 112):\n1) у пункті 14.1 статті 14:\nпідпункти \"в\" і \"г\" підпункту 14.1.11 викласти у такій\nредакції:\n\"в) заборгованість суб'єктів господарювання, визнаних\nбанкрутами у встановленому законом порядку або припинених як\nюридичні особи у зв'язку з їх ліквідацією;\nг) заборгованість, яка виявилася непогашеною внаслідок\nнедостатності коштів, одержаних після звернення кредитором\nстягнення на заставлене майно відповідно до закону та договору, за\nумови, що інші дії кредитора щодо примусового стягнення іншого\nмайна позичальника, визначені нормативно-правовими актами, не\nпризвели до повного покриття заборгованості\";\nпідпункт 14.1.22 викласти у такій редакції:\n\"14.1.22. векселедавець для цілей розділу VI цього Кодексу -\nсуб'єкт господарювання - виробник, який одержує:\nз акцизного складу спирт етиловий для виробництва алкогольних\nнапоїв, визначених статтею 225, а також для виробництва окремих\nвидів продукції, визначених пунктом 229.1 статті 229 розділу VI\nцього Кодексу;\nз нафтопереробного підприємства або ввозить на митну\nтериторію України нафтопродукти для їх використання як сировини\nдля виробництва продукції, визначеної пунктами 229.2-229.5\nстатті 229 розділу VI цього Кодексу\";\nпідпункт 14.1.39 після слів \"зобов'язання та/або штрафну\n(фінансову) санкцію\" доповнити словами \"що справляється з платника\nподатків у зв'язку з порушенням ним вимог податкового\nзаконодавства та іншого законодавства, контроль за дотриманням\nякого покладено на контролюючі органи\";\nдоповнити підпунктом 14.1.78-1 такого змісту:\n\"14.1.78-1. землі залізничного транспорту - до земель\nзалізничного транспорту належать землі смуг відведення залізниць\nпід залізничним полотном та його облаштуванням, станціями з усіма\nбудівлями і спорудами енергетичного, локомотивного, вагонного,\nколійного, вантажного і пасажирського господарства, сигналізації\nта зв'язку, водопостачання, каналізації; під захисними та\nукріплювальними насадженнями, службовими, культурно-побутовими\nбудівлями та іншими спорудами, необхідними для забезпечення роботи\nзалізничного транспорту\";\nу підпункті 14.1.102 слово і цифри \"глави 37\" виключити;\nвключити підпункт 14.1.167 такого змісту:\n\"14.1.167. операція РЕПО - операція купівлі (продажу) цінних\nпаперів із зобов'язанням зворотного їх продажу (купівлі) через\nвизначений строк за заздалегідь обумовленою ціною, що здійснюється\nна основі єдиного договору РЕПО. В цілях цього Кодексу строк між\nдатами виконання першої та другої частин операції РЕПО (строк\nРЕПО) не може перевищувати одного року\";\nвключити підпункт 14.1.173 такого змісту:\n\"14.1.173. узагальнююча письмова податкова консультація -\nоприлюднення позиції контролюючого органу, що склалася за\nрезультатами узагальнення податкових консультацій, наданих\nплатникам податків\";\nпідпункт 14.1.174 виключити;\nпідпункт 14.1.175 викласти у такій редакції:\n\"14.1.175. податковий борг - сума узгодженого грошового\nзобов'язання (з урахуванням штрафних санкцій за їх наявності), але\nне сплаченого платником податків у встановлений цим Кодексом\nстрок, а також пеня, нарахована на суму такого грошового\nзобов'язання\";\nв абзаці другому підпункту 14.1.193 слова \"від імені\nнерезидента, що тягне за собою виникнення у цього нерезидента\nцивільних прав та обов'язків (укладати договори (контракти) від\nімені нерезидента\" замінити словами \"від імені виключно такого\nнерезидента, що тягне за собою виникнення у цього нерезидента\nцивільних прав та обов'язків (укладати договори (контракти) від\nімені цього нерезидента\";\nу підпункті 14.1.208:\nпісля слів \"(фінансовою установою)\" доповнити словами \"у\nпорядку, встановленому Національним банком України\";\nдоповнити словами \"та розташована поза межами операційного\nзалу\";\nпідпункт 14.1.210 виключити;\nу підпункті 14.1.225:\nабзац перший після слів \"плівки для радіо- чи телевізійного\nмовлення\" доповнити словами \"передачі (програми) організацій\nмовлення\";\nв абзаці другому слова \"у частині першій\" замінити словами \"в\nабзаці першому\";\nпідпункт 14.1.236 виключити;\n2) у статті 20:\nу пункті 20.1:\nпідпункт 20.1.2 викласти у такій редакції:\n\"20.1.2. під час проведення перевірок вимагати виготовлення\nплатником податків (уповноваженим представником платника податків)\nі безоплатно отримувати від них засвідчені підписом платника\nподатків або його посадовою особою та скріплені печаткою (за її\nнаявності) копії документів, що свідчать про порушення вимог\nподаткового законодавства або іншого законодавства, контроль за\nдотриманням якого покладено на органи державної податкової служби,\nта пояснень з питань, що виникають під час перевірок та стосуються\nреалізації повноважень органів державної податкової служби,\nвстановлених цим Кодексом та іншими законами України; перевіряти\nпід час проведення перевірок у платників податків - фізичних осіб,\nа також у посадових осіб та інших працівників платників податків -\nюридичних осіб документи, що посвідчують особу\";\nу підпункті 20.1.3 слово \"комерційних\" виключити;\nпідпункт 20.1.7 виключити;\nпідпункт 20.1.12 викласти у такій редакції:\n\"20.1.12. у випадках, встановлених законом, звертатися до\nсуду щодо припинення юридичної особи та припинення підприємницької\nдіяльності фізичною особою - підприємцем та/або про визнання\nнедійсними установчих (засновницьких) документів суб'єктів\nгосподарювання\";\nпідпункт 20.1.29 викласти у такій редакції:\n\"20.1.29. здійснювати контроль за додержанням норм\nзаконодавства з питань регулювання обігу готівки (крім банків) та\nпорядку проведення готівкових розрахунків за товари (послуги), за\nнаявністю документа, що підтверджує державну реєстрацію юридичних\nосіб та фізичних осіб - підприємців відповідно до закону, ліцензій\nна провадження видів господарської діяльності, що підлягають\nліцензуванню відповідно до закону, з наступною передачею\nматеріалів про виявлені порушення органам, які видали ці\nдокументи, наявністю торгових патентів\";\nостанній абзац статті викласти у такій редакції:\n\"20.2. Права, передбачені підпунктами 20.1. 1-20 .1.11,\n20.1.21, 20.1. 23-20 .1.26, 20.1. 29-20 .1.31, надаються посадовим\nособам органів державної податкової служби, а права, передбачені\nпідпунктами 20.1. 12-20 .1.20, 20.1.22, 20.1. 27-20 .1.28,\n20.1. 32-20 .1.39 цієї статті, надаються головам державних\nподаткових служб і начальникам державних податкових інспекцій та\nїх заступникам\";\n3) пункт 34.1 статті 34 викласти у такій редакції:\n\"34.1. Податковим періодом може бути:\n34.1.1. календарний рік;\n34.1.2. календарне півріччя;\n34.1.3. календарний квартал;\n34.1.4. календарний місяць;\n34.1.5. календарний день\";\n4) у пункті 38.2 статті 38 слова \"або банком на підставі\nподаткової поруки\" виключити;\n5) пункт 41.3 статті 41 викласти у такій редакції:\n\"41.3. Порядок контролю митними органами за сплатою\nплатниками податків податку на додану вартість, акцизного податку\nта екологічного податку встановлюється спільним рішенням\nцентрального органу державної податкової служби та спеціально\nуповноваженого центрального органу виконавчої влади в галузі\nмитної справи\";\n6) у статті 42:\nпункт 42.1 викласти у такій редакції:\n\"42.1. Податкові повідомлення - рішення, податкові вимоги або\nінші документи, адресовані контролюючим органом платнику податків,\nповинні бути складені у письмовій формі, відповідним чином\nпідписані та у випадках, передбачених законодавством, завірені\nпечаткою такого контролюючого органу\";\nпункт 42.3 викласти у такій редакції:\n\"42.3. Якщо платник податків у порядку та у строки, визначені\nстаттею 66 цього Кодексу, повідомив контролюючий орган про зміну\nподаткової адреси, він на період з дня державної реєстрації зміни\nподаткової адреси до дня внесення змін до облікових даних такого\nплатника податків звільняється від виконання вимог документів,\nнадісланих йому контролюючим органом за попередньою податковою\nадресою та в подальшому повернених як таких, що не знайшли\nадресата\";\nдоповнити пунктом 42.4 такого змісту:\n\"42.4. З платниками податків, які подають звітність в\nелектронній формі, листування з органами державної податкової\nслужби може здійснюватися засобами електронного зв'язку в\nелектронній формі з дотриманням вимог закону щодо електронного\nдокументообігу та електронного цифрового підпису.\nНа вимогу платника податків, який отримав документ в\nелектронній формі, орган державної податкової служби надає такому\nплатнику податків відповідний документ у паперовій формі протягом\nтрьох робочих днів з дня надходження відповідної вимоги (в\nписьмовій або електронній формі) платника податків\";\n7) у статті 44:\nв абзаці третьому пункту 44.1 слова \"платниками податків\nвносяться\" замінити словами \"платники податків мають право\nвносити\";\nу пункті 44.2:\nпісля першого абзацу доповнити новим абзацом такого змісту:\n\"Платники податку, які відповідно до Закону України \"Про\nбухгалтерський облік та фінансову звітність в Україні\"\n( 996-14 ) застосовують міжнародні стандарти фінансової звітності,\nведуть облік доходів і витрат за такими стандартами з урахуванням\nположень цього Кодексу. Такі платники податку при застосуванні\nположень цього Кодексу, в яких міститься посилання на положення\n(стандарти) бухгалтерського обліку, застосовують відповідні\nміжнародні стандарти фінансової звітності\".\nУ зв'язку з цим абзаци другий і третій вважати відповідно\nабзацами третім і четвертим;\nв абзаці другому пункту 44.6 слова \"(крім випадків,\nпередбачених абзацом другим пункту 44.7 цієї статті)\" замінити\nсловами \"(у випадках, передбачених абзацами другим і четвертим\nпункту 44.7 цієї статті)\";\n8) у статті 48:\nпідпункт 48.5.1 пункту 48.5 доповнити абзацом другим такого\nзмісту:\n\"Достатнім підтвердженням справжності документа податкової\nзвітності є наявність оригіналу підпису уповноваженої особи на\nдокументі у паперовій формі або наявність в електронному документі\nелектронного цифрового підпису платника податку\";\nпункт 48.7 доповнити словами \"крім випадків, встановлених\nпунктом 46.4 статті 46 цього Кодексу\";\n9) у статті 49:\nв абзаці першому пункту 49.3 слова \"до органу державної\nподаткової служби\" виключити;\nпункт 49.5 доповнити словами \"а при поданні податкової\nзвітності в електронній формі, - не пізніше закінчення останньої\nгодини дня, в якому спливає такий граничний строк\";\nпункт 49.15 викласти у такій редакції:\n\"49.15. Податкова декларація, надіслана платником податків\nабо його представником поштою або засобами електронного зв'язку,\nвважається неподаною за умови її заповнення з порушенням норм\nпунктів 48.3 і 48.4 статті 48 цього Кодексу та надсилання\nподатковим органом платнику податків письмової відмови у прийнятті\nйого податкової декларації\";\n10) у статті 50:\nу пункті 50.1:\nв абзаці першому слова \"митної декларації або\" виключити;\nв абзаці третьому слова \"до початку його перевірки\nконтролюючим органом\" виключити і доповнити абзац словами \"за\nвинятком випадків, установлених пунктом 50.2 цієї статті\";\nпункт 50.2 викласти у такій редакції:\n\"50.2. Платник податків під час проведення документальних\nпланових та позапланових виїзних перевірок не має права подавати\nуточнюючі розрахунки до поданих ним раніше податкових декларацій\nза будь-який звітний (податковий) період з відповідного податку і\nзбору, який перевіряється контролюючим органом.\nЦе правило не поширюється на випадки, встановлені статтею 177\nцього Кодексу\";\n11) у статті 52:\nпункт 52.1 викласти у такій редакції:\n\"52.1. За зверненням платників податків контролюючі органи\nнадають безоплатно консультації з питань практичного використання\nокремих норм податкового законодавства протягом 30 календарних\nднів, що настають за днем отримання такого звернення даним\nконтролюючим органом\";\nпункт 52.3 викласти у такій редакції:\n\"52.3. За вибором платника податків консультація надається в\nусній, письмовій або електронній формі\";\nдоповнити пунктом 52.6 такого змісту:\n\"52.6. Центральний орган контролюючого органу проводить\nперіодичне узагальнення податкових консультацій, які стосуються\nзначної кількості платників податків або значної суми податкових\nзобов'язань, та затверджує наказом узагальнюючі податкові\nконсультації, які підлягають оприлюдненню\";\n12) у статті 53:\nпункт 53.1 викласти у такій редакції:\n\"53.1. Не може бути притягнуто до відповідальності платника\nподатків, який діяв відповідно до податкової консультації, наданої\nйому у письмовій або електронній формі, а також узагальнюючої\nподаткової консультації, зокрема, на підставі того, що у\nмайбутньому така податкова консультація або узагальнююча податкова\nконсультація була змінена або скасована\";\nабзац перший пункту 53.3 після слова \"письмовій\" доповнити\nсловами \"або електронній\";\n13) у статті 54:\nпункт 54.1 доповнити реченням такого змісту: \"Така сума\nгрошового зобов'язання та/або пені вважається узгодженою\";\nу пункті 54.3:\nабзац перший після слів \"та/або зменшення\" доповнити словом\n\"(збільшення)\";\nпідпункт 54.3.2 після слів \"суми його податкових зобов'язань\"\nдоповнити словами \"суми бюджетного відшкодування та/або від'ємного\nзначення об'єкта оподаткування податком на прибуток або від'ємного\nзначення суми податку на додану вартість платника податків\";\n14) у статті 56:\nу пункті 56.11 слова \"податкове зобов'язання\" замінити\nсловами \"грошове зобов'язання\";\nу підпункті 56.17.5 пункту 56.17 слова \"податкових\nзобов'язань\" замінити словами \"грошових зобов'язань\";\nпункт 56.18 викласти у такій редакції:\n\"56.18. З урахуванням строків давності, визначених\nстаттею 102 цього Кодексу, платник податків має право оскаржити в\nсуді податкове повідомлення - рішення або інше рішення\nконтролюючого органу про нарахування грошового зобов'язання у\nбудь-який момент після отримання такого рішення.\nРішення контролюючого органу, оскаржене в судовому порядку,\nне підлягає адміністративному оскарженню.\nПроцедура адміністративного оскарження вважається досудовим\nпорядком вирішення спору.\nПри зверненні платника податків до суду з позовом щодо\nвизнання недійсним рішення контролюючого органу грошове\nзобов'язання вважається неузгодженим до дня набрання судовим\nрішенням законної сили\";\nпункт 56.21 після слів \"різних нормативно-правових актів\"\nдоповнити словами \"або коли норми одного і того ж\nнормативно-правового акта суперечать між собою та\";\nабзац перший пункту 56.22 викласти у такій редакції:\n\"56.22. Якщо платник податків оскаржує рішення податкового\nоргану в адміністративному порядку до контролюючих органів та/або\nдо суду, обвинувачення особи в ухиленні від сплати податків не\nможе ґрунтуватися на такому рішенні контролюючого органу до\nзакінчення процедури адміністративного оскарження або до\nостаточного вирішення справи судом. Це правило не поширюється на\nвипадки, коли таке обвинувачення базується не тільки на рішенні\nконтролюючого органу, а й доведено на підставі додатково зібраних\nдоказів відповідно до вимог кримінально-процесуального\nзаконодавства України\";\n15) в абзаці третьому пункту 57.1 статті 57 слова \"до\nзакінчення митного оформлення товарів, якщо інше не передбачено\nподатковим законодавством\" замінити словами \"до/або на день\nподання митної декларації\";\n16) пункт 58.3 статті 58 доповнити абзацом четвертим такого\nзмісту:\n\"У разі якщо вручити податкове повідомлення - рішення\nнеможливо через помилку, допущену контролюючим органом, податкове\nповідомлення - рішення вважається таким, що не вручено платнику\nподатків\";\n17) абзац перший пункту 61.1 статті 61 після слів \"з питань\"\nдоповнити словами \"регулювання обігу готівки\";\n18) абзац п'ятий пункту 64.5 статті 64 виключити;\n19) абзац другий пункту 69.6 статті 69 виключити;\n20) у пункті 70.6 статті 70 слова \"не пізніше наступного\nробочого дня після проведення реєстрації таких змін\" замінити\nсловами \"щомісяця, але не пізніше 10 числа наступного місяця\";\n21) у підпункті 72.1.1.2 підпункту 72.1.1 пункту 72.1\nстатті 72 слова \"в електронному вигляді\" замінити словами \"в\nелектронній формі\";\n22) абзац шостий пункту 73.3 статті 73 замінити чотирма\nабзацами такого змісту:\n\"3) виявлено недостовірність даних, що містяться у податкових\nдеклараціях, поданих платником податків;\n4) щодо платника податків подано скаргу про ненадання таким\nплатником податків податкової накладної покупцю або про порушення\nправил заповнення податкової накладної;\n5) у разі проведення зустрічної звірки;\n6) в інших випадках, визначених цим Кодексом\".\nУ зв'язку з цим абзаци сьомий - десятий вважати відповідно\nабзацами десятим - тринадцятим;\n23) у підпункті 75.1.3 пункту 75.1 статті 75:\nпісля слів \"щодо дотримання\" доповнити словами \"норм\nзаконодавства з питань регулювання обігу готівки\";\nпісля слова \"наявності\" доповнити словами \"документа, що\nпідтверджує державну реєстрацію юридичних осіб та фізичних осіб -\nпідприємців відповідно до закону\";\nдоповнити абзацом другим такого змісту:\n\"До введення в дію положень щодо спрощеної системи\nоподаткування, обліку та звітності суб'єктів малого підприємництва\nне проводиться фактична перевірка фізичної особи - підприємця, яка\nне зареєстрована платником податку на додану вартість, та\nюридичної особи, яка застосовує спрощену систему оподаткування,\nобліку та звітності, що передбачає включення податку на додану\nвартість до складу єдиного податку\";\n24) у пункті 80.2 статті 80:\nпідпункт 80.2.1 після слова \"наявності\" доповнити словами\n\"документа, що підтверджує державну реєстрацію юридичних осіб та\nфізичних осіб - підприємців відповідно до закону\";\nпідпункт 80.2.2 після слова \"наявності\" доповнити словами\n\"документа, що підтверджує державну реєстрацію юридичних осіб та\nфізичних осіб - підприємців відповідно до закону\";\nпідпункт 80.2.5 доповнити словами \"а також здійснення\nфункцій, визначених законодавством у сфері виробництва і обігу\nспирту, алкогольних напоїв та тютюнових виробів\";\n25) у пункті 81.1 статті 81:\nабзаци перший і другий замінити п'ятьма абзацами такого\nзмісту:\n\"81.1. Посадові особи органу державної податкової служби\nмають право приступити до проведення документальної виїзної\nперевірки, фактичної перевірки за наявності підстав для їх\nпроведення, визначених цим Кодексом, та за умови пред'явлення або\nнадіслання у випадках, визначених цим Кодексом, таких документів:\nнаправлення на проведення такої перевірки, в якому\nзазначаються дата видачі, найменування органу державної податкової\nслужби, реквізити наказу про проведення відповідної перевірки,\nнайменування та реквізити суб'єкта (об'єкта), перевірка якого\nпроводиться (прізвище, ім'я, по батькові фізичної особи - платника\nподатку, який перевіряється), мета, вид (планова або позапланова),\nпідстави, дата початку та тривалість перевірки, посада та прізвище\nпосадової (службової) особи, яка проводитиме перевірку.\nНаправлення на перевірку у такому випадку є дійсним за наявності\nпідпису керівника органу державної податкової служби або його\nзаступника, що скріплений печаткою органу державної податкової\nслужби;\nкопії наказу про проведення перевірки;\nслужбового посвідчення осіб, які зазначені в направленні на\nпроведення перевірки.\nНепред'явлення або ненадіслання у випадках, визначених цим\nКодексом, платнику податків (його посадовим (службовим) особам або\nособам, які фактично проводять розрахункові операції) цих\nдокументів або пред'явлення зазначених документів, що оформлені з\nпорушенням вимог, встановлених цим пунктом, є підставою для\nнедопущення посадових (службових) осіб органу державної податкової\nслужби до проведення документальної виїзної або фактичної\nперевірки\".\nУ зв'язку з цим абзаци третій - п'ятий вважати відповідно\nабзацами шостим - восьмим;\nв абзаці шостому слова \"в абзаці другому\" замінити словами \"в\nабзаці п'ятому\";\n26) пункт 85.2 статті 85 викласти у такій редакції:\n\"85.2. Платник податків зобов'язаний надати посадовим\n(службовим) особам органів державної податкової служби у повному\nобсязі всі документи, що належать або пов'язані з предметом\nперевірки. Такий обов'язок виникає у платника податків після\nпочатку перевірки.\nПри цьому великий платник податків зобов'язаний також надати\nв електронній формі з дотриманням умови щодо реєстрації\nелектронного підпису підзвітних осіб копії документів з обліку\nдоходів, витрат та інших показників, пов'язаних із визначенням\nоб'єктів оподаткування (податкових зобов'язань), первинних\nдокументів, регістрів бухгалтерського обліку, фінансової\nзвітності, інших документів, пов'язаних з обчисленням та сплатою\nподатків і зборів (якщо такі документи створюються ним в\nелектронній формі), не пізніше робочого дня, наступного за днем\nпочатку документальної виїзної планової, позапланової перевірки,\nдокументальної невиїзної перевірки.\nДля платників податків, які відповідно до цього пункту\nзобов'язані надавати інформацію в електронній формі, загальний\nформат та порядок подачі такої інформації визначаються центральним\nорганом державної податкової служби. У разі невстановлення\nелектронного формату та порядку надання такої інформації платник\nподатків звільняється від обов'язку подання її в електронній\nформі\";\n27) підпункт 87.3.4 пункту 87.3 статті 87 викласти у такій\nредакції:\n\"87.3.4. Кошти кредитів або позик, наданих платнику податків\nкредитно-фінансовою установою, що обліковуються на позичкових\nрахунках, відкритих такому платнику податків, суми акредитивів, що\nвиставлені на ім'я платника податків, але не відкриті, суми\nавансових платежів та попередньої оплати за контрактами\nпідприємств суднобудівної промисловості (клас 35.11 група 35 КВЕД\nДК 009:2005) ( va375202-05 ), отримані від замовників морських та\nрічкових суден та інших плавучих засобів\";\n28) пункт 89.2 статті 89 після абзацу першого доповнити новим\nабзацом такого змісту:\n\"У разі якщо балансова вартість майна, на яке поширюється\nподаткова застава, є меншою ніж сума податкового боргу платника\nподатків, право податкової застави поширюється на таке майно\".\nУ зв'язку з цим абзаци другий - четвертий вважати відповідно\nабзацами третім - п'ятим;\n29) підпункт 93.1.5 пункту 93.1 статті 93 виключити;\n30) у статті 94:\nу пункті 94.2:\nпідпункт 94.2.4 після слова \"відсутні\" доповнити словами\n\"документи, що підтверджують державну реєстрацію юридичних осіб та\nфізичних осіб - підприємців відповідно до закону\";\nу підпункті 94.2.7 слова \"та/або акта опису (виділення) майна\nдля його продажу\" виключити;\nпідпункт 94.19.8 пункту 94.19 після слів \"платником податків\"\nдоповнити словами \"документа, що підтверджує державну реєстрацію\nюридичних осіб та фізичних осіб - підприємців відповідно до\nзакону\";\nабзац перший пункту 94.20 доповнити словами \"протягом двох\nробочих днів, що наступають за днем, коли органу державної\nподаткової служби стало відомо про виникнення підстав припинення\nадміністративного арешту\";\n31) у пункті 95.21 статті 95 слова \"на біржовому ринку\"\nзамінити словами \"на біржових торгах, аукціонах\";\n32) у підпункті 97.4.5 пункту 97.4 статті 97 слова \"товариств\nспіввласників житла\" виключити;\n33) у підпункті 98.1.1 пункту 98.1 статті 98 слова \"зміна\nнайменування платника податків, а\", \"їх\", \"та/або податкового\nномера\" виключити;\n34) у підпункті 102.2 статті 102 слова \"у частині першій\"\nзамінити словами \"в абзаці першому пункту 102.1\";\n35) пункт 117.2 статті 117 виключити;\n36) підпункт 120.1.1 пункту 120.1 статті 120 виключити;\n37) пункт 123.1 статті 123 викласти у такій редакції:\n\"123.1. У разі якщо контролюючий орган самостійно визначає\nсуму податкового зобов'язання, зменшення суми бюджетного\nвідшкодування та/або від'ємного значення суми податку на додану\nвартість платника податків на підставах, визначених\nпідпунктами 54.3.1, 54.3.2, 54.3.4, 54.3.5, 54.3.6 пункту 54.3\nстатті 54 цього Кодексу, -\nтягне за собою накладення на платника податків штрафу в\nрозмірі 25 відсотків суми визначеного податкового зобов'язання,\nзавищеної суми бюджетного відшкодування.\nПри повторному протягом 1095 днів визначенні контролюючим\nорганом суми податкового зобов'язання з цього податку, зменшення\nсуми бюджетного відшкодування -\nтягне за собою накладення на платника податків штрафу у\nрозмірі 50 відсотків суми нарахованого податкового зобов'язання,\nзавищеної суми бюджетного відшкодування\";\n38) в абзаці першому пункту 126.1 статті 126 слова \"суми\nсамостійно визначеного\" замінити словами \"узгоджену суму\";\n39) у пункті 127.1 статті 127:\nв абзаці п'ятому слова \"частиною першою\" замінити словами\n\"абзацом першим\";\nабзац сьомий доповнити словами \"крім випадків, встановлених\nрозділом IV цього Кодексу\";\n40) пункт 133.3 статті 133 доповнити абзацом другим такого\nзмісту:\n\"Нерезиденти, що діють відповідно до положень Рамкової угоди\nміж Україною та Європейським банком реконструкції та розвитку\nстосовно діяльності Чорнобильського фонду \"Укриття\" в Україні\n( 996_004 ) та Угоди про грант (Проекту ядерної безпеки\nЧорнобильської АЕС) між Європейським банком реконструкції та\nрозвитку як Розпорядником коштів, наданих згідно з Грантом з\nРахунку ядерної безпеки, Урядом України та Чорнобильською атомною\nелектростанцією ( 996_729 ), можуть провадити свою господарську\nдіяльність без реєстрації у податковому органі\";\n41) у пункті 136.1 статті 136:\nпідпункт 136.1.5 після слів \"охороняються законом\" доповнити\nсловами \"а також суми відшкодування немайнової шкоди за рішенням\nЄвропейського суду\";\nпідпункт 136.1.21 виключити;\nпідпункт 136.1.22 викласти у такій редакції:\n\"136.1.22. вартість переданого рухомого складу залізничного\nтранспорту загального користування від одної залізниці або\nпідприємства залізничного транспорту загального користування іншим\nзалізницям або підприємствам залізничного транспорту загального\nкористування за рішенням Укрзалізниці. Така передача вважається\nоперацією з безоплатної передачі та призводить до зміни балансової\nвартості відповідної групи основних засобів сторони, що приймає, і\nсторони, що передає такий рухомий склад\";\nдоповнити підпунктом 136.1.24 такого змісту:\n\"136.1.24. вартість об'єктів концесії, отриманих (за винятком\nвипадків, передбачених пунктом 137.19 статті 137 цього Кодексу)\nплатником податків від концесієдавця та повернутих відповідно до\nдоговору концесії\";\n42) у статті 137:\nпідпункт 137.2.1 пункту 137.2 після слів \"з бюджету\"\nдоповнити словами \"або за рахунок кредитів, залучених Кабінетом\nМіністрів України\";\nпункт 137.17 викласти у такій редакції:\n\"Доходи платника податку у вигляді вартості основних засобів,\nбезоплатно отриманих або виготовлених чи споруджених за рахунок\nкоштів бюджету або кредитів, залучених Кабінетом Міністрів України\nчи під гарантії Кабінету Міністрів України, з метою здійснення їх\nексплуатації, які не враховані у складі доходу під час їх\nзарахування на баланс платника податку відповідно до цього\nКодексу, визнаються з метою оподаткування доходами в сумі, що\nдорівнює сумі амортизації відповідних активів, нарахованих у\nпорядку, передбаченому цим Кодексом, у момент нарахування такої\nамортизації\";\nдоповнити пунктом 137.19 такого змісту:\n\"137.19. Доходи концесіонера у вигляді вартості, визначеної\nна рівні звичайної ціни, основних засобів, отриманих платником\nподатків від концесієдавця відповідно до Закону України \"Про\nособливості передачі в оренду чи концесію об'єктів\nцентралізованого водо-, теплопостачання і водовідведення, що\nперебувають у комунальній власності\" ( 2624-17 ), визнаються в\nсумі, що дорівнює сумі амортизації відповідних активів,\nнарахованої згідно із статтею 145 цього Кодексу, одночасно з її\nнарахуванням\";\n43) у статті 138:\nу пункті 138.1:\nв абзаці другому слова та цифри \"з пунктами 138.4,\n138.6-138.9, 138.11\" замінити словами та цифрами \"з\nпунктами 138.4, 138.6-138.9, підпунктами 138.10.2-138.10.4\nпункту 138.10, пунктом 138.11\";\nв абзаці третьому слова і цифри \"пунктом 138.5, пунктами\n138.10-138.12\" замінити словами і цифрами \"пунктом 138.5,\nпідпунктами 138.10.5, 138.10.6 пункту 138.10, пунктами 138.11,\n138.12\";\nпункт 138.5 після слів \"були здійснені\" доповнити словами\n\"згідно з правилами ведення бухгалтерського обліку\";\nабзац другий пункту 138.7 викласти у такій редакції:\n\"Платник податку має право самостійно визначати допустимі\nнорми технічно неминучого браку в наказі по підприємству за умови\nобґрунтування його розміру. Такі самостійно встановлені платником\nподатку норми діють до встановлення таких норм центральними\nорганами виконавчої влади у відповідній сфері\";\nу пункті 138.8:\nпісля абзацу четвертого доповнити новим абзацом такого\nзмісту:\n\"загальновиробничі витрати, які відносяться на собівартість\nвиготовлених та реалізованих товарів, виконаних робіт, наданих\nпослуг відповідно до положень (стандартів) бухгалтерського\nобліку\".\nУ зв'язку з цим абзаци п'ятий і шостий вважати відповідно\nабзацами шостим і сьомим;\nдоповнити підпунктом 138.8.5 такого змісту:\n\"138.8.5. До складу загальновиробничих витрат включаються:\nа) витрати на управління виробництвом (оплата праці\nпрацівників апарату управління цехами, дільницями відповідно до\nзаконодавства тощо; внески на соціальні заходи, визначені\nстаттею 143 цього розділу; медичне страхування, страхування\nвідповідно до Закону України \"Про недержавне пенсійне\nзабезпечення\" ( 1057-15 ), страхування за довгостроковими\nдоговорами страхування життя в межах, визначених абзацами другим і\nтретім пункту 142.2 статті 142 цього Кодексу, працівників апарату\nуправління цехами, дільницями; витрати на оплату службових\nвідряджень персоналу цехів, дільниць тощо);\nб) амортизація основних засобів загальновиробничого\n(цехового, дільничного, лінійного) призначення;\nв) амортизація нематеріальних активів загальновиробничого\n(цехового, дільничного, лінійного) призначення;\nг) витрати на утримання, експлуатацію та ремонт, страхування,\nоперативну оренду основних засобів, інших необоротних активів\nзагальновиробничого призначення;\nґ) витрати на вдосконалення технології та організації\nвиробництва (оплата праці та внески на соціальні заходи, визначені\nстаттею 143 цього розділу, працівників, зайнятих удосконаленням\nтехнології та організації виробництва, поліпшенням якості\nпродукції, підвищенням її надійності, довговічності, інших\nексплуатаційних характеристик у виробничому процесі; витрати\nматеріалів, придбаних комплектувальних виробів і напівфабрикатів,\nоплата послуг сторонніх організацій);\nд) витрати на опалення, освітлення, водопостачання,\nводовідведення та інші послуги з утримання виробничих приміщень;\nе) витрати на обслуговування виробничого процесу (оплата\nпраці загальновиробничого персоналу; внески на соціальні заходи,\nвизначені статтею 143 цього Кодексу; медичне страхування,\nстрахування відповідно до Закону України \"Про недержавне пенсійне\nзабезпечення\" ( 1057-15 ) та страхування за довгостроковими\nдоговорами страхування життя в межах, визначених абзацами другим і\nтретім пункту 142.2 статті 142 цього Кодексу, робітників та\nпрацівників апарату управління виробництвом; витрати на здійснення\nтехнологічного контролю за виробничими процесами та якістю\nпродукції, робіт, послуг);\nє) витрати на охорону праці, техніку безпеки, понесені\nвідповідно до законодавства;\nж) суми витрат, пов'язаних із підтвердженням відповідності\nпродукції, систем якості, систем управління якістю, систем\nекологічного управління, персоналу, встановленим вимогам\nвідповідно до Закону України \"Про підтвердження відповідності\"\n( 2406-14 );\nз) суми витрат, пов'язаних з розвідкою/дорозвідкою та\nоблаштуванням нафтових та газових родовищ (за винятком витрат на\nспорудження будь-яких свердловин, що використовуються для розробки\nнафтових та газових родовищ, понесених з моменту зарахування таких\nсвердловин до експлуатаційного фонду, а також інших витрат,\nпов'язаних з придбанням/виготовленням основних засобів, які\nпідлягають амортизації згідно із статтею 148 цього Кодексу);\nи) інші загальновиробничі витрати (внутрішньозаводське\nпереміщення матеріалів, деталей, напівфабрикатів, інструментів із\nскладів до цехів і готової продукції на склади); нестачі\nнезавершеного виробництва, нестачі і втрати від псування\nматеріальних цінностей у цехах у межах норм природного убутку\nзгідно із затвердженими центральними органами виконавчої влади та\nпогодженими Міністерством фінансів України нормативами\";\nу пункті 138.10:\nпідпункт 138.10.1 виключити;\nу підпункті 138.10.4:\nпідпункт \"б\" викласти у такій редакції:\n\"б) амортизацію наданих в оперативну оренду необоротних\nактивів; амортизацію необоротних та нематеріальних активів у\nскладі об'єктів, отриманих у концесію відповідно до Закону України\n\"Про особливості передачі в оренду чи концесію об'єктів\nцентралізованого водо-, теплопостачання і водовідведення, що\nперебувають у комунальній власності\" ( 2624-17 );\nв абзаці третьому підпункту \"в\" слова \"(крім тих пенсій, що\nпризначені особам, які були безпосередньо зайняті повний робочий\nдень на підземних роботах, включаючи особовий склад\nгірничорятувальних частин, з видобутку вугілля, сланцю, руди та\nінших корисних копалин, на будівництві шахт та рудників за списком\nробіт і професій, затвердженим Кабінетом Міністрів України)\"\nвиключити;\nв абзаці дев'ятому слова \"Закону України \"Про проведення\nексперименту в житловому будівництві на базі холдингової компанії\n\"Київміськбуд\" ( 1674-14 ) замінити словами \"закону, що регулює\nпитання створення та функціонування фондів банківського\nуправління\";\nпункт 138.12 доповнити підпунктом 138.12.4 такого змісту:\n\"138.12.4. суми коштів у розмірі, що дорівнює щорічному\nзменшенню банком на 0,5 відсотка від суми основного непогашеного\nборгу протягом наступних п'яти років, що слідують за трирічним\nстроком повного та своєчасного виконання позичальником\nреструктуризованих зобов'язань за кредитним договором\";\n44) у пункті 139.1 статті 139:\nпідпункт 139.1.6 доповнити абзацом четвертим такого змісту:\n\"У разі якщо платник податку на додану вартість відповідно до\nрозділу V цього Кодексу визначає базу оподаткування для\nнарахування податкових зобов'язань з податку на додану вартість\nвиходячи із винагороди (маржинального прибутку, маржі), податок на\nдодану вартість, сплачений у складі витрат на придбання товарів\n(послуг), які входять до складу витрат та основних засобів чи\nнематеріальних активів, що підлягають амортизації, включається\nвідповідно до витрат або до вартості відповідного об'єкта основних\nзасобів чи нематеріального активу\";\nпідпункт 139.1.9 викласти у такій редакції:\n\"139.1.9. витрати, не підтверджені відповідними\nрозрахунковими, платіжними та іншими первинними документами,\nобов'язковість ведення і зберігання яких передбачена правилами\nведення бухгалтерського обліку та нарахування податку.\nУ разі втрати, знищення або зіпсуття зазначених документів\nплатник податку має право письмово заявити про це органу державної\nподаткової служби та здійснити заходи, необхідні для поновлення\nтаких документів. Письмова заява має бути надіслана до/або разом\nіз поданням розрахунку податкових зобов'язань за звітний\nподатковий період. Платник податків зобов'язаний відновити\nвтрачені, знищені або зіпсовані документи протягом 90 календарних\nднів з дня, що настає за днем надходження такої заяви до органу\nдержавної податкової служби, митного органу.\nЯкщо платник податку поновить зазначені документи в наступних\nподаткових періодах, підтверджені витрати включаються до витрат за\nподатковий період, на який припадає таке поновлення\";\nу підпункті 139.1.10 слова \"вартість торгових патентів\"\nзамінити словами \"сума збору за провадження деяких видів\nпідприємницької діяльності\";\n45) у статті 140:\nу пункті 140.1:\nв абзаці першому підпункту 140.1.1 слова \"який для\nбанківських установ доповнюється переліком, затвердженим\nНаціональним банком України\" виключити;\nу підпункті 140.1.7:\nв абзаці другому слова \"в частині першій\" замінити словами \"в\nабзаці першому\";\nабзац четвертий викласти у такій редакції:\n\"До складу витрат на відрядження відносяться також витрати,\nне підтверджені документально, на харчування та фінансування інших\nвласних потреб фізичної особи (добові витрати), понесені у зв'язку\nз таким відрядженням у межах території України, але не більш як\n0,2 розміру мінімальної заробітної плати, встановленої законом на\n1 січня податкового (звітного) року, в розрахунку за кожен\nкалендарний день такого відрядження, а для відряджень за кордон -\nне вище 0,75 розміру мінімальної заробітної плати, встановленої\nзаконом на 1 січня податкового (звітного) року, в розрахунку за\nкожен календарний день такого відрядження\";\nабзац третій пункту 140.2 після слів \"у разі визнання\"\nдоповнити словом \"судом\";\n46) у статті 142:\nу пункті 142.1 слова \"відповідно до колективних договорів\n(угод)\" виключити;\nабзац другий пункту 142.2 після слів \"страхування життя\"\nдоповнити словами \"договору довірчого управління\", а слова\n\"добровільні внески на страхування (недержавне пенсійне\nзабезпечення)\" замінити словами \"страхові платежі (страхові\nпремії, страхові внески), пенсійні внески до недержавних пенсійних\nфондів та внески на рахунки учасників фондів банківського\nуправління\";\n47) у статті 144:\nу пункті 144.1:\nабзац шостий після слів \"фінансування на придбання\" доповнити\nсловом \"(створення)\";\nдоповнити абзацом дев'ятим такого змісту:\n\"вартість основних засобів, визначена на рівні звичайної\nціни, отриманих в концесію відповідно до Закону України \"Про\nособливості передачі в оренду чи концесію об'єктів\nцентралізованого водо-, теплопостачання і водовідведення, що\nперебувають у комунальній власності\" ( 2624-17 );\n48) підпункт 145.1.1 статті 145 доповнити абзацом такого\nзмісту:\n\"Якщо відповідно до правовстановлюючого документа строк дії\nправа користування нематеріального активу не встановлено, такий\nстрок становить 10 років безперервної експлуатації\";\n49) у статті 146:\nпункт 146.1 викласти у такій редакції:\n\"146.1. Облік вартості, яка амортизується, ведеться за кожним\nоб'єктом, що входить до складу окремої групи основних засобів, у\nтому числі вартість ремонту та поліпшення об'єктів основних\nзасобів, отриманих безоплатно або наданих в оперативний лізинг\n(оренду) або отриманих в концесію чи створених (збудованих)\nконцесіонером відповідно до Закону України \"Про особливості\nпередачі в оренду чи концесію об'єктів централізованого водо-,\nтеплопостачання і водовідведення, що перебувають у комунальній\nвласності\" ( 2624-17 ), як окремий об'єкт амортизації\";\nпункт 146.12 викласти у такій редакції:\n\"146.12. Сума витрат, що пов'язана з ремонтом та поліпшенням\nоб'єктів основних засобів, у тому числі орендованих або отриманих\nу концесію чи створених (збудованих) концесіонером у розмірі, що\nне перевищує 10 відсотків сукупної балансової вартості всіх груп\nосновних засобів на початок звітного року, відноситься до витрат\nтого звітного податкового періоду, в якому такий ремонт та\nполіпшення були здійснені\";\nпункт 146.15 викласти у такій редакції:\n\"Нарахування амортизації окремого об'єкта припиняється,\nпочинаючи з місяця, наступного за місяцем виведення з експлуатації\nтакого об'єкта основних засобів або передачі його до складу\nневиробничих необоротних матеріальних активів за рішенням платника\nподатку або суду.\nУ цьому ж порядку відбувається виведення основних засобів з\nексплуатації внаслідок їх відчуження за рішенням суду.\nУ разі зворотного введення такого об'єкта в експлуатацію або\nпередачі до складу виробничих основних засобів, для цілей\nамортизації приймається вартість, яка амортизується на момент його\nвиведення з експлуатації (складу виробничих засобів) та\nзбільшується на суму витрат, пов'язаних з ремонтом, модернізацією,\nмодифікацією, добудовою, дообладнанням, реконструкцією тощо. При\nцьому нарахування амортизації по такому об'єкту розпочинається у\nмісяці, наступному за місяцем зворотнього введення об'єкта в\nексплуатацію або передачі до складу виробничих засобів\";\nпідпункт 146.17.2 пункту 146.17 доповнити абзацом шостим\nтакого змісту:\n\"прийняття на баланс залізниць або підприємств залізничного\nтранспорту загального користування основних засобів інфраструктури\nзалізничного транспорту, переданих для експлуатації з балансу\nюридичних осіб за їх рішенням\";\nабзац перший пункту 146.19 викласти у такій редакції:\n\"146.19. У разі якщо договір оперативної оренди (лізингу) чи\nконцесії зобов'язує або дозволяє орендарю чи концесіонеру\nздійснювати ремонти та/або поліпшення об'єкта оперативної оренди\n(лізингу) чи концесії, частина вартості таких ремонтів та/або\nполіпшень у сумі, що перевищує віднесену на витрати згідно з\nабзацом другим пункту 146.11 та пункту 146.12 цієї статті,\nамортизується орендарем чи концесіонером як окремий об'єкт в\nпорядку, встановленому для групи основних засобів, до якої\nвідноситься об'єкт оперативної оренди (лізингу) чи концесії, що\nремонтується та/або поліпшується\";\n50) у статті 148:\nу пункті 148.1 слова і цифри \"підпункту 138.10.1 пункту\n138.10\" замінити словами і цифрами \"підпункту 138.8.5 пункту\n138.8\";\nпункт 148.6 після слів \"відповідно до\" доповнити словами і\nцифрами \"підпункту 138.8.5 пункту 138.8 та\";\n51) в абзаці другому пункту 150.1 статті 150 слова \"частини\nпершої\" замінити словами \"абзацу першого\";\n52) абзац другий пункту 151.1 статті 151 після слова і цифр\n\"пункту 10\" доповнити словом і цифрою \"підрозділу 4\";\n53) абзац восьмий пункту 152.11 статті 152 замінити двома\nабзацами такого змісту:\n\"У разі якщо суми коштів, що не перераховані до бюджету при\nзастосуванні ставки податку нуль відсотків, використані не за\nцільовим призначенням, такі кошти зараховуються до бюджету в\nпершому кварталі наступного звітного року.\nПоложення цього пункту не поширюється на платників податку,\nвизначених пунктами 154.8 і 154.9 статті 154 цього Кодексу\";\n54) у статті 153:\nу підпункті 153.1.2 пункту 153.1 слова \"визнання таких витрат\nзгідно з цим розділом\" замінити словами \"здійснення операції з\nтакого придбання\";\nу пункті 153.4:\nв абзаці третьому підпункту 153.4.1:\nслова \"емісією (випуском) облігацій\" замінити словами\n\"розміщенням або наступним продажем боргових цінних паперів\";\nслова \"у тому числі шляхом погашення (викупу) ощадних\n(депозитних) сертифікатів (іпотечних сертифікатів з фіксованою\nдохідністю)\" і слова \"погашенням облігацій\" виключити;\nв абзаці третьому підпункту 153.4.2:\nслово \"облігацій\" замінити словами \"боргових цінних паперів\";\nслова \"у тому числі шляхом придбання ощадних (депозитних)\nсертифікатів, іпотечних сертифікатів із фіксованою дохідністю\" та\nслова \"придбанням облігацій\" виключити;\nу пункті 153.8:\nслова \"деривативами\" та \"деривативів\" виключити;\nабзац другий після слова \"обміну\" доповнити словами \"викупу\nемітентом, погашення\", після слова \"обміном\" доповнити словами\n\"викупом емітентом, погашенням\";\nв абзаці третьому слова \"(у тому числі емітенту, крім\nпридбання під час первинного розміщення)\" замінити словами \"(у\nтому числі емітенту під час розміщення)\";\nв абзаці четвертому:\nперше речення доповнити словами \"в тому числі окремий облік\nоперацій з цінними паперами, придбаними під час їх розміщення,\nповторного продажу емітентом чи в результаті здійснення внеску до\nстатутного капіталу\";\nдоповнити реченням такого змісту: \"Витрати платника податку,\nпонесені при придбанні цінних паперів, які використані платником в\nопераціях РЕПО, не враховуються у визначенні фінансових\nрезультатів за операціями з торгівлі цінними паперами протягом\nстроку РЕПО, а враховуються при визначенні фінансових результатів\nза операціями РЕПО в порядку, передбаченому в пункті 153.9 цієї\nстатті\";\nабзац шостий після слів \"від продажу\" доповнити словами\n\"(обміну, викупу емітентом, погашення або інших способів\nвідчуження)\";\nпісля абзацу шостого доповнити новим абзацом такого змісту:\n\"У разі якщо платник податку виступає інвестором при\nпервинному розміщенні цінних паперів або наступного продажу\nвласних акцій емітентом, або у разі внесення коштів до статутного\nкапіталу емітента, то витрати, сплачені (нараховані) таким\nплатником податку емітенту таких цінних паперів, визнаються\nвитратами того звітного періоду, в якому визнано доходи від\nвідчуження таких цінних паперів\".\nУ зв'язку з цим абзац сьомий вважати абзацом восьмим;\nу пункті 153.9:\nабзац перший після слів \"з розміщення\" доповнити словами \"та\nнаступного продажу\";\nдоповнити абзацами четвертим - десятим такого змісту:\n\"Норми пункту 153.8 статті 153 цього Кодексу не поширюються\nна операції з купівлі (продажу) цінних паперів із зобов'язанням\nзворотного їх продажу (купівлі) (операції РЕПО), якщо такі\nоперації не передбачають перехід права власності на цінні папери.\nФінансовий результат за такими операціями платника податку\nвизначається по кожній такій операції, як різниця між ціною\nпродажу (купівлі) цінних паперів та ціною їх зворотної купівлі\n(продажу), в податковому періоді, в якому відбулась зворотна\nкупівля (продаж) таких цінних паперів.\nЗа операціями з купівлі (продажу) цінних паперів із\nзобов'язанням зворотного їх продажу (купівлі) (операції РЕПО),\nякщо такі операції передбачають перехід права власності на цінні\nпапери, фінансовий результат визначається в порядку, який\nпередбачений для операцій з торгівлі цінними паперами в\nпункті 153.8 статті 153 цього Кодексу.\nЗа операціями з деривативами (похідними інструментами)\nвизначається загальний результат платника податку від таких\nоперацій за звітний податковий період за даними бухгалтерського\nобліку. Від'ємний результат від операцій з деривативами\nпереноситься на зменшення результату від операцій з деривативами\nнаступних звітних періодів у порядку, визначеному статтею 150\nцього Кодексу. Позитивний результат (з урахуванням від'ємного\nрезультату від операцій з деривативами минулих періодів)\nвключається до складу доходів платника податку за результатами\nтакого звітного податкового періоду. Усі інші витрати та доходи\nплатника податку за операціями з деривативами враховуються у\nвизначенні об'єкта оподаткування такого платника податку на\nзагальних умовах, встановлених цим Кодексом.\nНорми цього Кодексу щодо звичайних цін не застосовуються при\nпроведенні операцій РЕПО чи операцій з деривативами.\nПервинними документами для підтвердження доходів і витрат за\nопераціями з цінними паперами та деривативами (похідними\nінструментами) можуть бути:\nдля торговців цінними паперами - учасників фондової біржі -\nбіржовий звіт за звітний період;\nдля платників податку - клієнтів торговців цінними паперами -\nучасників фондової біржі - звіт торговця цінними паперами, який\nформується на підставі біржового звіту та договору з таким\nторговцем\";\nпідпункт 153.13.10 пункту 153.13 доповнити словами \"фондів\nбанківського управління, фондів фінансування будівництва та фондів\nоперацій з нерухомістю, створених відповідно до закону\";\nабзац другий підпункту 153.15.1 пункту 153.15 викласти в\nтакій редакції:\n\"Об'єкти основних засобів та нематеріальних активів юридичної\nособи, що припиняється у зв'язку з проведенням реорганізації,\nвключається до складу відповідних груп основних засобів та\nнематеріальних активів платника податків - правонаступника за\nбалансовою вартістю на дату затвердження передавального акта та\nпідлягає амортизації в порядку, визначеному цим Кодексом\";\n55) у статті 154:\nпункт 154.8 викласти у такій редакції:\n\"154.8. Звільняється від оподаткування прибуток підприємств\nпаливно-енергетичного комплексу в межах фактичних витрат, що не\nперевищують загальну річну суму:\nпередбачених інвестиційними програмами, схваленими органом,\nщо здійснює державне регулювання у сфері електроенергетики і на\nринку природного газу, на капітальні вкладення з будівництва\n(реконструкції, модернізації) міждержавних, магістральних та\nрозподільчих (локальних) електричних мереж, електричних станцій,\nтеплоелектроцентралей, магістральних газопроводів,\nгазорозподільних мереж, підземних сховищ газу та встановлення\nлічильників газу населенню, у тому числі сум, спрямованих на\nповернення кредитів, які використані для фінансування\nвищезазначених цілей;\nпередбачених проектами, фінансування яких здійснюється за\nрахунок суб'єктів природних монополій, виробників електричної\nта/або теплової енергії відповідно до рішень Кабінету Міністрів\nУкраїни;\nвитрат у межах інвестиційної складової, затвердженої органом,\nщо здійснює державне регулювання у сфері електроенергетики і на\nринку природного газу, необхідної для повернення кредитів,\nінвестицій, погашення облігацій (боргових цінних паперів),\nвипущених (отриманих) енергогенеруючими компаніями, з метою\nфінансування капітальних вкладень з будівництва (реконструкції,\nмодернізації) обладнання електричних станцій і\nтеплоелектроцентралей, відповідно до плану будівництва\n(реконструкції, модернізації), затвердженого Кабінетом Міністрів\nУкраїни або уповноваженим ним органом\";\nдоповнити пунктом 154.9 такого змісту:\n\"154.9. Звільняється від оподаткування прибуток суб'єктів\nгосподарювання водо-, теплопостачання та водовідведення в межах\nвитрат, передбачених інвестиційними програмами, погодженими\nорганом місцевого самоврядування (в межах його компетенції) та\nсхваленими державним органом, що здійснює державне регулювання у\nсфері комунальних послуг (для суб'єктів, регулювання діяльності\nяких здійснює така комісія), на капітальні інвестиції в\nбудівництво (реконструкцію, модернізацію) об'єктів водо-,\nтеплопостачання та водовідведення, та/або сум, спрямованих на\nповернення кредитів, які використані для фінансування зазначених\nцілей\";\n56) абзац перший статті 155 після слів \"сільськогосподарської\nпродукції\" доповнити словами \"визначеної статтею 209 цього\nКодексу\";\n57) у статті 156:\nу підпункті 156.1.1 пункту 156.1:\nабзац дванадцятий після слова \"надання\" доповнити словом\n\"ним\";\nабзац п'ятнадцятий виключити;\nабзац четвертий підпункту 156.2.1 пункту 156.2 виключити;\n58) абзац другий підпункту 159.2.2 пункту 159.2 статті 159\nвикласти у такій редакції:\n\"для банків - 20 відсотків (на період з 1 квітня 2011 року до\n1 січня 2013 року - 30 відсотків) суми заборгованості за всіма\nвидами операцій, зазначених у підпункті 159.2.1 пункту 159.2 цієї\nстатті, а саме: суми непогашеної основної суми боргу та\nнарахованих процентів і комісій, а також суми наданих гарантій на\nостанній робочий день звітного податкового періоду\";\n59) пункт 160.9 статті 160 викласти у такій редакції:\n\"160.9. Резиденти, які надають агентські, довірчі, комісійні\nта інші подібні послуги з продажу чи придбання товарів, робіт,\nпослуг за рахунок і на користь тільки даного нерезидента (в тому\nчислі укладення договорів з іншими резидентами від імені і на\nкористь даного нерезидента), утримують і перераховують до\nвідповідного бюджету податок із доходу, отриманого таким\nнерезидентом із джерел в Україні, визначений у порядку,\nпередбаченому для оподаткування прибутків нерезидентів, що\nпроводять діяльність на території України через постійне\nпредставництво. При цьому такі резиденти не підлягають додатковій\nреєстрації в органах державної податкової служби як платники\nподатку.\nПоложення цього пункту не поширюються на випадки надання\nрезидентами агентських, довірчих, комісійних та інших подібних\nпосередницьких послуг з продажу чи придбання товарів, робіт,\nпослуг за рахунок і на користь нерезидентів у випадку, якщо вони\nнадають зазначені послуги в рамках своєї основної (звичайної)\nдіяльності\";\n60) у статті 164:\nпункт 164.1 викласти у такій редакції:\n\"164.1. Базою оподаткування є загальний оподатковуваний\nдохід, з урахуванням особливостей, визначених цим розділом.\nЗагальний оподатковуваний дохід - будь-який дохід, який\nпідлягає оподаткуванню, нарахований (виплачений, наданий) на\nкористь платника податку протягом звітного податкового періоду.\nУ разі використання права на податкову знижку базою\nоподаткування є чистий річний оподатковуваний дохід, який\nвизначається шляхом зменшення загального оподатковуваного доходу з\nурахуванням пункту 164.6 цієї статті на суми податкової знижки\nтакого звітного року.\nБазою оподаткування для доходів, отриманих від провадження\nгосподарської або незалежної професійної діяльності, є чистий\nрічний оподатковуваний дохід, який визначається відповідно до\nпункту 177.2 статті 177 та пункту 178.3 статті 178 цього Кодексу\";\nу пункті 164.2:\nв абзаці першому підпункту 164.2.16 слова \"пенсійних вкладів\"\nзамінити словами \"внесків на пенсійні вклади\";\nпідпункт \"ґ\" підпункту 164.2.17 доповнити словами \"(крім суми\nпроцентів умовно нарахованих на таку допомогу)\";\nпункт 164.6 доповнити абзацом другим такого змісту:\n\"При нарахуванні доходів у вигляді винагороди за\nцивільно-правовими договорами за виконання робіт (надання послуг)\nбаза оподаткування визначається як нарахована сума такої\nвинагороди, зменшена на суму єдиного внеску на загальнообов'язкове\nдержавне соціальне страхування\";\n61) у пункті 165.1 статті 165:\nпідпункт 165.1.1 після слів \"реабілітації інвалідів\"\nдоповнити словами \"суми допомоги по вагітності та пологах\";\nу підпункті 165.1.23 слова \"вартість одягу, взуття\" замінити\nсловами \"вартість майна\";\nпідпункт 165.1.26 після слів \"сума стипендії\" доповнити\nсловами \"(включаючи суму її індексації, нараховану відповідно до\nзакону)\";\nдоповнити підпунктом 165.1.50 такого змісту:\n\"165.1.50. операції з конвертації цінних паперів у разі, якщо\nїх обмін здійснюється за звичайними цінами або за вартістю чистих\nактивів у розрахунку на один цінний папір, які не призводять до\nвідчуження інвестицій та проводяться з цінними паперами ІСІ, що\nперебувають в управлінні однієї компанії з управління активами\";\n62) підпункт 166.4.3 пункту 166.4 статті 166 після слів\n\"платник податку\" доповнити словами \"до кінця податкового року,\nнаступного за звітним\";\n63) у статті 167:\nу пункті 167.1:\nв абзаці першому слова \"виграш гравця (учасника), отриманий\nвід організатора азартної гри\" замінити словами \"виграшу гравця\n(учасника), отриманого від організатора азартної гри\";\nпісля абзацу другого доповнити новим абзацом такого змісту:\n\"Платники податку, які подають податкові декларації за\nподатковий (звітний) рік згідно з підпунктом \"є\" пункту 176.1\nстатті 176, статтями 177 і 178 цього розділу, застосовують ставку\nподатку 17 відсотків до частини середньомісячного річного\nоподатковуваного доходу, що перевищує десятикратний розмір\nмінімальної заробітної плати, встановленої законом на 1 січня\nподаткового (звітного) року. Розмір середньомісячного річного\nоподатковуваного доходу розраховується як сума загальних місячних\nоподатковуваних доходів, зазначених в абзаці першому цього пункту,\nподілена на кількість календарних місяців, протягом яких платником\nподатку було одержано такі доходи у податковому (звітному) році,\nза який здійснюється декларування\".\nУ зв'язку з цим абзац третій вважати абзацом четвертим;\nабзац п'ятий пункту 167.2 доповнити словами \"включаючи дохід,\nщо виплачується (нараховується) емітентом внаслідок викупу\n(погашення) цінних паперів інституту спільного інвестування,\nвідповідно до закону, який визначається як різниця між сумою,\nотриманою від викупу, та сумою коштів або вартістю майна,\nсплаченою платником податку продавцю (у тому числі емітенту) у\nзв'язку з придбанням таких цінних паперів, як компенсація їх\nвартості\";\nв абзаці першому пункту 167.3 слова \"крім у державній та\nнедержавній грошовій лотереї\" замінити словами \"крім виграшу у\nдержавній та недержавній грошовій лотереї\";\n64) у статті 168:\nу пункті 168.1:\nдоповнити підпунктом 168.1.5 такого змісту:\n\"168.1.5. Якщо оподатковуваний дохід нараховується податковим\nагентом, але не виплачується (не надається) платнику податку, то\nподаток, який підлягає утриманню з такого нарахованого доходу,\nпідлягає перерахуванню до бюджету податковим агентом у строки,\nвстановлені цим Кодексом для місячного податкового періоду\";\nв останньому абзаці пункту слова \"Для цілей цього розділу\"\nзамінити словами та цифрами \"168.1.6. Для цілей цього розділу\";\nу пункті 168.4:\nпідпункт \"б\" підпункту 168.4.5 замінити двома підпунктами\nтакого змісту:\n\"б) у разі нотаріального посвідчення договорів\nкупівлі-продажу майна резидентами та нерезидентами, посвідчення\nдоговорів дарування чи видачі свідоцтв про право на спадщину\nнерезидентам - за місцем нотаріального посвідчення таких договорів\n(одержання свідоцтв);\nв) в інших випадках - за її податковою адресою\";\nу підпунктах 168.4.7 та 168.4.8 слова \"до відповідного\nмісцевого бюджету\" замінити словами \"до відповідного бюджету\";\n65) у пункті 169.4 статті 169:\nабзац другий підпункту 169.4.1 після слів і цифр\n\"підпунктом 169.1.2\" доповнити словами та цифрами \"та підпунктами\n\"а\" і \"б\" підпункту 169.1.3\";\nабзац перший підпункту 169.4.2 після слів \"за місцем\nзастосування податкової соціальної пільги\" доповнити словами \"з\nурахуванням положень абзацу третього пункту 167.1 статті 167 цього\nКодексу\";\n66) у статті 170:\nу пункті 170.2:\nу підпункті 170.2.2:\nабзац перший доповнити словами \"(крім операцій з\nдеривативами)\";\nабзац третій виключити;\nдоповнити абзацами такого змісту:\n\"Інвестиційний прибуток за операціями з деривативами\nрозраховується як позитивна різниця між доходом, отриманим\nплатником податку за операціями з деривативами (похідними\nінструментами), включаючи отримані суми періодичних або разових\nвиплат, передбачених умовами контрактів (договорів), та\nдокументально підтвердженою сумою, сплаченою платником податку\nіншій стороні такого контракту (договору) з деривативами\n(похідними інструментами), в тому числі сплаченими сумами\nперіодичних або разових виплат, які передбачені умовами контракту\n(договору).\nДокументальним підтвердженням (первинним документом) доходів\nта витрат за операціями з інвестиційними активами, укладеними в\nелектронній формі на фондовій біржі для клієнтів - учасників\nфондової біржі, визнається звіт торговця цінними паперами\n(брокера), який формується на базі біржового звіту та договору на\nброкерське обслуговування\";\nу першому реченні абзацу четвертого підпункту 170.2.6 слова\n\"окремо від операцій з банківськими металами\" виключити;\nу підпункті \"а\" підпункту 170.2.7 слова \"а також банківські\nметали, придбані у банку незалежно від місця їх подальшого\nпродажу\" виключити;\nпідпункт 170.2.9 викласти у такій редакції:\n\"170.2.9. Податковим агентом платника податку, який здійснює\nоперації з інвестиційними активами з використанням послуг\nпрофесійного торговця цінними паперами, включаючи банк, є такий\nпрофесійний торговець.\nМетодика визначення інвестиційного прибутку професійним\nторговцем цінними паперами при виконанні функцій податкового\nагента встановлюється Міністерством фінансів України спільно з\nцентральним органом виконавчої влади, який здійснює державне\nрегулювання ринку цінних паперів\";\nу підпункті 170.8.3 пункту 170.8:\nу підпункті \"а\" слова \"платником податку - резидентом\"\nзамінити словами \"та/або виплачених платнику податку - резиденту\";\nпідпункт \"в\" після слова \"вкладник\" доповнити словами\n\"учасник фонду банківського управління\";\nв абзаці сьомому слово \"страхових\" виключити;\n67) у статті 172:\nпункт 172.1 після абзацу першого доповнити новим абзацом\nтакого змісту:\n\"Умова щодо перебування такого майна у власності платника\nподатку понад три роки не розповсюджується на майно, отримане\nтаким платником у спадщину\".\nУ зв'язку з цим абзац другий вважати абзацом третім;\nпункт 172.5 викласти у такій редакції:\n\"172.5. Сума податку визначається та самостійно сплачується\nчерез банківські установи:\nа) особою, яка продає або обмінює з іншою фізичною особою\nнерухомість, - до нотаріального посвідчення договору\nкупівлі-продажу, міни;\nб) особою, у власності якої перебував об'єкт нерухомості,\nвідчужений за рішенням суду про зміну власника та перехід права\nвласності на таке майно. Фізична особа зобов'язана відобразити\nдоход від такого відчуження у річній податковій декларації\";\n68) у статті 173:\nабзац третій пункту 173.2 виключити;\nабзац перший пункту 173.3 доповнити реченням такого змісту:\n\"При цьому податковий агент утримує податок за ставками,\nвизначеними відповідно до пунктів 173.1 або 173.2 цієї статті з\nурахуванням інформації про черговість продажу рухомого майна,\nзазначеної платником податку у договорі купівлі-продажу чи в\nокремій заяві\";\nу пункті 173.8 слово \"спадкування\" замінити словом\n\"успадкування\";\n69) абзац другий пункту 174.3 статті 174 доповнити словами\n\"та спадкоємців, які отримали у спадщину об'єкти, що\nоподатковуються за нульовою ставкою податку на доходи фізичних\nосіб\";\n70) підпункт \"ґ\" пункту 176.2 статті 176 викласти у такій\nредакції:\n\"ґ) нести відповідальність у випадках, визначених цим\nКодексом\";\n71) у статті 177:\nпункт 177.4 викласти у такій редакції:\n\"177.4. До переліку витрат, безпосередньо пов'язаних з\nотриманням доходів, належать документально підтверджені витрати,\nщо включаються до витрат операційної діяльності згідно з\nрозділом III цього Кодексу\";\nу пункті 177.5:\nпідпункт 177.5.1 доповнити абзацом другим такого змісту:\n\"У разі зменшення суми отриманого доходу за попередній\nкалендарний квартал поточного року більше ніж на 20 відсотків у\nпорівнянні з розрахунковою очікуваною сумою доходу на такий\nквартал платник податку має право зменшити суму авансового\nплатежу, що підлягає сплаті у наступний строк, встановлений цим\nпідпунктом, пропорційно зменшенню суми зазначеного доходу. Для\nтакого зменшення суми авансового платежу фізичною особою -\nпідприємцем до настання строку сплати такого авансового платежу до\nоргану державної податкової служби подається заява у довільній\nформі, що містить розрахунок зменшення суми авансового платежу та\nкоротке пояснення обставин, що призвели до зменшення суми\nотриманого доходу\";\nв абзаці першому підпункту 177.5.3 слова \"податку на доходи\nта суми плати за торговий патент\" замінити словами \"податку на\nдоходи фізичних осіб та збору за провадження деяких видів\nпідприємницької діяльності\";\nпункт 177.8 викласти у такій редакції:\n\"177.8. Під час нарахування (виплати) фізичній особі -\nпідприємцю доходу від операцій, здійснюваних у межах обраних ним\nвидів діяльності, суб'єкт господарювання, який нараховує\n(виплачує) такий дохід, не утримує податок на доходи у джерела\nвиплати, якщо фізичною особою - підприємцем, яка отримує такий\nдохід, надано копію документу, що підтверджує її державну\nреєстрацію відповідно до закону як суб'єкта підприємницької\nдіяльності. Це правило не застосовується в разі нарахування\n(виплати) доходу за виконання певної роботи та/або надання послуги\nзгідно з цивільно-правовим договором, коли буде встановлено, що\nвідносини за таким договором фактично є трудовими, а сторони\nдоговору можуть бути прирівняні до працівника чи роботодавця\nвідповідно до підпунктів 14.1.195 та 14.1.222 пункту 14.1\nстатті 14 цього Кодексу\";\n72) у статті 178:\nу пункті 178.1 слова \"свідоцтво про таку реєстрацію\" замінити\nсловами \"довідку про взяття на облік\";\nв абзаці другому пункту 178.3 слово \"свідоцтва\" замінити\nсловами \"довідки про взяття на облік\";\nу пункті 178.5 слово \"свідоцтва\" замінити словом \"довідки\";\n73) пункт 179.2 статті 179 доповнити абзацом четвертим такого\nзмісту:\n\"у вигляді об'єктів спадщини, які відповідно до цього розділу\nоподатковуються за нульовою ставкою податку\";\n74) у статті 180:\nабзац другий підпункту 5 пункту 180.1 доповнити реченням\nтакого змісту: \"Норми цього підпункту не поширюються на\nуправителів майна, які здійснюють управління активами інститутів\nспільного інвестування, фондів банківського управління, фондів\nфінансування будівництва та фондів операцій з нерухомістю,\nстворених відповідно до закону\";\nдоповнити пунктом 180.4 такого змісту:\n\"180.4. Положення цієї статті не поширюються на осіб -\nнерезидентів, які надають послуги з підготовки до зняття і зняття\nенергоблоків Чорнобильської АЕС з експлуатації та перетворення\nоб'єкта \"Укриття\" на екологічно безпечну систему, фінансування\nяких здійснюється за рахунок коштів міжнародної технічної\nдопомоги, що надається на безоплатній та безповоротній основі,\nвідповідно до положень Рамкової угоди між Україною та Європейським\nбанком реконструкції та розвитку стосовно діяльності\nЧорнобильського фонду \"Укриття\" в Україні ( 996_004 ) та Угоди про\nгрант (Проекту ядерної безпеки Чорнобильської АЕС) між\nЄвропейським банком реконструкції та розвитку як Розпорядником\nкоштів, наданих згідно з Грантом з Рахунка ядерної безпеки, Урядом\nУкраїни та Чорнобильською атомною електростанцією ( 996_729 )\";\n75) пункт 182.1 статті 182 доповнити абзацом другим такого\nзмісту:\n\"Особа, статутний капітал або балансова вартість активів\n(основних засобів, нематеріальних активів, запасів) якої перевищує\n300 000 гривень та яка не є платником податку відповідно до\nпункту 181.1 статті 181 цього Кодексу, може добровільно\nзареєструватися незалежно від наявності здійснених нею\nоподатковуваних операцій та обсягу постачання товарів/послуг іншим\nплатникам податку\";\n76) у статті 183:\nпункт 183.3 після слів \"як платника податку\" доповнити\nсловами та цифрами \"або особи, яка відповідає вимогам, визначеним\nпідпунктом 6 пункту 180.1 статті 180 цього Кодексу\";\nпункт 183.4 викласти у такій редакції:\n\"183.4. У разі переходу осіб із спрощеної системи\nоподаткування, що не передбачає сплати податку, на загальну\nсистему оподаткування, за умови, якщо такі особи відповідають\nвимогам, визначеним пунктом 181.1 статті 181 або пунктом 182.1\nстатті 182 цього Кодексу, з початку календарного року,\nреєстраційна заява має бути подана не пізніше 10 січня цього\nкалендарного року; у разі якщо такий перехід здійснюється упродовж\nкалендарного року, реєстраційна заява подається одночасно з\nподанням заяви про відмову від застосування спрощеної системи\nоподаткування.\nПри реєстрації осіб як платників податку, які обрали спрощену\nсистему оподаткування, що передбачає сплату податку, за умови, що\nтакі особи відповідають вимогам, визначеним пунктом 181.1\nстатті 181 або пунктом 182.1 статті 182 цього Кодексу,\nреєстраційна заява подається одночасно з поданням заяви на право\nзастосування спрощеної системи оподаткування\";\nпункт 183.5 викласти у такій редакції:\n\"183.5. Особи, зазначені у пунктах 183.3 та 183.4 цієї статті\n(у разі добровільної реєстрації), можуть навести у заяві бажаний\n(запланований) день реєстрації як платника податку, що відповідає\nдаті початку податкового періоду (календарний місяць), з якого\nтакі особи вважатимуться платниками податку та матимуть право на\nвиписку податкових накладних.\nПри цьому реєстрація осіб, зазначених у пункті 183.4 цієї\nстатті, здійснюється не раніше дати зміни системи оподаткування\";\nпункт 183.7 після слів \"безпосередньо керівником\" доповнити\nсловами \"або представником\";\nпункт 183.10 викласти у такій редакції:\n\"183.10. Будь-яка особа, яка підлягає обов'язковій реєстрації\nяк платник податку, і у випадках та в порядку, передбачених цією\nстаттею, не подала до органу державної податкової служби\nреєстраційну заяву, несе відповідальність за ненарахування або\nнесплату цього податку на рівні зареєстрованого платника без права\nнарахування податкового кредиту та отримання бюджетного\nвідшкодування\";\n77) у пункті 184.7 статті 184 слова \"подання заяви про\"\nвиключити;\n78) у підпункті \"в\" пункту 186.3 статті 186 слова \"та інші\nподібні послуги консультаційного характеру\" виключити;\n79) абзац перший пункту 187.10 статті 187 викласти у такій\nредакції:\n\"187.10. Платники податку, які постачають теплову енергію,\nгаз природний (крім скрапленого), надають послуги з\nводопостачання, водовідведення чи послуги, вартість яких\nвключається до складу квартирної плати чи плати за утримання\nжитла, фізичним особам, бюджетним установам, не зареєстрованим як\nплатники податку, а також житлово-експлуатаційним конторам,\nквартирно-експлуатаційним частинам, об'єднанням співвласників\nбагатоквартирних будинків, іншим подібним платникам податку, які\nздійснюють збір коштів від зазначених покупців з метою подальшого\nїх перерахування продавцям таких товарів (надавачам послуг) у\nрахунок компенсації їх вартості (далі - ЖЕКи), визначають дату\nвиникнення податкових зобов'язань та податкового кредиту за\nкасовим методом\";\n80) у пункті 188.1 статті 188:\nабзац перший доповнити словами \"і збору на обов'язкове\nдержавне пенсійне страхування на послуги стільникового рухомого\nзв'язку\";\nабзац п'ятий викласти у такій редакції:\n\"У разі постачання виробничих або невиробничих засобів, інших\nтоварів/послуг без оплати, з частковою оплатою, у межах обміну, у\nмежах дарування, у рахунок оплати праці фізичним особам, які\nперебувають у трудових відносинах із платником податку, пов'язаній\nз постачальником особі, суб'єкту господарювання, який не\nзареєстрований платником податку, іншим особам, які не\nзареєстровані платниками податку, база оподаткування визначається\nвиходячи з їх договірної (контрактної) вартості, але не нижче\nзвичайних цін\";\n81) у статті 189:\nпункт 189.1 викласти у такій редакції:\n\"189.1. У разі постачання товарів/послуг у межах балансу\nплатника податку для невиробничого використання, постачання\nтоварів/послуг та виробничих основних засобів відповідно до пункту\n198.5 статті 198 цього Кодексу, використання виробничих або\nневиробничих засобів, інших товарів/послуг не у господарській\nдіяльності, переведення виробничих основних засобів до складу\nневиробничих основних засобів, база оподаткування визначається\nвиходячи з їх балансової вартості на момент переведення\n(постачання), а для товарів/послуг - не нижче цін придбання\";\nпункт 189.5 після абзацу першого доповнити новим абзацом\nтакого змісту:\n\"У разі постачання вживаних товарів, повернутих\nлізингоодержувачем не зареєстрованим як платник податку у зв'язку\nз невиконанням умов договору фінансового лізингу, базою\nоподаткування є позитивна різниця між ціною продажу та ціною\nпридбання таких товарів\".\nУ зв'язку з цим абзац другий вважати абзацом третім;\nпункт 189.9 викласти у такій редакції:\n\"189.9. У разі якщо основні виробничі або невиробничі засоби\nліквідуються за самостійним рішенням платника податку, така\nліквідація для цілей оподаткування розглядається як постачання\nтаких основних виробничих або невиробничих засобів за звичайними\nцінами, але не нижче балансової вартості на момент ліквідації.\nНорма цього пункту не поширюється на випадки, коли основні\nвиробничі або невиробничі засоби ліквідуються у зв'язку з їх\nзнищенням або зруйнуванням внаслідок дії обставин непереборної\nсили, в інших випадках, коли така ліквідація здійснюється без\nзгоди платника податку, у тому числі в разі викрадення основних\nвиробничих або невиробничих засобів, що підтверджується відповідно\nдо законодавства або коли платник податку подає органу державної\nподаткової служби відповідний документ про знищення, розібрання\nабо перетворення основних виробничих або невиробничих засобів у\nінший спосіб, внаслідок чого вони не можуть використовуватися за\nпервісним призначенням\";\n82) у пункті 192.1 статті 192 слова \"повернення товарів\"\nзамінити словами \"повернення товарів/послуг\";\n83) у статті 196:\nу пункті 196.1:\nабзац перший підпункту 196.1.1 доповнити словами \"та інших\nвидів професійної діяльності на фондовому ринку, які підлягають\nліцензуванню відповідно до закону\";\nу підпункті 196.1.2:\nабзаци перший та другий викласти у такій редакції:\n\"196.1.2. передачі майна у схов (відповідальне зберігання), у\nконцесію, а також у лізинг (оренду), крім передачі у фінансовий\nлізинг;\nповернення майна із схову (відповідального зберігання) його\nвласнику, а також майна, попередньо переданого в концесію або\nлізинг (оренду) концесієдавцю або лізингодавцю (орендодавцю), крім\nпереданого у фінансовий лізинг\";\nв абзаці третьому слова \"по об'єкту фінансового лізингу,\nоціненого в іноземній валюті, сплата процентів з метою\nоподаткування визначається у гривнях за курсом валют, визначеним\nНаціональним банком України на момент сплати\" виключити;\nв абзаці першому підпункту 196.1.5:\nслова \"переуступки фінансових кредитів\" замінити словами\n\"відступлення прав вимоги за фінансовими кредитами фінансових\nустанов\";\nдоповнити реченням такого змісту: \"Перелік послуг з\nрозрахунково-касового обслуговування визначається Національним\nбанком України за погодженням з Державною податковою службою\nУкраїни\";\n84) у статті 197:\nу пункті 197.1:\nпідпункт \"г\" підпункту 197.1.7 доповнити реченням такого\nзмісту: \"Порядок надання таких послуг затверджується Кабінетом\nМіністрів України\";\nв абзаці шостому підпункту 197.1.12 слова \"балансова вартість\nвідповідної групи основних засобів не змінюється\" виключити;\nабзац другий підпункту 197.1.16 після слів \"у межах їх\nповноважень\" доповнити словами \"та за рішенням юридичних осіб, у\nразі передачі основних засобів інфраструктури залізничного\nтранспорту\";\nу підпункті 197.1.25 слова \"крім видань еротичного характеру\"\nзамінити словами \"(крім видань еротичного характеру)\";\nв абзаці першому пункту 197.6 слова \"середньооблікової\nчисельності штатних працівників облікового складу\" замінити\nсловами \"середньооблікової кількості штатних працівників\";\nвключити пункт 197.9 такого змісту:\n\"197.9. Звільняються від оподаткування операції з постачання\nпослуг, що надаються іноземним та вітчизняним суднам, які\nздійснюють міжнародні перевезення пасажирів, їхнього багажу і\nвантажів та оплачуються ними відповідно до законодавства України\nпортовими зборами\";\n85) у статті 198:\nу пункті 198.2:\nабзаци перший та другий замінити одним абзацом такого змісту:\n\"198.2. Датою виникнення права платника податку на віднесення\nсум податку до податкового кредиту вважається дата тієї події, що\nвідбулася раніше\".\nУ зв'язку з цим абзаци третій - восьмий вважати відповідно\nабзацами другим - сьомим;\nабзац четвертий викласти у такій редакції:\n\"Для операцій із ввезення на митну територію України товарів\nдатою виникнення права на віднесення сум податку до податкового\nкредиту є дата сплати (нарахування) податку за податковими\nзобов'язаннями згідно з пунктом 187.8 статті 187 цього Кодексу, а\nдля операцій з постачання послуг нерезидентом на митній території\nУкраїни - дата сплати (нарахування) податку за податковими\nзобов'язаннями, що були включені отримувачем таких послуг до\nподаткової декларації попереднього періоду\";\nпункт 198.5 викласти у такій редакції:\n\"198.5. Якщо у подальшому такі товари/послуги, основні\nвиробничі засоби фактично використовуються в операціях, які не є\nоб'єктом оподаткування або звільняються від оподаткування\nвідповідно до цього Кодексу, міжнародних договорів (угод) (за\nвинятком випадків проведення операцій, передбачених\nпідпунктом 196.1.7 пункту 196.1 статті 196 цього Кодексу), то з\nметою оподаткування такі товари/послуги, основні виробничі засоби\nвважаються проданими у податковому періоді, на який припадає таке\nвикористання, у тому випадку, якщо платник податку скористався\nправом на податковий кредит за цими товарами/послугами, основними\nвиробничими засобами.\nДатою використання товарів/послуг, основних виробничих\nзасобів вважається дата визнання витрат відповідно до розділу III\nцього Кодексу\";\nабзаци перший та другий пункту 198.6 викласти у такій\nредакції:\n\"198.6. Не відносяться до податкового кредиту суми податку,\nсплаченого (нарахованого) у зв'язку з придбанням товарів/послуг,\nне підтверджені податковими накладними (або підтверджені\nподатковими накладними, оформленими з порушенням вимог статті 201\nцього Кодексу) чи не підтверджені митними деклараціями, іншими\nдокументами, передбаченими пунктом 201.11 статті 201 цього\nКодексу.\nУ разі коли на момент перевірки платника податку органом\nдержавної податкової служби суми податку, попередньо включені до\nскладу податкового кредиту, залишаються не підтвердженими\nзазначеними цим пунктом документами, платник податку несе\nвідповідальність відповідно до цього Кодексу\";\n86) перше речення пункту 199.5 статті 199 викласти у такій\nредакції:\n\"199.5. Частка використання сплаченого (нарахованого) податку\nза придбаними (ввезеними) товарами/послугами між оподатковуваними\nта неоподатковуваними операціями, визначена з урахуванням норм\nпунктів 199.2-199.4 статті 199 цього Кодексу, застосовується для\nпроведення коригування сум податку, які відносяться до податкового\nкредиту за операціями, зазначеними у пункті 199.1 статті 199 цього\nКодексу\";\n87) у статті 200:\nу підпункті \"а\" пункту 200.4 слова \"за отримані від\nнерезидента послуги отримувачем товарів/послуг\" замінити словами\n\"за отримані від нерезидента послуги отримувачем послуг\";\nу пункті 200.19:\nу підпункті 200.19.3 слова \"не менше 50 відсотків\" замінити\nсловами \"не менше 40 відсотків\";\nпідпункт 200.19.4 після слів \"за даними податкових накладних\"\nдоповнити словами \"що виникла протягом трьох попередніх звітних\nперіодів (кварталу)\";\n88) у статті 201:\nу пункті 201.1:\nабзац перший доповнити словами \"такі обов'язкові реквізити\";\nдоповнити підпунктом \"і\" такого змісту:\n\"і) код товару згідно з УКТ ЗЕД ( 2371а-14 , 2371б-14 ,\n2371в-14 , 2371г-14 ) (для підакцизних товарів та товарів, ввезених\nна митну територію України)\";\nпункт 201.9 доповнити словами \"після набрання чинності таким\nрішенням суду\";\nу пункті 201.10:\nпісля абзацу шостого доповнити новим абзацом такого змісту:\n\"Реєстрація податкових накладних та/або розрахунків\nкоригування до податкових накладних у Єдиному реєстрі податкових\nнакладних здійснюється не пізніше двадцяти календарних днів,\nнаступних за датою їх виписки\".\nУ зв'язку з цим абзаци сьомий - одинадцятий вважати\nвідповідно абзацами восьмим - дванадцятим;\nу першому реченні абзацу одинадцятого слова \"її заповнення\nта\" замінити словами \"її заповнення та/або\";\nв абзаці третьому підпункту \"б\" пункту 201.11 слова\n\"електронними контрольно-касовими апаратами\" замінити словами\n\"реєстраторами розрахункових операцій\";\n89) у статті 206:\nабзаци другий та третій підпункту 206.2.5 пункту 206.2 після\nслова \"простого\" доповнити словом \"авальованого\";\nв абзаці другому пункту 206.5 слова \"фізичним особам, які\nвиїжджають за межі митної території України, та\" виключити;\n90) статтю 207 викласти у такій редакції:\n\" Стаття 207. Порядок оподаткування туроператорської та\nтурагентської діяльності\n207.1. Цією статтею встановлюються особливості оподаткування\nтуристичного продукту (туристичної послуги), що надаються\nтуристичним оператором та туристичним агентом відповідно до\nзаконодавства. Туристичний продукт, як комплекс туристичних\nпослуг, з метою оподаткування розглядається як єдина послуга.\n207.2. Базою оподаткування в разі проведення операцій з\nпостачання туристичним оператором туристичного продукту\n(туристичної послуги), призначеного для його споживання\n(отримання) на території України, є винагорода, яка визначається\nяк різниця між вартістю поставленого ним туристичного продукту\n(туристичної послуги) та вартістю витрат, понесених таким\nтуристичним оператором внаслідок придбання (створення) такого\nтуристичного продукту (туристичної послуги).\n207.3. Базою оподаткування в разі проведення операцій з\nпостачання на території України туристичним оператором\nтуристичного продукту (туристичної послуги), призначеного для його\nспоживання (отримання) за межами території України, є винагорода,\nяка визначається як різниця між вартістю поставленого ним\nтуристичного продукту (туристичної послуги) та вартістю витрат,\nпонесених таким туристичним оператором внаслідок придбання\n(створення) такого туристичного продукту (туристичної послуги).\n207.4. Базою оподаткування туристичного оператора, який\nздійснює посередницьку діяльність на території України з укладання\nдоговорів на туристичне обслуговування з іноземними суб'єктами\nтуристичної діяльності, є винагорода, яка нараховується\n(виплачується) йому таким іноземним суб'єктом туристичної\nдіяльності, в тому числі шляхом надання права самостійно\nутримувати належну такому туроператору суму винагороди із коштів,\nсплачених замовником (споживачем) туристичних послуг.\n207.5. Базою оподаткування для операцій, які здійснюються\nтуристичним агентом, є комісійна винагорода, яка нараховується\n(виплачується) туристичним оператором, іншими постачальниками\nпослуг на користь такого туристичного агента, у тому числі за\nрахунок коштів, отриманих останнім від споживача туристичного\nпродукту (туристичної послуги).\n207.6. Суми податку, що відповідно до статті 139 цього\nКодексу включаються до витрат, не враховуються при визначенні бази\nоподаткування в цілях цієї статті.\n207.7. Ставка податку, визначена у підпункті \"а\" пункту 193.1\nстатті 193 цього розділу, застосовується до бази оподаткування,\nвизначеної згідно з пунктами 207.2-207.5 цієї статті\";\n91) статтю 208 доповнити пунктом 208.6 такого змісту:\n\"208.6. Положення цієї статті не поширюються на постачання\nособою - нерезидентом, яку не зареєстровано як платника податку,\nпослуг з підготовки до зняття і зняття енергоблоків Чорнобильської\nАЕС з експлуатації та перетворення об'єкта \"Укриття\" на екологічно\nбезпечну систему, фінансування яких здійснюється за рахунок коштів\nміжнародної технічної допомоги, що надається на безоплатній та\nбезповоротній основі, відповідно до положень Рамкової угоди між\nУкраїною та Європейським банком реконструкції та розвитку стосовно\nдіяльності Чорнобильського фонду \"Укриття\" в Україні ( 996_004 )\nта Угоди про грант (Проекту ядерної безпеки Чорнобильської АЕС)\nміж Європейським банком реконструкції та розвитку як Розпорядником\nкоштів, наданих згідно з Грантом з Рахунка ядерної безпеки, Урядом\nУкраїни та Чорнобильською атомною електростанцією ( 996_729 )\";\n92) у статті 209:\nпункт 209.3 доповнити словами \"та зараховується до складу\nподаткового кредиту наступного звітного (податкового) періоду\";\nпункт 209.7 викласти у такій редакції:\n\"209.7. Сільськогосподарськими вважаються товари, зазначені у\nтоварних групах 1-24, товарних позиціях 4101, 4102, 4103, 4301\nзгідно з УКТ ЗЕД ( 2371б-14 ), та послуги, які отримані в\nрезультаті здійснення діяльності, на яку відповідно до\nпункту 209.17 цієї статті поширюється дія спеціального режиму\nоподаткування у сфері сільського та лісового господарства, а також\nрибальства, якщо такі товари вирощуються, відгодовуються,\nвиловлюються або збираються (заготовляються), а послуги надаються,\nбезпосередньо платником податку - суб'єктом спеціального режиму\nоподаткування (крім придбання таких товарів/послуг у інших осіб),\nякі поставляються зазначеним платником податку - їх виробником\";\nпідпункт \"в\" підпункту 209.15.2 пункту 209.15 викласти у\nтакій редакції:\n\"в) надання послуг іншим сільгосптоваровиробникам (юридичним\nособам) та/або фізичним особам з використанням\nсільськогосподарської техніки, крім надання її у фінансову оренду\n(лізинг)\";\n93) в абзаці третьому пункту 211.1 статті 211 слова \"з\nотримувачем міжнародної технічної допомоги (реципієнтом) або\"\nвиключити;\n94) у пункті 212.3 статті 212:\nв абзаці другому підпункту 212.3.1 слово \"анулювані\" замінити\nсловом \"анульовані\", а слова \"суб'єкта господарювання\" замінити\nсловами \"юридичних осіб, місцем проживання фізичних осіб -\nпідприємців\";\nу підпункті 212.3.2 слова \"за місцем державної реєстрації\nтаких суб'єктів у місячний строк із дня початку господарської\nдіяльності\" замінити словами \"за місцезнаходженням юридичних осіб,\nмісцем проживання фізичних осіб - підприємців, не пізніше\nграничного терміну подання декларації акцизного податку за місяць,\nв якому розпочато господарську діяльність\";\n95) абзац другий підпункту 213.2.1 пункту 213.2 статті 213\nдоповнити словами \"у тому числі, якщо відвантаження відбулося у\nзвітному періоді, а вивезення (експортування) - у наступному\nзвітному періоді і на дату подання декларації з акцизного податку\nза звітний місяць наявна така митна декларація\";\n\n{ Підпункт 96 пункту 1 розділу I виключено на підставі Закону\nN 4235-VI ( 4235-17 ) від 22.12.2011 }\n\n97) пункт 226.8 статті 226 доповнити абзацом другим такого\nзмісту:\n\"Виробники та імпортери тютюнових виробів ведуть облік та\nзвітують про використання марок акцизного податку за видами марок\n(ТІ - \"тютюн імпортний\", ТВ - \"тютюн вітчизняний\") у кількісному\nвиразі\";\n98) статтю 229 доповнити пунктами 229.4 та 229.5 такого\nзмісту:\n\"229.4. Особливості оподаткування нафтопродуктів, вироблених\nв Україні, що використовуються в якості сировини для хімічної\nпромисловості\n229.4.1. Нафтопродукти (коди 2710 11 11 00, 2710 11 15 00,\n2710 11 21 00, 2710 19 11 00, 2710 19 15 00, 2710 19 25 00,\n2710 19 29 00 згідно з УКТ ЗЕД) ( 2371а-14 ) можуть бути\nреалізованими у якості сировини для виробництва у хімічній\nпромисловості за нульовою ставкою акцизного податку.\n229.4.2. У разі використання цих нафтопродуктів у якості\nсировини для виробництва у хімічній промисловості за нульовою\nставкою акцизного податку органами державної податкової служби\nздійснюється контроль за їх цільовим використанням.\n229.4.3. До отримання нафтопродуктів, які використовуються\nсуб'єктами господарювання в якості сировини для виробництва у\nхімічній промисловості, виробниками видається податковий вексель\nна суму акцизного податку, нарахованого на обсяг нафтопродуктів,\nщо отримуються виходячи із ставки, яка визначається як різниця між\nставкою акцизного податку, що передбачена пунктом 215.3 статті 215\nцього розділу, та ставкою 0 євро за 1000 кг.\n229.4.4. Податковий вексель може бути виданий лише суб'єктом\nгосподарювання - виробником, що використовує ці нафтопродукти у\nякості сировини у хімічній промисловості.\n229.4.5. Строк, на який видається податковий вексель, не може\nперевищувати 90 календарних днів.\n229.4.6. Обов'язки з погашення податкового векселя не можуть\nпередаватися іншим особам незалежно від їх взаємовідносин з\nвекселедавцем.\n229.4.7. За користування податковим векселем не нараховуються\nвідсотки або інші види плати, передбачені законодавством для інших\nвидів векселів.\n229.4.8. Векселедержателем є орган державної податкової\nслужби за місцем реєстрації векселедавця.\n229.4.9. На підприємствах, що використовують нафтопродукти в\nякості сировини для виробництва у хімічній промисловості,\nвстановлюються податкові пости. На податковому посту представники\nоргану державної податкової служби за місцем його розташування\nздійснюють постійний безпосередній контроль за цільовим\nвикористанням нафтопродуктів в якості сировини для хімічної\nпромисловості.\n229.4.10. Податковий вексель вважається погашеним у разі\nдокументального підтвердження факту цільового використання\nнафтопродуктів виключно як сировини для виробництва у хімічній\nпромисловості.\n229.4.11. Для погашення податкового векселя векселедержателю\nподається довідка векселедавця про цільове використання\nнафтопродуктів як сировини для виробництва у хімічній\nпромисловості, погоджена представником податкового поста,\nвстановленого на підприємстві.\n229.4.12. У разі якщо передбачений цією статтею податковий\nвексель не погашається в установлений строк, векселедержатель\nздійснює протест такого податкового векселя у неплатежі згідно із\nзаконодавством та протягом одного робочого дня з дати вчинення\nпротесту звертається до банку, який здійснив аваль цього\nподаткового векселя, з опротестованим податковим векселем.\nБанк-аваліст зобов'язаний не пізніше операційного дня, наступного\nза днем звернення векселедержателя з опротестованим податковим\nвекселем, переказати суму, яка зазначена у податковому векселі,\nвекселедержателю.\n229.4.13. Порядок випуску, обігу та погашення податкових\nвекселів, які видаються до отримання нафтопродуктів для\nвикористання у якості сировини для виробництва у хімічній\nпромисловості, встановлюється Кабінетом Міністрів України.\n229.4.14. Перелік підприємств, що отримують нафтопродукти для\nвикористання у якості сировини для виробництва у хімічній\nпромисловості, затверджується Кабінетом Міністрів України.\n229.4.15. Відвантаження нафтопродуктів, що використовуються в\nякості сировини для виробництва у хімічній промисловості,\nпроводиться в межах квот, встановлених Кабінетом Міністрів\nУкраїни.\n229.4.16. У разі нецільового використання суб'єктами\nгосподарювання нафтопродуктів, що отримані в якості сировини для\nвиробництва у хімічній промисловості, з таких суб'єктів\nсправляється штраф у розмірі, який обчислюється виходячи з обсягів\nвикористаних не за призначенням нафтопродуктів та ставки акцизного\nподатку, передбаченої пунктом 215.3 статті 215 цього Кодексу,\nзбільшеної в 1,5 раза.\n229.5. Особливості оподаткування нафтопродуктів, ввезених в\nУкраїну, що використовуються в якості сировини для хімічної\nпромисловості\n229.5.1. Нафтопродукти (коди 2710 11 11 00, 2710 11 15 00,\n2710 11 21 00, 2710 19 11 00, 2710 19 15 00, 2710 19 25 00,\n2710 19 29 00 згідно з УКТ ЗЕД) ( 2371а-14 ) можуть ввозитися в\nУкраїну в якості сировини для виробництва у хімічній промисловості\nбез сплати акцизного податку.\n229.5.2. У разі використання цих нафтопродуктів у якості\nсировини для виробництва у хімічній промисловості без сплати\nакцизного податку органами державної податкової служби\nздійснюється контроль за їх цільовим використанням.\n229.5.3. Для ввезення на митну територію України\nнафтопродуктів (коди 2710 11 11 00, 2710 11 15 00, 2710 11 21 00,\n2710 19 11 00, 2710 19 15 00, 2710 19 25 00, 2710 19 29 00 згідно\nз УКТ ЗЕД) ( 2371а-14 ) з метою використання їх в якості сировини\nу хімічній промисловості виробник оформлює податковий вексель у\nтрьох примірниках. Один примірник подається органу державної\nподаткової служби за місцезнаходженням виробника, другий - органу\nдержавної митної служби, яким здійснюється митне оформлення\nзазначених товарів, третій залишається платнику податку.\n229.5.4. Податковий вексель видається на суму акцизного\nподатку, що справляється при ввезенні товарів відповідно до\nзаконодавства.\n229.5.5. Податковий вексель може бути виданий лише суб'єктом\nгосподарювання - виробником, що використовує ці нафтопродукти у\nякості сировини у хімічній промисловості.\n229.5.6. Строк, на який видається авальований податковий\nвексель, не може перевищувати 90 календарних днів з дати\nоформлення митної декларації.\n229.5.7. Підставою для митного оформлення нафтопродуктів\n(коди 2710 11 11 00, 2710 11 15 00, 2710 11 21 00, 2710 19 11 00,\n2710 19 15 00, 2710 19 25 00, 2710 19 29 00 згідно з УКТ ЗЕД)\n( 2371а-14 ), що ввозяться на митну територію України з метою\nвикористання у хімічній промисловості, є подання виробником органу\nдержавної митної служби другого примірника податкового векселя,\nавальованого банком та взятого на облік органом державної\nподаткової служби за місцезнаходженням виробника.\n229.5.8. Обов'язки з погашення податкового векселя не можуть\nпередаватись іншим особам незалежно від їх взаємовідносин з\nвекселедавцем.\n229.5.9. За користування податковим векселем не нараховуються\nвідсотки або інші види плати, передбачені законодавством для інших\nвидів векселів.\n229.5.10. Векселедержателем є орган державної податкової\nслужби за місцем реєстрації векселедавця.\n229.5.11. На підприємствах, що використовують нафтопродукти в\nякості сировини для виробництва у хімічній промисловості,\nвстановлюються податкові пости. На податковому посту представники\nоргану державної податкової служби за місцем його розташування\nздійснюють постійний безпосередній контроль за цільовим\nвикористанням нафтопродуктів в якості сировини для хімічної\nпромисловості.\n229.5.12. Податковий вексель без сплати суми акцизного\nподатку коштами вважається погашеним у разі документального\nпідтвердження факту цільового використання нафтопродуктів виключно\nяк сировини для виробництва у хімічній промисловості.\n229.5.13. Для погашення податкового векселя векселедержателю\nподається довідка векселедавця про цільове використання\nнафтопродуктів як сировини для виробництва у хімічній\nпромисловості, погоджена представником податкового поста,\nвстановленого на підприємстві. Копія довідки про цільове\nвикористання подається органу державної митної служби.\n229.5.14. У разі якщо передбачений цією статтею податковий\nвексель не погашається в установлений строк, векселедержатель\nздійснює протест такого податкового векселя у неплатежі згідно із\nзаконодавством та протягом одного робочого дня з дати вчинення\nпротесту звертається до банку, який здійснив аваль цього\nподаткового векселя, з опротестованим податковим векселем.\nБанк-аваліст зобов'язаний не пізніше операційного дня, що настає\nза датою звернення векселедержателя з опротестованим податковим\nвекселем, переказати суму, зазначену у податковому векселі,\nвекселедержателю.\n229.5.15. Порядок випуску, обігу та погашення податкових\nвекселів, які видаються до ввезення нафтопродуктів для\nвикористання у якості сировини для виробництва у хімічній\nпромисловості, встановлюється Кабінетом Міністрів України.\n229.5.16. Перелік підприємств, що здійснюють ввезення\nнафтопродуктів для використання у якості сировини для виробництва\nу хімічній промисловості, затверджується Кабінетом Міністрів\nУкраїни.\n229.5.17. Ввезення нафтопродуктів, що використовуються в\nякості сировини для виробництва у хімічній промисловості,\nздійснюється в межах квот, встановлених Кабінетом Міністрів\nУкраїни.\n229.5.18. У разі нецільового використання суб'єктами\nгосподарювання нафтопродуктів, що ввезені в якості сировини для\nвиробництва у хімічній промисловості, з таких суб'єктів\nсправляється штраф у розмірі, який обчислюється виходячи з обсягів\nвикористаних не за призначенням нафтопродуктів та ставки акцизного\nподатку, передбаченої пунктом 215.3 статті 215 цього Кодексу,\nзбільшеної в 1,5 раза\";\n99) підпункт \"а\" підпункту 233.1.1 пункту 233.1 статті 233\nпісля слів \"вантажних транспортних засобів\" доповнити словами\n\"інших колісних транспортних засобів\";\n100) пункт 234.1 статті 234 доповнити підпунктом 234.1.9\nтакого змісту:\n\"234.1.9. для інших колісних транспортних засобів, які не\nзазначені у підпунктах 234.1.1-234.1.8 цього пункту, - 5 гривень\nза 100 куб. сантиметрів об'єму циліндрів двигуна\";\n101) статтю 241 викласти в такій редакції:\n\" Стаття 241. Податкові агенти\n241.1. Податок, що справляється за викиди в атмосферне\nповітря забруднюючих речовин пересувними джерелами забруднення у\nразі використання палива, утримується і сплачується до бюджету\nподатковими агентами.\n241.2. До податкових агентів належать суб'єкти\nгосподарювання, які:\n241.2.1. здійснюють торгівлю на митній території України\nпаливом власного виробництва та/або передають замовнику або за\nйого дорученням іншій особі паливо, вироблене з давальницької\nсировини такого замовника;\n241.2.2. здійснюють ввезення палива на митну територію\nУкраїни\";\n102) підпункт 242.1.4 пункту 242.1 статті 242 викласти у\nтакій редакції:\n\"242.1.4. обсяги та види палива, у тому числі виробленого з\nдавальницької сировини, реалізованого або ввезеного на митну\nтериторію України податковими агентами, крім:\nобсягів палива вивезених з митної території України в митних\nрежимах експорту або реекспорту та/або переробки на митній\nтериторії України засвідчених належно оформленою митною\nдекларацією;\nмазуту та пічного палива, що використовуються в процесі\nвиробництва тепло- та електроенергії\";\n103) у статті 244:\nабзац перший пункту 244.1 викласти у такій редакції:\n\"244.1. Ставки податку за викиди в атмосферне повітря\nзабруднюючих речовин пересувними джерелами забруднення у разі\nздійснення торгівлі на митній території України паливом власного\nвиробництва\";\nдоповнити пунктом 244.2 такого змісту:\n\"244.2. Ставки податку за викиди в атмосферне повітря\nзабруднюючих речовин пересувними джерелами забруднення у разі\nввезення палива на митну територію України:\n------------------------------------------------------------------\n| Вид палива | Код товару | Опис товару | Ставка |\n| | згідно з | згідно з УКТ ЗЕД | податку, |\n| | УКТ ЗЕД | ( 2371а-14 ) |гривень за|\n| | ( 2371а-14 ) | | тонну |\n|---------------+---------------+---------------------+----------|\n|Бензин |2710 11 41 19 |Бензини моторні з | 68 |\n|неетилований |2710 11 41 39 |вмістом свинцю | |\n| |2710 11 41 99 |0,013 г/л або менше | |\n| |2710 11 45 99 | | |\n| |2710 11 49 99 | | |\n|---------------+---------------+---------------------+----------|\n|Бензин |2710 11 41 11 |Бензини моторні з | 56 |\n|сумішевий |2710 11 41 31 |вмістом свинцю | |\n| |2710 11 41 91 |0,013 г/л або менше, | |\n| |2710 11 45 11 |із вмістом не менш | |\n| |2710 11 49 11 |як 5 мас.% | |\n| |2710 11 41 19 |біоетанолу або | |\n| |2710 11 41 39 |етил-трет-бутилового | |\n| |2710 11 41 99 |ефіру або їх суміші | |\n| |2710 11 45 99 |Бензини моторні з | |\n| |2710 11 49 99 |вмістом свинцю | |\n| | |0,013 г/л або менше, | |\n| | |із вмістом менш як | |\n| | |5 мас.% біоетанолу | |\n| | |або | |\n| | |етил-трет-бутилового | |\n| | |ефіру або їх суміші | |\n|---------------+---------------+---------------------+----------|\n|Зріджений |2711 11 00 00 |газ природний | 92 |\n|нафтовий газ | |скраплений | |\n| | |(зріджений) | |\n| | | | |\n| |2711 12 11 00 |пропан скраплений | |\n| | |(зріджений), для | |\n| | |використання як | |\n| | |паливо | |\n| | | | |\n| |2711 14 00 00 |етилен, пропілен, | |\n| | |бутилен і бутадієн | |\n| | |скраплені (зріджені) | |\n| | | | |\n| |2711 19 00 00 |інші гази нафтові | |\n| | |скраплені (зріджені) | |\n|---------------+---------------+---------------------+----------|\n|Дизельне |3824 90 98 00 |біодизель | 58 |\n|біопаливо | | | |\n|---------------+---------------+---------------------+----------|\n|Дизельне пальне| |важкі дистиляти | |\n|з вмістом сірки| |(газойлі) із | |\n| | |вмістом сірки: | |\n|---------------+---------------+---------------------+----------|\n| |2710 19 49 00 |більш як 0,2 мас.% | 68 |\n|---------------+---------------+---------------------+----------|\n| |2710 19 41 30 |більш як 0,035 мас.%,| 52 |\n| |2710 19 45 00 |але не більш як | |\n| | |0,2 мас.% | |\n|---------------+---------------+---------------------+----------|\n| |2710 19 41 20 |більш як 0,005 мас.%,| 47 |\n| | |але не більш як | |\n| | |0,035 мас.% | |\n|---------------+---------------+---------------------+----------|\n| |2710 19 41 10 |не більш як | 30 |\n| | |0,005 мас.% | |\n|---------------+---------------+---------------------+----------|\n| | |паливо рідке (мазут) | |\n|---------------+---------------+---------------------+----------|\n| |2710 19 61 00 |не більш як 1 мас.% | 30 |\n|---------------+---------------+---------------------+----------|\n| |2710 19 63 00 |більш як 1 мас.%, але| 47 |\n| | |не більш як 2 мас.% | |\n|---------------+---------------+---------------------+----------|\n| |2710 19 65 00 |більш як 2 мас.%, але| 52 |\n| | |не більш як 2,8 мас.%| |\n|---------------+---------------+---------------------+----------|\n| |2710 19 69 00 |більш як 2,8 мас.% | 68 |\n|---------------+---------------+---------------------+----------|\n|Бензин |2710 11 31 00 |бензини авіаційні | 47 |\n|авіаційний | | | |\n|---------------+---------------+---------------------+----------|\n|Гас |2710 19 21 00 |гас, що | 58 |\n| | |використовується як | |\n| | |паливо для реактивних| |\n| | |двигунів | |\n| | | | |\n| |2710 19 25 00 |гас, що | |\n| | |використовується як | |\n| | |паливо для інших | |\n| | |видів двигунів, крім | |\n| | |реактивних двигунів\";| |\n------------------------------------------------------------------\n104) у статті 249:\nпункт 249.1 викласти у такій редакції:\n\"249.1. Суми податку обчислюються за податковий (звітний)\nквартал платниками податку (крім тих, які визначені пунктом 240.2\nстатті 240 цього Кодексу), податковими агентами (які визначені\nпідпунктом 241.2.1 пункту 241.2 статті 241 цього Кодексу).\nПодаткові агенти, які визначені підпунктом 241.2.2 пункту 241.2\nстатті 241 цього Кодексу, обчислюють суми податку на дату подання\nмитної декларації для митного оформлення\";\nпункт 249.4 викласти у такій редакції:\n\"249.4. Суми податку, який справляється за викиди в\nатмосферне повітря забруднюючих речовин пересувними джерелами\nзабруднення (Пвп), обчислюються податковими агентами, які\nвизначені підпунктом 241.2.1 пункту 241.2 статті 241 цього\nКодексу, самостійно щокварталу виходячи з кількості фактично\nреалізованого, а для податкових агентів, які визначені підпунктом\n241.2.2 пункту 241.2 статті 241 цього Кодексу, - виходячи із\nкількості фактично ввезеного на митну територію України палива та\nставок податку за формулою:\nп\nПвп = (сума) Мі х Нпі,\nі=1,\nде Мі - кількість фактично реалізованого (фактично ввезеного\nна митну територію України) палива і-того виду, в тоннах (т);\nНпі - ставки податку в поточному році за тонну і-того виду\nпалива, у гривнях з копійками\";\n105) пункт 250.2 статті 250 викласти у такій редакції:\n\"250.2. Платники податку, крім тих, які визначені\nпунктом 240.2 статті 240 цього Кодексу, та податкові агенти\nскладають податкові декларації за формою, встановленою у порядку,\nпередбаченому статтею 46 цього Кодексу, подають їх протягом\n40 календарних днів, що настають за останнім календарним днем\nподаткового (звітного) кварталу, до органів державної податкової\nслужби та сплачують податок протягом 10 календарних днів, що\nнастають за останнім днем граничного строку подання податкової\nдекларації, за винятком податкових агентів, визначених\nпідпунктом 241.2.2 пункту 241.2 статті 241 цього Кодексу, які\nсплачують податок до або в день подання митної декларації:\n250.2.1. за викиди в атмосферне повітря забруднюючих речовин\nстаціонарними джерелами забруднення, скиди забруднюючих речовин у\nводні об'єкти, розміщення протягом звітного кварталу відходів у\nспеціально відведених для цього місцях чи на об'єктах - за місцем\nрозміщення стаціонарних джерел, спеціально відведених для цього\nмісць чи об'єктів;\n250.2.2. за паливо, реалізоване податковими агентами, - за\nмісцем перебування такого податкового агента на податковому обліку\nв органах державної податкової служби;\n250.2.3. за утворення радіоактивних відходів та тимчасове\nзберігання радіоактивних відходів понад установлений особливими\nумовами ліцензії строк - за місцем перебування платника на\nподатковому обліку в органах державної податкової служби\";\n106) статтю 258 доповнити пунктом 258.4 такого змісту:\n\"258.4. за додаткові обсяги нафти, природного газу (в тому\nчислі нафтового (попутного) газу) та газового конденсату, видобуті\nвнаслідок виконання інвестиційних проектів (програм), якими\nпередбачено нарощування видобутку вуглеводневої сировини, на\nділянках надр (родовищах, покладах), що характеризуються\nпогіршеними гірничо-геологічними умовами (важковидобувні) або\nвиснаженістю в процесі розробки в попередніх періодах (далі -\nділянки надр), на окремих діючих свердловинах після капітального\nремонту, свердловинах, що відновлюються з числа ліквідованих,\nнових свердловинах чи групах свердловин, що розташовані на таких\nділянках надр (далі - об'єкти ділянок надр), оподатковуються за\nставкою нуль гривень за одиницю обсягу додаткового видобутку\nвідповідної вуглеводневої сировини.\n258.4.1. Перелік об'єктів ділянок надр, на яких реалізуються\nінвестиційні проекти (програми), визначається центральним органом\nвиконавчої влади з питань забезпечення реалізації державної\nполітики в нафтогазовому комплексі.\n258.4.2. Порядок відбору та затвердження інвестиційних\nпроектів (програм), якими передбачено нарощування видобутку\nвуглеводневої сировини, та контролю за їх виконанням визначається\nКабінетом Міністрів України за поданням центрального органу\nвиконавчої влади з питань економіки і торгівлі.\n258.4.3. Центральний орган виконавчої влади з питань\nекономіки і торгівлі здійснює щорічний моніторинг виконання\nінвестиційних проектів (програм). У разі встановлення цим органом\nневиконання зобов'язань, визначених інвестиційними проектами\n(програмами), інвестиційний проект (програма) зупиняється таким\nорганом. При цьому рентна плата нараховується на загальних\nпідставах у порядку, визначеному цим Кодексом, починаючи з 1 числа\nзвітного періоду, у якому внаслідок щорічного моніторингу виявлено\nтаке невиконання.\n258.4.4. Додаткові обсяги вуглеводневої сировини, видобуті на\nділянках надр, визначаються як різниця фактичних обсягів видобутку\nвуглеводневої сировини за звітний податковий період та\nсередньомісячного фактичного обсягу видобутку вуглеводневої\nсировини на таких об'єктах протягом останніх дванадцяти місяців,\nщо передували затвердженню інвестиційних проектів (програм).\n258.4.5. Додаткові обсяги вуглеводневої сировини, видобуті на\nокремих діючих свердловинах після капітального ремонту, що\nрозташовані на ділянках надр, базовим обсягом видобутку є\nсередньомісячний фактичний обсяг видобутку протягом останніх\nдванадцяти місяців, що передували початку капітального ремонту.\n258.4.6. Додаткові обсяги вуглеводневої сировини, видобуті з\nнових свердловин та відновлених з числа ліквідованих, що\nрозташовані на ділянках надр, станом на дату набрання чинності цим\nЗаконом, визначаються протягом 10 (десяти) років з моменту\nвведення свердловини в експлуатацію в обсязі фактичного видобутку.\n258.4.7. Норми цього пункту поширюються на підприємства,\nчастка держави у статутному капіталі яких 25 відсотків та більше,\nгосподарські товариства, 25 відсотків та більше акцій (часток,\nпаїв) яких знаходяться у статутних капіталах інших господарських\nтовариств, контрольним пакетом акцій яких володіє держава, а також\nдочірні підприємства, представництва та філії таких підприємств і\nтовариств.\nНорми цього пункту поширюються на учасників договорів про\nспільну діяльність, відповідно до яких вартість вкладу\nпідприємств, частка держави у статутному капіталі яких\n25 відсотків та більше, господарських товариств, 25 відсотків та\nбільше акцій (часток, паїв) яких знаходяться у статутних капіталах\nінших господарських товариств, контрольним пакетом акцій яких\nволодіє держава, а також дочірніх підприємств, представництв та\nфілій таких підприємств і товариств, складає 25 відсотків та\nбільше загальної вартості вкладів учасників договорів про спільну\nдіяльність\";\n107) у підпункті 263.13.5 пункту 263.13 статті 263 слова\n\"спеціально уповноваженого органу виконавчої влади з питань\nекології та природних ресурсів\" замінити словами \"центрального\nоргану виконавчої влади з питань геологічного вивчення та\nзабезпечення раціонального використання надр\";\n108) підпункт 266.5.1 пункту 266.5 статті 266 викласти у\nтакій редакції:\n\"266.5.1. Сума збору за місця для паркування транспортних\nзасобів, обчислена відповідно до податкової декларації за звітний\n(податковий) квартал, сплачується у строки, визначені для\nквартального звітного (податкового) періоду\";\n109) підпункт \"в\" підпункту 267.3.2 пункту 267.3 статті 267\nвикласти у такій редакції:\n\"в) на території інших населених пунктів - від 0,02 до\n0,1 розміру мінімальної заробітної плати\";\n110) у статті 268:\nу підпункті 268.2.2 пункту 268.2:\nпідпункт \"д\" викласти у такій редакції:\n\"д) особи, які прибули за путівками (курсівками) на\nлікування, оздоровлення, реабілітацію до\nлікувально-профілактичних, фізкультурно-оздоровчих та\nсанаторно-курортних закладів, що мають ліцензію на медичну\nпрактику та акредитацію Міністерства охорони здоров'я України\";\nдоповнити підпунктами \"е\" і \"є\" такого змісту:\n\"е) діти віком до 18 років;\nє) дитячі лікувально-профілактичні, фізкультурно-оздоровчі та\nсанаторно-курортні заклади\";\nпідпункт 268.7.1 пункту 268.7 викласти у такій редакції:\n\"268.7.1. Сума туристичного збору, обчислена відповідно до\nподаткової декларації за звітний (податковий) квартал, сплачується\nу строки, визначені для квартального звітного (податкового)\nперіоду\";\n111) у статті 276:\nу пункті 276.1 слова \"які використовуються без отримання\nприбутку гаражно-будівельними\" замінити словами \"які\nвикористовуються без отримання прибутку, гаражно-будівельними\";\nпункт 276.4 викласти у такій редакції:\n\"276.4. Податок за земельні ділянки (у межах населених\nпунктів), що відносяться до земель залізничного транспорту (крім\nземельних ділянок, на яких знаходяться окремо розташовані\nкультурно-побутові будівлі та інші споруди і які оподатковуються\nна загальних підставах), надані гірничодобувним підприємствам для\nвидобування корисних копалин та розробки родовищ корисних копалин,\nа також за водойми, надані для виробництва рибної продукції, та\nземельні ділянки, на яких розташовані аеродроми, справляється у\nрозмірі 25 відсотків податку, обчисленого відповідно до статей 274\nі 275 цього Кодексу\";\n112) у статті 278:\nу пункті 278.1 слова \"(крім земель залізничного транспорту в\nмежах смуг відведення)\" замінити словами \"(крім земель\nзалізничного транспорту за винятком земельних ділянок залізничного\nтранспорту, на яких знаходяться окремо розташовані\nкультурно-побутові будівлі та інші споруди)\";\nпункт 278.2 викласти у такій редакції:\n\"278.2. Ставка податку за земельні ділянки, що відносяться до\nземель залізничного транспорту (крім земельних ділянок, на яких\nзнаходяться окремо розташовані культурно-побутові будівлі та інші\nспоруди і які оподатковуються на загальних підставах), надані\nвійськовим формуванням, утвореним відповідно до законів України,\nякі не утримуються за рахунок державного або місцевих бюджетів,\nпідрозділам Збройних Сил України, які здійснюють господарську\nдіяльність, а також за земельні ділянки, на яких розташовані\nаеродроми, встановлюється у розмірі 0,02 відсотка від нормативної\nгрошової оцінки одиниці площі ріллі по Автономній Республіці Крим\nабо по області\";\n113) статтю 281 доповнити пунктом 281.3 такого змісту:\n\"281.3. Від сплати податку звільняються на період дії\nфіксованого сільськогосподарського податку власники земельних\nділянок, земельних часток (паїв) та землекористувачі за умови\nпередачі земельних ділянок та земельних часток (паїв) в оренду\nплатнику фіксованого сільськогосподарського податку\";\n114) підпункт 282.1.10 пункту 282.1 статті 282 викласти у\nтакій редакції:\n\"282.1.10. платник фіксованого сільськогосподарського податку\nза земельні ділянки, які використовуються для ведення\nсільськогосподарського товаровиробництва\";\n115) абзац другий пункту 284.3 статті 284 викласти у такій\nредакції:\n\"Ця норма не поширюється на бюджетні установи у разі надання\nними будівель, споруд (їх частин) в тимчасове користування\n(оренду) іншим бюджетним установам, дошкільним, загальноосвітнім\nнавчальним закладам незалежно від форм власності і джерел\nфінансування\";\n116) у статті 286:\nв абзаці другому пункту 286.1 слова \"Відповідні органи\nвиконавчої влади з питань земельних ресурсів\" замінити словами\n\"Відповідні центральні органи виконавчої влади з питань земельних\nресурсів та державної реєстрації речових прав на нерухоме майно\nщомісяця, але не пізніше 10 числа наступного місяця, а також\";\nу пункті 286.2 слова \"і до 1 лютого поточного року\" замінити\nсловами \"і не пізніше 20 лютого поточного року\";\nу пункті 286.3 слова \"податкової декларації до 1 лютого\nпоточного року\" замінити словами \"податкової декларації не пізніше\n20 лютого поточного року\";\nабзац другий пункту 286.7 після слів \"Такий порядок\"\nдоповнити словом \"також\";\n117) підпункт 288.5.2 пункту 288.5 статті 288 після підпункту\n\"а\" доповнити новим підпунктом такого змісту:\n\"б) для земельних ділянок, які перебувають у державній або\nкомунальній власності та надані для будівництва та/або\nексплуатації аеродромів - чотирикратний розмір земельного податку,\nщо встановлюється цим розділом\".\nУ зв'язку з цим підпункт \"б\" вважати підпунктом \"в\";\n118) у пункті 301.6 статті 301:\nпідпункт 301.6.1 після слова \"рослин\" доповнити словами \"(за\nвинятком зрізаних квітів, вирощених на угіддях, які належать\nсільськогосподарському товаровиробнику на праві власності або\nнадані йому в користування, та продуктів їх переробки)\", а після\nслів \"хутряних виробів і хутра\" доповнити словами \"(крім хутрової\nсировини)\";\nу підпункті 301.6.2 слова \"та/або реалізації\" виключити;\nпідпункт 301.6.3 викласти у такій редакції:\n\"301.6.3. суб'єкт господарювання, який станом на 1 січня\nбазового (звітного) року має податковий борг, за винятком\nбезнадійного податкового боргу, який виник внаслідок дії обставин\nнепереборної сили (форс-мажорних обставин)\";\n119) у пункті 306.1 статті 306 слова та цифри \"за станом на\n1 січня і до 1 лютого поточного року\" замінити словами та цифрами\n\"станом на 1 січня і не пізніше 20 лютого поточного року\";\n120) абзац другий підпункту 308.4 статті 308 доповнити\nсловами \"або орендованих виробничих потужностях\";\n121) у статті 313:\nу пункті 313.4 слова та цифри \"за виключенням вартості\nелектричної енергії, виробленої кваліфікованими когенераційними\nустановками і малими гідроелектростанціями потужністю до 20 МВт\"\nзамінити словами та цифрами \"яка є об'єктом оподаткування згідно\nіз статтею 311 цього Кодексу\";\nв абзаці першому пункту 313.5 слова та цифри \"потужністю до\n20 МВт\" виключити;\n122) у пункті 1 розділу XIX \"Прикінцеві положення\":\nв абзаці четвертому цифри \"2012\" замінити цифрами \"2013\";\nв абзаці дев'ятому цифри та слова \"1 січня 2012 року\"\nзамінити цифрами та словами \"1 липня 2012 року\";\n123) у розділі XX \"Перехідні положення\":\nа) у підрозділі 1:\nу пункті 4:\nв абзаці першому слова та цифри \"До 1 січня 2012 року\"\nвиключити, слова \"Закону України \"Про проведення експерименту у\nжитловому будівництві на базі холдингової компанії \"Київміськбуд\"\n( 1674-14 ) виплачуються\" замінити словами \"закону, що регулює\nпитання створення та функціонування фондів банківського\nуправління, виплачуються в період дії цього Закону\";\nв абзаці другому слова \"визначений Законом України \"Про\nпроведення експерименту у житловому будівництві на базі\nхолдингової компанії \"Київміськбуд\" ( 1674-14 ) замінити словами\n\"дії закону, що регулює питання створення та функціонування фондів\nбанківського управління\", а слова \"передбачених законом\" замінити\nсловами \"встановлених цим Кодексом\";\nабзац сьомий виключити;\nдоповнити пунктом 6 такого змісту:\n\"6. Оподаткування доходів платника податку, нарахованих за\nнаслідками податкових періодів до 1 січня 2011 року, здійснюється\nза ставками та згідно з нормами, що діяли до 1 січня 2011 року,\nнезалежно від дати їх фактичної виплати (надання)\";\nб) у підрозділі 2:\nабзац перший пункту 7 замінити трьома абзацами такого змісту:\n\"7. Тимчасово, до 1 січня 2015 року, звільняються від\nоподаткування податком на додану вартість:\nоперації з ввезення товарів, визначених пунктом \"о\" частини\nпершої статті 19 Закону України \"Про Єдиний митний тариф\"\n( 2097-12 ), для використання у власній виробничій діяльності;\nоперації з постачання товарів, визначених пунктом \"о\" частини\nпершої статті 19 Закону України \"Про Єдиний митний тариф\"\n( 2097-12 ), переробникам, видавництвам і підприємствам поліграфії\nна території України\".\nУ зв'язку з цим абзац другий вважати абзацом четвертим;\nв абзаці першому пункту 8 слова \"середньооблікової\nчисельності штатних працівників облікового складу\" замінити\nсловами \"середньооблікової кількості штатних працівників\";\nабзац шостий пункту 11 викласти у такій редакції:\n\"Податкова накладна, в якій сума податку на додану вартість\nне перевищує 10 тисяч гривень, не підлягає включенню до Єдиного\nреєстру податкових накладних. Податкова накладна, виписана при\nздійсненні операцій з постачання підакцизних товарів та товарів,\nввезених на митну територію України, з 1 січня 2012 року підлягає\nвключенню до Єдиного реєстру податкових накладних не залежно від\nрозміру податку на додану вартість в одній податковій накладній\";\nпункт 15 викласти у такій редакції:\n\"15. Тимчасово до 1 січня 2014 року від оподаткування\nподатком на додану вартість звільняються операції з постачання на\nмитній території України зернових культур товарних\nпозицій 1001-1008 згідно з УКТ ЗЕД ( 2371а-14 ) та технічних\nкультур товарних позицій 1205 і 1206 згідно з УКТ ЗЕД\n( 2371а-14 ), крім першого постачання таких зернових та технічних\nкультур сільськогосподарськими підприємствами - виробниками та\nпідприємствами, які безпосередньо придбали такі зернові та\nтехнічні культури у сільськогосподарських підприємств -\nвиробників.\nОперації з вивезення в митному режимі експорту зернових та\nтехнічних культур, зазначених в абзаці першому цього пункту,\nзвільняються від оподаткування податком на додану вартість.\nНорми цього пункту не застосовуються до операцій з постачання\nзернових культур товарної позиції 1006 та товарної підкатегорії\n1008 10 00 00 згідно з УКТ ЗЕД ( 2371а-14 ) і такі операції\nоподатковуються податком на додану вартість у порядку,\nвстановленому цим Кодексом\";\nпункт 18 виключити;\nпункт 19, внесений до підрозділу 2 Законом України від\n12 травня 2011 року N 3320-VI ( 3320-17 ), вважати пунктом 20;\nдоповнити пунктами 21-23 такого змісту:\n\"21. Для осіб, які перейшли на загальну систему оподаткування\nіз спрощеної системи оподаткування і зареєстровані платниками\nподатку на додану вартість, операції з постачання товарів/послуг,\nякі були оплачені у вигляді авансів (передоплати) у період\nперебування таких платників податку на додану вартість на\nспрощеній системі оподаткування і оподатковані єдиним податком, не\nоподатковуються податком на додану вартість.\n22. Тимчасово з 1 липня до 1 жовтня 2011 року операції з\nпостачання природного газу за кодом згідно з УКТ ЗЕД 2711 21 00 00\n( 2371а-14 ) (без урахування вартості послуг з його\nтранспортування, розподілу і постачання), ввезеного на митну\nтериторію України Публічним акціонерним товариством \"Національна\nакціонерна компанія \"Нафтогаз України\" (крім операцій з постачання\nтакого газу для населення, установ та організацій, що фінансуються\nз державного бюджету і місцевих бюджетів, підприємств\nтеплоенергетики для виробництва теплової енергії для населення, та\nінших споживачів, що не є платниками цього податку)\nоподатковуються за нульовою ставкою податку на додану вартість.\n23. Тимчасово до 1 січня 2014 року від оподаткування податком\nна додану вартість звільняються операції з постачання, у тому\nчислі операції з імпорту відходів та брухту чорних і кольорових\nметалів та деревини товарних позицій 4401, 4403, 4404 згідно з\nУКТ ЗЕД ( 2371б-14 ) (крім брикетів та гранул товарної\nпідкатегорії УКТ ЗЕД 4401 30 90 00) ( 2371б-14 ).\nОперації з вивезення в митному режимі експорту товарів,\nзазначених у цьому пункті, звільняються від оподаткування податком\nна додану вартість\";\nв) підрозділ 3 викласти у такій редакції:\n\"Підрозділ 3. Особливості оподаткування податком на додану\nвартість операцій з ввезення на митну територію України\nустаткування, обладнання та комплектуючих, що не виробляються в\nУкраїні, платниками податку - підприємствами суднобудівної\nпромисловості\n1. Вітчизняні підприємства суднобудівної промисловості\n(клас 35.11 група 35 КВЕД ДК 009:2005) ( va375202-05 ) при\nввезенні у митному режимі імпорту на митну територію України\nустаткування, обладнання та комплектуючих, що не виробляються в\nУкраїні, для використання у господарській діяльності, за умови\nоформлення митної декларації, можуть за власним бажанням видавати\nмитному органу (а митний орган зобов'язаний прийняти) податковий\nвексель на суму податкового зобов'язання з податку на додану\nвартість, визначену у такій митній декларації. Перелік\nустаткування, обладнання та комплектуючих, що ввозяться\nвітчизняними підприємствами суднобудівної промисловості та не\nвиробляються в Україні, встановлюється Кабінетом Міністрів\nУкраїни.\n2. Для забезпечення виконання норм цього підрозділу\nподатковий вексель не підлягає підтвердженню банком шляхом авалю.\nПодатковий вексель є податковим звітним документом і підлягає\nобліку та зберіганню за правилами і в строки, що встановлені для\nпервинних бухгалтерських документів.\nВекселедержателем є орган державної податкової служби за\nмісцем реєстрації векселедавця як платника податку.\n3. Податковий вексель видається на суму податкового\nзобов'язання з податку на додану вартість, нарахованого за митною\nдекларацією.\nСума податкового зобов'язання з податку на додану вартість за\nоднією митною декларацією не може бути частково оплачена векселем,\nа частково - коштами. Вексель видається на повну суму податкового\nзобов'язання окремо за кожною митною декларацією.\nДатою видачі векселя є дата подання митної декларації для\nмитного оформлення.\n4. Податковий вексель складається у трьох примірниках із\nзазначенням суми податку в національній валюті виключно на\nвексельному бланку, що купується у банку, з урахуванням таких\nособливостей:\nперший примірник податкового векселя - оригінал вексельного\nбланка, придбаного платником в установі банку;\nдругий і третій примірники податкового векселя - ксерокопії\nоригіналу вексельного бланка (неоформленого першого примірника),\nякі мають однаковий із першим примірником номер вексельного\nбланка;\nусі необхідні записи в кожному примірнику податкового векселя\nвиконуються окремо, ксерокопіюванню не підлягають, повинні бути\nтотожними (крім порядкового номера примірника).\nУ митному органі, який здійснює митне оформлення ввезених на\nмитну територію України устаткування, обладнання та комплектуючих,\nщо не виробляються в Україні, залишається другий примірник\nвекселя. Перший примірник векселя надсилається (передається) цим\nмитним органом не пізніше ніж на третій день від дати надання\nвекселя органу державної податкової служби, в якому особа\nзареєстрована як платник податку на додану вартість.\nТретій примірник векселя залишається у платника податку, який\nйого видав.\n5. Строк погашення векселя настає на дату виникнення\nподаткових зобов'язань по постачанню збудованого судна, для\nбудівництва якого були ввезені устаткування, обладнання та\nкомплектуючі, із застосуванням вексельної форми розрахунків з\nподатку на додану вартість.\nПогашення податкового векселя здійснюється виключно шляхом\nперерахування коштів до Державного бюджету України.\nНе дозволяється часткове погашення податкового векселя.\nОбов'язки з погашення податкового векселя не можуть\nпередаватися іншим особам, податковий вексель не підлягає\nіндосаменту; проценти або інші види плати за користування\nподатковим векселем не нараховуються.\n6. У разі нецільового використання зазначених у пункті 1\nцього підрозділу устаткування, обладнання та комплектуючих, що не\nвиробляються в Україні, платник податку зобов'язаний погасити\nподатковий вексель у податковому періоді, на який припадає їх\nнецільове використання, а також сплатити пеню відповідно до цього\nКодексу.\nУ разі несвоєчасного погашення податкового векселя до\nплатника податку, який видав податковий вексель, застосовуються\nштрафні санкції у розмірі 1 відсотка суми податку на додану\nвартість, зазначеної у податковому векселі, за кожен день\nпорушення строку, включаючи день погашення, але не більш як\n50 відсотків суми векселя.\n7. За умови дотримання вимог щодо формування сум податку на\nдодану вартість, які можуть бути віднесені до податкового кредиту,\nплатник податку має право віднести до податкового кредиту звітного\n(податкового) періоду суму податку на додану вартість за\nпогашеними у такому звітному (податковому) періоді податковими\nвекселями.\n8. До податкової декларації з податку на додану вартість\nплатник податку на додану вартість додає перелік та копії\nподаткових векселів, виданих протягом звітного (податкового)\nперіоду, за який подається декларація.\n9. Облік податкових векселів здійснюється митними органами та\nорганами державної податкової служби.\nОблік податкових векселів митними органами ведеться в\nпорядку, встановленому центральним митним органом.\nОблік податкових векселів органами державної податкової\nслужби за місцезнаходженням платника податку, яким видано\nподатковий вексель, ведеться у порядку, встановленому центральним\nорганом державної податкової служби.\nКонтроль за погашенням податкових векселів здійснюють органи\nдержавної податкової служби на підставі даних, отриманих від\nмитних органів, податкових декларацій та платіжних документів, що\nпідтверджують сплату сум податку за погашеними векселями\";\nг) у підрозділі 4:\nу пункті 1:\nв абзаці другому слова та цифри \"з 1 січня 2012 року\" і\n\"періодів 2012 року\" замінити відповідно словами та цифрами \"з\n1 січня 2013 року\" і \"періодів 2013 року\";\nдоповнити абзацами третім - п'ятим такого змісту:\n\"У разі повернення авансів (інших платежів), отриманих до\nнабрання чинності розділом III цього Кодексу та врахованих у\nскладі валових доходів, на суму такого повернення відбувається\nкоригування доходу звітного податкового періоду, в якому такі\nаванси (інші платежі) були повернуті у порядку, передбаченому цим\nКодексом. Для авансів, отриманих в іноземній валюті, таке\nкоригування відбувається за офіційним валютним курсом гривні до\nіноземної валюти, що діяв на дату здійснення такого повернення.\nУ разі повернення авансів (інших платежів), виданих до\nнабрання чинності розділом III цього Кодексу та врахованих у\nскладі валових витрат, на суму такого повернення відбувається\nкоригування витрат звітного податкового періоду, в якому такі\nаванси (інші платежі) були повернуті у порядку, передбаченому цим\nКодексом.\nУ разі відвантаження товарів (виконання робіт, надання\nпослуг) після набрання чинності розділом III цього Кодексу в\nрахунок авансів, отриманих до такої дати, витрати, що формують\nсобівартість реалізованих товарів, виконаних робіт, наданих\nпослуг, та здійснені після дати набрання чинності цим Кодексом, за\nумови, що вони не були включені до складу валових витрат,\nвизнаються витратами на дату відвантаження таких товарів\n(виконання робіт, надання послуг)\";\nпункт 13 викласти у такій редакції:\n\"13. Тимчасово до 1 січня 2014 року датою збільшення доходів\nпідприємств житлово-комунального господарства від надання\nжитлово-комунальних послуг є дата надходження коштів від споживача\nна банківський рахунок або в касу платника податку, крім випадків,\nякщо таке надходження відбувається у рахунок погашення\nзаборгованості за житлово-комунальні послуги, надані до дати\nнабрання чинності розділом III цього Кодексу.\nПри цьому підприємства житлово-комунального господарства у\nскладі собівартості реалізації житлово-комунальних послуг визнають\nвитрати на придбання товарів, робіт, послуг у сумі фактично\nсплачених за них коштів, крім випадків якщо така сплата\nвідбувається в рахунок погашення заборгованості за такі роботи,\nпослуги, придбані до дати набрання чинності розділом III цього\nКодексу.\nБалансова вартість товарів (крім тих, що підлягають\nамортизації, та цінних паперів), сировини, матеріалів,\nкомплектуючих виробів, напівфабрикатів, малоцінних предметів\n(далі - запасів), придбаних до дати набрання чинності розділом III\nцього Кодексу, а сплачених після цієї дати, визнаються в складі\nвитрат у сумі фактичної сплачених за них коштів.\nЦей пункт не поширюється на платників податку - ліцензіатів з\nпостачання електричної та/або теплової енергії\";\nпідпункт \"а\" пункту 17 викласти у такій редакції:\n\"а) прибуток суб'єкта господарської діяльності, отриманий від\nнадання готельних послуг (група 55 КВЕД ДК 009:2005)\n( va375202-05 ) у готелях категорій \"п'ять зірок\", \"чотири зірки\"\nі \"три зірки\", у тому числі новозбудованих чи реконструйованих або\nв яких проведено капітальний ремонт чи реставрація існуючих\nбудівель і споруд (за умови, що дохід від реалізації послуг з\nрозміщення шляхом надання номера для тимчасового проживання\nскладає не менше 75 відсотків сукупного доходу такого суб'єкта\nгосподарської діяльності за відповідний податковий (звітний)\nперіод, у якому застосовується пільга)\";\nв абзаці третьому пункту 20 цифри \"152.13\" замінити цифрами\n\"152.11\";\nпункт 22, внесений до підрозділу 4 Законом України від\n12 травня 2011 року N 3320-VI ( 3320-17 ), вважати пунктом 23;\nдоповнити пунктами 24-26 такого змісту:\n\"24. До складу витрат платника податку включаються суми\nкоштів, внесені платниками податку на рахунки учасників фондів\nбанківського управління або за договорами пенсійних вкладів,\nвідкритих відповідно до закону, що регулює питання створення та\nфункціонування фондів банківського управління, у розмірі, що не\nперевищує 10 відсотків доходу такого платника податку за звітний\nперіод.\n25. Витрати на сплату процентів, які відповідали вимогам\nпідпункту 5.5.1 пункту 5.5 Закону України \"Про оподаткування\nприбутку підприємств\" ( 334/94-ВР ), але не віднесені до складу\nвитрат виробництва (обігу) згідно з положеннями підпункту 5.5.2\nцього пункту до дати набрання чинності розділом III цього Кодексу,\nпідлягають перенесенню на результати майбутніх податкових періодів\nіз урахуванням обмежень, передбачених статтею 141 цього Кодексу.\nСума перевищення авансового внеску з податку на прибуток\nпідприємств, попередньо сплаченого платником до дати набрання\nчинності розділом III цього Кодексу у зв'язку із нарахуванням\nдивідендів згідно з підпунктом 7.8.2 пункту 7.8 Закону України\n\"Про оподаткування прибутку підприємств\" ( 334/94-ВР ), над сумою\nподаткових зобов'язань з цього податку такого платника, що\nутворилася станом на дату набрання чинності розділом III цього\nКодексу, враховується в майбутніх податкових періодах відповідно\nдо пункту 153.3 статті 153 цього Кодексу.\n26. Балансова вартість товарів (крім тих, що підлягають\nамортизації, та цінних паперів), сировини, матеріалів,\nкомплектуючих виробів, напівфабрикатів, малоцінних предметів\n(далі - запасів) на складах, у незавершеному виробництві та\nзалишках готової продукції станом на кінець звітного податкового\nперіоду, що передував даті набрання чинності розділом III цього\nКодексу, визнається витратами в порядку, передбаченому розділом\nIII цього Кодексу\";\nґ) у підрозділі 5:\nу назві слово \"збору\" замінити словом \"податку\";\nв абзаці першому пункту 3 слово \"липня\" замінити словом\n\"серпня\";\nд) пункт 4 підрозділу 6 викласти у такій редакції:\n\"4. До 1 січня 2016 року від сплати земельного податку\nзвільняються суб'єкти суднобудівної промисловості (клас 35.11\nгрупа 35 КВЕД ДК 009:2005) ( va375202-05 )\";\nе) пункт 1 підрозділу 8 доповнити підпунктом 6 такого змісту:\n\"6) у разі повернення авансів (інших платежів), отриманих в\nперіод перебування платника податків на спрощеній системі\nоподаткування, з яких був сплачений єдиний податок, на суму такого\nповернення відбувається коригування суми виручки від реалізації\nпродукції (товарів, робіт, послуг) у відповідності з коригуванням\nсуми єдиного податку в порядку, передбаченому цим Кодексом\";\nє) у підрозділі 10:\nу пункті 6 слова \"у другому і третьому\" замінити словами \"у\nдругому - четвертому\";\nдоповнити пунктами 11 і 12 такого змісту:\n\"11. Штрафні (фінансові) санкції (штрафи) за наслідками\nперевірок, які здійснюються контролюючими органами, застосовуються\nу розмірах, передбачених законом, чинним на день прийняття рішень\nщодо застосування таких штрафних (фінансових) санкцій (з\nурахуванням норм пункту 7 цього підрозділу).\n12. Норми статті 69 цього Кодексу не застосовуються до\nзберігачів цінних паперів в період відкриття рахунків в цінних\nпаперах при проведенні дематеріалізації цінних паперів відповідно\nдо законодавства. Зобов'язання, передбачені в статті 69, мають\nбути виконані зберігачем по закінченню визначеного законодавством\nперіоду дематеріалізації цінних паперів при зверненні фізичної\nособи, зазначеної у цій статті, щодо відкриття для неї таких\nрахунків та при відкритті нових рахунків\".\n2. В абзаці першому частини першої статті 163-3 Кодексу\nУкраїни про адміністративні правопорушення ( 80731-10 ) (Відомості\nВерховної Ради УРСР, 1984 р., додаток до N 51, ст. 1122) слова\n\"пунктах 5-8 частини першої статті 11 Закону України \"Про державну\nподаткову службу в Україні\" ( 509-12 ) замінити словами \"у\nпідпунктах 20.1.3, 20.1.24, 20.1.30, 20.1.31 пункту 20.1 статті 20\nПодаткового кодексу України ( 2755-17 )\".\n3. У Законі України \"Про застосування реєстраторів\nрозрахункових операцій у сфері торгівлі, громадського харчування\nта послуг\" ( 265/95-ВР ) (Відомості Верховної Ради України,\n2000 р., N 38, ст. 315; 2011 р., N 23, ст. 160):\n1) частину другу статті 12 викласти у такій редакції:\n\"Реєстратор розрахункових операцій, що створює контрольну\nстрічку в електронній формі, повинен забезпечувати згідно з\nтехнологією, розробленою Національним банком України та погодженою\nДержавною податковою службою України, контроль відсутності\nспотворення або знищення даних про проведені розрахункові\nоперації, копій розрахункових документів, які на ній містяться,\nможливість ідентифікації зазначеного реєстратора на такій\nстрічці\";\n2) частину п'яту статті 13 викласти у такій редакції:\n\"Вимоги щодо створення контрольної стрічки в електронній\nформі в реєстраторах розрахункових операцій та модемів для\nпередачі даних встановлюються Державною податковою службою України\nзгідно з технологією, розробленою Національним банком України та\nпогодженою Державною податковою службою України\".\n4. У Законі України \"Про внесення змін до деяких законодавчих\nактів України у зв'язку з прийняттям Податкового кодексу України\"\n( 2756-17 ) (Відомості Верховної Ради України, 2011 р., N 23,\nст. 160):\n1) у пункті 25 розділу I:\nабзаци третій і четвертий підпункту 4 замінити чотирма\nабзацами такого змісту:\n\"7) подавати до органів державної податкової служби\nзвітність, пов'язану із застосуванням реєстратора розрахункових\nоперацій та розрахункових книжок, не пізніше 15 числа наступного\nза звітним місяця у разі, якщо цим пунктом не передбачено подання\nінформації по дротових або бездротових каналах зв'язку.\nСуб'єкти господарювання, які використовують реєстратори\nрозрахункових операцій, що створюють контрольну стрічку в\nелектронній формі, або електронні контрольно-касові реєстратори,\nщо створюють контрольну стрічку в друкованому вигляді, повинні\nподавати до органів державної податкової служби по дротових або\nбездротових каналах зв'язку електронні копії розрахункових\nдокументів і фіскальних звітних чеків, які містяться на\nконтрольній стрічці в пам'яті реєстраторів розрахункових операцій\nабо в пам'яті модемів, які до них приєднані.\nСуб'єкти господарювання, які використовують реєстратори\nрозрахункових операцій, що створюють контрольну стрічку в\nдрукованому вигляді, за виключенням електронних контрольно-касових\nреєстраторів, повинні подавати до органів державної податкової\nслужби по дротових або бездротових каналах зв'язку інформацію про\nобсяг розрахункових операцій, виконаних в готівковій та/або в\nбезготівковій формі, або про обсяг операцій з купівлі-продажу\nіноземної валюти, яка міститься в їх фіскальній пам'яті.\nПорядок передачі інформації до органів державної податкової\nслужби по дротових або бездротових каналах зв'язку встановлюється\nДержавною податковою службою України на базі технології,\nрозробленої Національним банком України та погодженої Державною\nподатковою службою України\";\n2) розділ II викласти у такій редакції:\n\"II. Цей Закон набирає чинності з дня набрання чинності\nПодатковим кодексом України ( 2755-17 ), крім абзаців другого -\nшостого підпункту 4 пункту 25 розділу I цього Закону, які\nнабирають чинності з 1 січня 2012 року, та абзаців тринадцятого -\nп'ятнадцятого підпункту 9 пункту 25 розділу I цього Закону, які\nнабирають чинності з 1 липня 2012 року\".\n5. Частину п'ятнадцяту статті 106 Закону України \"Про\nзагальнообов'язкове державне пенсійне страхування\" ( 1058-15 )\n(Відомості Верховної Ради України, 2003 р., NN 49-51, ст. 376)\nдоповнити абзацами другим і третім такого змісту:\n\"Фінансові санкції (штраф, пеня) та адміністративні\nстягнення, а також примусові стягнення органами виконавчої служби\nза несплату внесків на загальнообов'язкове державне пенсійне\nстрахування фізичними особами - суб'єктами підприємницької\nдіяльності, які обрали особливий спосіб оподаткування, не\nзастосовуються.\nНараховані органами Пенсійного фонду України суми фінансових\nсанкцій, зазначених в абзаці другому цієї частини, та не сплачені\nфізичними особами - суб'єктами підприємницької діяльності, які\nобрали особливий спосіб оподаткування, підлягають списанню\".\n6. Преамбулу Закону України \"Про проведення експерименту в\nжитловому будівництві на базі холдингової компанії \"Київміськбуд\"\n( 1674-14 ) (Відомості Верховної Ради України, 2002 р., N 29,\nст. 191) доповнити абзацом другим такого змісту:\n\"Цей Закон визначає порядок створення та функціонування\nфондів банківського управління\".\n7. Статтю 4 Закону України \"Про збір та облік єдиного внеску\nна загальнообов'язкове державне соціальне страхування\" ( 2464-17 )\n(Відомості Верховної Ради України, 2011 р., N 2-3, ст. 11; із\nзмінами, внесеними Законом України від 7 квітня 2011 року\nN 3205-VI) ( 3205-17 ) доповнити частиною четвертою такого змісту:\n\"4. Особи, зазначені у пункті 4 частини першої цієї статті,\nякі обрали спрощену систему оподаткування, звільняються від сплати\nза себе єдиного внеску, якщо вони є пенсіонерами за віком або\nінвалідами та отримують відповідно до закону пенсію або соціальну\nдопомогу. Такі особи можуть бути платниками єдиного внеску\nвиключно за умови їх добровільної участі у системі\nзагальнообов'язкового державного соціального страхування\".\n\n{ Пункт 8 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 9 розділу I втратив чинність на підставі Закону\nN 5083-VI ( 5083-17 ) від 05.07.2012 }\n\n10. Статтю 22 \"Прикінцеві положення\" Закону України \"Про\nосновні засади державного нагляду (контролю) у сфері господарської\nдіяльності\" ( 877-16 ) (Відомості Верховної Ради України, 2007 р.,\nN 29, ст. 389) після пункту 1 доповнити пунктом 1-1 такого змісту:\n\"1-1. Установити, до введення в дію положень щодо спрощеної\nсистеми оподаткування, обліку та звітності суб'єктів малого\nпідприємництва, мораторій на здійснення заходів державного нагляду\n(контролю) у сфері господарської діяльності органами державної\nвлади та органами місцевого самоврядування, їх посадовими чи\nслужбовими особами щодо фізичних осіб - підприємців, які не\nзареєстровані платниками податку на додану вартість, діяльність\nяких не віднесена до високого ступеня ризику відповідно до цього\nЗакону (далі - фізичні особи - підприємці), та юридичних осіб, які\nзастосовують спрощену систему оподаткування, обліку та звітності,\nщо передбачає включення податку на додану вартість до складу\nєдиного податку, діяльність яких не віднесена до високого ступеня\nризику відповідно до цього Закону (далі - юридичні особи).\nДо введення в дію положень щодо спрощеної системи\nоподаткування, обліку та звітності суб'єктів малого підприємництва\nщодо фізичних осіб - підприємців та юридичних осіб:\nоргани державного нагляду (контролю), їх посадові особи\nпроводять позапланові заходи державного нагляду (контролю) за\nдодержанням санітарного законодавства;\nоргани захисту прав споживачів проводять позапланові\nперевірки за скаргами споживачів.\nДо введення в дію положень щодо спрощеної системи\nоподаткування, обліку та звітності суб'єктів малого підприємництва\nщодо фізичних осіб - підприємців та юридичних осіб, діяльність\nяких віднесена до середнього ступеня ризику, органи Пенсійного\nфонду України проводять планові та позапланові перевірки\".\nII. Прикінцеві та перехідні положення\n1. Цей Закон набирає чинності з дня, наступного за днем його\nопублікування, крім окремих змін, внесених до Податкового кодексу\nУкраїни ( 2755-17 ) пунктом 1 розділу I цього Закону, а саме:\nабзацу двадцять четвертого підпункту 1 та підпунктів 101-105,\nякі набирають чинності з 1 жовтня 2011 року;\nабзацу двадцять восьмого (щодо виключення підпункту 14.1.236\nпункту 14.1 статті 14), абзаців четвертого - п'ятого підпункту 11\n(щодо змін до пункту 52.3 статті 52 у частині запровадження\nелектронної форми податкової консультації), підпункту 12 (щодо\nзапровадження електронної форми податкової консультації),\nпідпункту 26 (щодо змін до пункту 85.2 статті 85 у частині порядку\nнадання інформації в електронній формі), абзаців п'ятого і шостого\nпідпункту 61 (щодо доповнення підпунктом 165.1.50 пункту 165.1\nстатті 165), абзацу сьомого підпункту 63 (щодо змін до абзацу\nп'ятого пункту 167.2 статті 167), абзаців одинадцятого -\nтринадцятого підпункту 66 (щодо змін до підпункту 170.2.9 пункту\n170.2 статті 170), абзаців другого і третього підпункту 67 (щодо\nдоповнення пункту 172.1 статті 172), підпункту 98 (щодо доповнення\nстатті 229 пунктами 229.4 і 229.5), абзаців третього і четвертого\nпідпункту 111 (щодо змін до пункту 276.4 статті 276 у частині\nсправляння земельного податку за земельні ділянки залізничного\nтранспорту та аеродромів), підпункту 112 (щодо змін до пунктів\n278.1 і 278.2 статті 278 у частині справляння земельного податку\nза земельні ділянки залізничного транспорту та аеродромів),\nпідпункту 115 (щодо змін до пункту 284.3 статті 284), абзацу\nдругого підпункту 116 (щодо змін до пункту 286.1 статті 286 у\nчастині надання інформації, необхідної для обчислення земельного\nподатку, відповідними державними органами), підпункту 117 (щодо\nдоповнення підпункту 288.5.2 пункту 288.5 статті 288 підпунктом\n\"б\"), які набирають чинності з 1 січня 2012 року; { Абзац третій\nпункту 1 розділу II із змінами, внесеними згідно із Законом\nN 4235-VI ( 4235-17 ) від 22.12.2011 }\nпункту 8 розділу I цього Закону щодо змін до статті 3 Закону\nУкраїни \"Про збір на розвиток виноградарства, садівництва і\nхмелярства\" ( 587-14 ), який набирає чинності з 1 серпня\n2011 року.\n2. Норми підпунктів 40-53, 55-59 (щодо змін до розділу III\nПодаткового кодексу України) ( 2755-17 ) застосовуються з першого\nчисла звітного (податкового) періоду, а норми абзаців восьмого і\nдев'ятого підпункту 84 (щодо доповнення статті 197 пунктом 197.9)\nпункту 1 розділу I цього Закону застосовуються з першого числа\nзвітного (податкового) місяця, у якому набирає чинності цей Закон.\n{ Абзац перший пункту 2 розділу II із змінами, внесеними згідно із\nЗаконом N 4014-VI ( 4014-17 ) від 04.11.2011 }\nНорми підпункту 54 (щодо змін до статті 153 Податкового\nкодексу України) ( 2755-17 ), підпункту \"г\" підпункту 123 (щодо\nзмін до підрозділу 4 розділу XX Податкового кодексу України)\n( 2755-17 ) пункту 1 розділу I цього Закону застосовуються при\nвизначенні податкових зобов'язань з податку на прибуток, починаючи\nз дня набрання чинності розділом III Податкового кодексу України\n( 2755-17 ).\n3. Штрафні санкції (фінансові санкції, штрафи), пеня,\nадміністративні стягнення у вигляді штрафу (далі - санкції) за\nнеправильне визначення у податковій декларації з податку на доходи\nфізичних осіб, що подавалася на виконання підпункту \"д\"\nпункту 176.2 статті 176 Податкового кодексу України ( 2755-17 ),\nзагальної суми доходів, що були нараховані (виплачені, надані) на\nкористь платників податку, загальної суми податку на доходи\nфізичних осіб, утриманої з цих доходів, обсягів перерахованого\nподатку до бюджету, а також за несвоєчасне подання такої\nподаткової декларації не застосовуються. Примусове стягнення\nзазначених санкцій органами виконавчої служби не застосовується.\nНараховані органами державної податкової служби суми санкцій,\nзазначених в абзаці першому цього пункту, та не сплачені до\nбюджету платниками податку на доходи фізичних осіб підлягають\nсписанню.\n4. Кабінету Міністрів України:\nу місячний строк з дня набрання чинності цим Законом привести\nсвої нормативно-правові акти у відповідність із цим Законом;\nзабезпечити перегляд та приведення міністерствами та іншими\nцентральними органами виконавчої влади їх нормативно-правових\nактів у відповідність із цим Законом.\n\nПрезидент України В.ЯНУКОВИЧ\n\nм. Київ, 7 липня 2011 року\nN 3609-VI\n\nПро внесення змін до Податкового кодексу України та деяких інших законодавчих актів України щодо вдосконалення окремих норм Податкового кодексу України\nЗакон України від 07.07.2011 № 3609-VI\n\nРедакція від 01.01.2013 , підстава — 2755-VI\nПостійна адреса:\nhttps://zakon.rada.gov.ua/go/3609-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}