{
  "id": "ua-law-4070-20",
  "type": "statute",
  "title": "Закон України (4070-20)",
  "title_en": "",
  "short_name": "4070-20",
  "status": "in_force",
  "issued_date": "2024-11-20",
  "url": "https://zakon.rada.gov.ua/laws/show/4070-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо функціонування Національної системи конфіденційного зв’язку та Національної електронної комунікаційної мережі\n\n(Відомості Верховної Ради (ВВР), 2025, № 17, ст.46)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про Національну систему конфіденційного зв’язку\" (Відомості Верховної Ради України, 2002 р., № 15, ст. 103; 2005 р., № 26, ст. 349; 2014 р., № 22, ст. 816; із змінами, внесеними Законом України від 16 грудня 2020 року № 1089-IX):\n\n1) статті 1 і 5 викласти в такій редакції:\n\n\" Стаття 1. Визначення термінів\n\nУ цьому Законі терміни вживаються в такому значенні:\n\nзахищений шлюз з’єднання - комплекс технічних, програмних (програмно-апаратних) засобів і засобів криптографічного захисту інформації, призначений для забезпечення з’єднання спеціальних інформаційно-комунікаційних систем або спеціальних електронних комунікаційних мереж, або спеціальних електронних комунікаційних мереж подвійного призначення між собою;\n\nкористувачі Національної системи конфіденційного зв’язку - державні органи, органи місцевого самоврядування, юридичні та фізичні особи, які замовляють та/або отримують послуги конфіденційного зв’язку;\n\nНаціональна система конфіденційного зв’язку - сукупність спеціальних інформаційно-комунікаційних систем, спеціальних електронних комунікаційних мереж, спеціальних електронних комунікаційних мереж подвійного призначення і Централізованої системи міжвідомчого взаємообміну, які за допомогою криптографічних та/або технічних засобів забезпечують обмін інформацією з обмеженим доступом, крім інформації, що становить державну таємницю, в інтересах державних органів та органів місцевого самоврядування, створюють належні умови для їх взаємодії в мирний час, в умовах надзвичайного стану та в особливий період;\n\nоператор Національної системи конфіденційного зв’язку - юридична особа, включена до Реєстру постачальників електронних комунікаційних мереж та послуг, яка має ліцензії на право надання послуг у галузі криптографічного та/або технічного захисту інформації, власну спеціальну інформаційно-комунікаційну систему та/або спеціальну електронну комунікаційну мережу, спеціальну електронну комунікаційну мережу подвійного призначення;\n\nпослуги конфіденційного зв’язку - види послуг, що забезпечують обробку та/або передачу інформації з обмеженим доступом, крім інформації, що становить державну таємницю, у спеціальних інформаційно-комунікаційних системах та/або спеціальних електронних комунікаційних мережах;\n\nсистема оперативного управління засобами захисту інформації - комплекс технічних, програмних (програмно-апаратних) засобів, призначених для забезпечення моніторингу і оперативного управління засобами криптографічного захисту інформацією однієї спеціальної електронної комунікаційної мережі;\n\nспеціальна електронна комунікаційна мережа - електронна комунікаційна мережа, яка захищена відповідно до вимог законодавства у сфері захисту інформації в інформаційно-комунікаційних системах і забезпечує передачу трафіку між технічними та програмними засобами інформаційних (автоматизованих) систем, інформаційно-комунікаційних систем для обробки інформації з обмеженим доступом і державних інформаційних ресурсів;\n\nспеціальна електронна комунікаційна мережа подвійного призначення - спеціальна електронна комунікаційна мережа, призначена для забезпечення електронних комунікацій в інтересах державних органів та органів місцевого самоврядування, з використанням частини її ресурсу для надання послуг іншим користувачам;\n\nспеціальна інформаційно-комунікаційна система - розподілена і розосереджена сукупність інформаційних (автоматизованих) систем і спеціальних електронних комунікаційних мереж, які у процесі обробки інформації з обмеженим доступом діють як єдине ціле;\n\nсуб’єкти Національної системи конфіденційного зв’язку - державні органи та органи місцевого самоврядування, оператори Національної системи конфіденційного зв’язку, юридичні особи, що беруть участь у створенні, функціонуванні, розвитку цієї системи;\n\nЦентралізована система міжвідомчого взаємообміну - сукупність захищених шлюзів з’єднання, які забезпечують міжвідомчий обмін (обробку) інформації з обмеженим доступом, крім інформації, що становить державну таємницю.\n\nТермін \"обробка інформації\" у цьому Законі вживається у значенні терміна \"обробка інформації в системі\" , наведеного в Законі України \"Про захист інформації в інформаційно-комунікаційних системах\";\n\n\" Стаття 5. Склад Національної системи конфіденційного зв’язку\n\nСкладовими Національної системи конфіденційного зв’язку є Централізована система міжвідомчого взаємообміну, спеціальні електронні комунікаційні мережі, спеціальні електронні комунікаційні мережі подвійного призначення, спеціальні інформаційно-комунікаційні системи.\n\nСтруктура Національної системи конфіденційного зв’язку забезпечує відокремлення інформації з обмеженим доступом, крім інформації, що становить державну таємницю, користувачів Національної системи конфіденційного зв’язку з використанням криптографічних та/або технічних засобів\";\n\n2) частину другу статті 6 викласти в такій редакції:\n\n\"Централізована система міжвідомчого взаємообміну та її оперативно-технічне управління перебуває у державній власності і не підлягає приватизації\";\n\n3) у статті 7 :\n\nу частині третій слова \"споживачем та оператором\" замінити словами \"користувачем та оператором Національної системи конфіденційного зв’язку\";\n\nчастину четверту виключити.\n\n2. У Законі України \"Про основні засади забезпечення кібербезпеки України\" (Відомості Верховної Ради України, 2017 р., № 45, ст. 403 із наступними змінами):\n\n1) у статті 1 :\n\nу частині першій:\n\nпункт 17 викласти в такій редакції:\n\n\"17) Національна електронна комунікаційна мережа - сукупність спеціальних електронних комунікаційних мереж, спеціальних інформаційно-комунікаційних систем, систем спеціального зв’язку, інших електронних комунікаційних систем, які використовуються в інтересах державних органів та органів місцевого самоврядування, правоохоронних органів та військових формувань, утворених відповідно до закону, призначених для передавання, приймання, створення, оброблення, зберігання та захисту національних інформаційних ресурсів, забезпечення захищених електронних комунікацій, надання захищених інформаційно-комунікаційних (мультисервісних) послуг в інтересах здійснення управління державою у мирний час, в умовах надзвичайного стану та в особливий період, та яка є мережею (системою) подвійного призначення з використанням частини її ресурсу для надання послуг, зокрема з кіберзахисту, іншим користувачам\";\n\nу пункті 21 слова \"інформаційно-телекомунікаційні системи\" замінити словами \"інформаційно-комунікаційні системи\";\n\nдоповнити частиною четвертою такого змісту:\n\n\"Терміни \"спеціальна електронна комунікаційна мережа\", \"спеціальна інформаційно-комунікаційна система\" вживаються в цьому Законі у значеннях, наведених у Законі України \"Про Національну систему конфіденційного зв’язку\";\n\n2) пункт 3 частини другої статті 2 викласти в такій редакції:\n\n\"3) забезпечення захисту прав користувачів інформаційно-комунікаційних систем, послуг із захисту інформації та кіберзахисту, споживачів електронних комунікаційних послуг, у тому числі прав щодо невтручання у приватне життя і захисту персональних даних\";\n\n3) у частинах другій - четвертій статті 8 слова \"Національної телекомунікаційної мережі\" замінити словами \"Національної електронної комунікаційної мережі\".\n\nII. Прикінцеві положення\n\n1. Цей Закон набирає чинності через три місяці з дня його опублікування, крім пункту 2 цього розділу, який набирає чинності з дня його опублікування.\n\n2. Кабінету Міністрів України у тримісячний строк з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n20 листопада 2024 року\n\n№ 4070-IX\n\nПро внесення змін до деяких законів України щодо функціонування Національної системи конфіденційного зв'язку та Національної електронної комунікаційної мережі\nЗакон України від 20.11.2024 № 4070-IX\n\nПрийняття від 20.11.2024\nПостійна адреса:\nhttps://zakon.rada.gov.ua/go/4070-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}