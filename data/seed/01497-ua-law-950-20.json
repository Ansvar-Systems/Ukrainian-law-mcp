{
  "id": "ua-law-950-20",
  "type": "statute",
  "title": "Закон України (950-20)",
  "title_en": "",
  "short_name": "950-20",
  "status": "in_force",
  "issued_date": "2020-11-03",
  "url": "https://zakon.rada.gov.ua/laws/show/950-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до Закону України \"Про судоустрій і статус суддів\" щодо територіальної юрисдикції місцевих судів на території України до прийняття закону щодо зміни системи місцевих судів на території України у зв’язку з утворенням (ліквідацією) районів\n\nВерховна Рада України постановляє:\n\nI. Розділ XII \"Прикінцеві та перехідні положення\" Закону України \"Про судоустрій і статус суддів\" (Відомості Верховної Ради України, 2016 р., № 31, ст. 545 із наступними змінами) доповнити пунктом 3 -1 такого змісту:\n\n\"3 -1 . До набрання чинності законом України щодо зміни системи місцевих судів на території України у зв’язку з утворенням (ліквідацією) районів відповідні місцеві суди продовжують здійснювати свої повноваження у межах територіальної юрисдикції, визначеної до набрання чинності Постановою Верховної Ради України \"Про утворення та ліквідацію районів\" від 17 липня 2020 року № 807-IX , але не пізніше 1 січня 2022 року\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Запропонувати Президентові України внести на розгляд Верховної Ради України проект Закону України щодо зміни системи місцевих судів на території України у зв’язку з утворенням (ліквідацією) районів.\n\n3. Запропонувати Вищій раді правосуддя до прийняття закону щодо зміни системи місцевих судів на території України у зв’язку з утворенням (ліквідацією) районів вжити організаційних заходів щодо забезпечення роботи судів у районах, ліквідованих Верховною Радою України.\n\nПрезидент України\n\nВ.ЗЕЛЕНСЬКИЙ\n\nм. Київ\n\n3 листопада 2020 року\n\n№ 950-IX\n\nПро внесення зміни до Закону України \"Про судоустрій і статус суддів\" щодо територіальної юрисдикції місцевих судів на території України до прийняття закону щодо зміни системи місцевих судів на території України у зв'язку з утворенням (ліквідацією) районів\nЗакон України від 03.11.2020 № 950-IX\n\nПрийняття від 03.11.2020\nПостійна адреса:\nhttps://zakon.rada.gov.ua/go/950-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}