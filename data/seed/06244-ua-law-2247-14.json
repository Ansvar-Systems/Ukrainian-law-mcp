{
  "id": "ua-law-2247-14",
  "type": "statute",
  "title": "Закон України (2247-14)",
  "title_en": "",
  "short_name": "2247-14",
  "status": "in_force",
  "issued_date": "2001-01-18",
  "url": "https://zakon.rada.gov.ua/laws/show/2247-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо боротьби з нелегальною міграцією\n( Відомості Верховної Ради України (ВВР), 2001, N 13, ст.66 )\n{ Із змінами, внесеними згідно з Кодексом\nN 2341-III ( 2341-14 ) від 05.04.2001, ВВР, 2001, N 25-26, ст.131\nЗаконом\nN 3773-VI ( 3773-17 ) від 22.09.2011, ВВР, 2012, N 19-20 , ст.179\nКодексом\nN 4651-VI ( 4651-17 ) від 13.04.2012, ВВР, 2013, N 9-10, N 11-12,\nN 13, ст.88 }\n\nЗ метою удосконалення законодавства, спрямованого на боротьбу\nз нелегальною міграцією через державний кордон України, Верховна\nРада України п о с т а н о в л я є :\nI. Внести зміни до таких законодавчих актів України:\n{ Пункт 1 розділу I втратив чинність на підставі Кодексу\nN 2341-III ( 2341-14 ) від 05.04.2001 - набуває чинності\n01.09.2001 }\n\n{ Пункт 2 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n3. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити Кодекс статтею 204-1 такого змісту:\n\" Стаття 204-1. Незаконне перетинання державного кордону\nУкраїни\nПеретинання державного кордону України поза пунктами пропуску\nчерез державний кордон України або в пунктах пропуску через\nдержавний кордон України без встановлених документів чи дозволу\nвідповідних органів державної влади -\nтягне за собою накладення штрафу від сорока до ста\nнеоподатковуваних мінімумів доходів громадян, або виправні роботи\nна строк до одного місяця з відрахуванням двадцяти процентів\nзаробітку, або адміністративний арешт на строк до п'ятнадцяти діб.\nЧинність цієї статті не поширюється на випадки повернення в\nУкраїну громадян України, які незаконно перетнули державний кордон\nУкраїни, а так само прибуття в Україну іноземців чи осіб без\nгромадянства для використання ними права на притулок або набуття\nстатусу біженця, якщо вони в установлений законом термін\nзвернулися до відповідних органів державної влади\";\n2) частину четверту статті 24 викласти у такій редакції:\n\"Законами України може бути передбачено адміністративне\nвидворення за межі України іноземців і осіб без громадянства за\nвчинення адміністративних правопорушень, які грубо порушують\nправопорядок\";\n3) статті 203, 204 викласти у такій редакції:\n\" Стаття 203. Порушення іноземцями та особами без\nгромадянства правил перебування в Україні і\nтранзитного проїзду через територію України\nПорушення іноземцями та особами без громадянства правил\nперебування в Україні, тобто проживання без документів на право\nпроживання в Україні, за недійсними документами, або документами,\nтермін дії яких закінчився, або працевлаштування без відповідного\nдозволу на це, якщо необхідність такого дозволу передбачено\nзаконодавством України, або недодержання встановленого порядку\nреєстрації, або пересування і зміни місця проживання, або ухилення\nвід виїзду з України після закінчення відповідного терміну\nперебування, а так само порушення правил транзитного проїзду через\nтериторію України -\nтягнуть за собою накладення штрафу від десяти до двадцяти\nнеоподатковуваних мінімумів доходів громадян.\nСтаття 204. Порушення порядку працевлаштування, надання\nжитла, реєстрації, прописки або виписки іноземців\nта осіб без громадянства та оформлення для них\nдокументів\nПорушення посадовими особами підприємств, установ і\nорганізацій, незалежно від форм власності, у тому числі іноземних\nсуб'єктів господарської діяльності, що діють на території України,\nвстановленого порядку працевлаштування іноземців та осіб без\nгромадянства, надання їм житла, а також інші порушення, спрямовані\nна їх незаконну реєстрацію, прописку або виписку, оформлення\nдокументів на проживання, -\nтягнуть за собою накладення штрафу від десяти до двадцяти\nнеоподатковуваних мінімумів доходів громадян\";\n4) у статтях 205 і 206 слово \"СРСР\" замінити словом \"Україна\"\nу відповідних відмінках;\n5) у статті 221 та частині першій статті 294 слово і цифри\n\"статтями 208-1\" замінити словом і цифрами \"статтями 204-1,\n208-1\";\n6) у статті 222:\nу частині першій цифри \"203-206\" замінити цифрами \"203,\n204, 205, 206\";\nу пункті 1 частини другої цифри \"204-206\" замінити цифрами\n\"203, 204, 205, 206\";\n7) у абзаці \"Прикордонних військ України (стаття 185-10)\"\nпункту 1 частини першої статті 255 слово і цифри \"(стаття 185-10)\"\nзамінити словом і цифрами \"(статті 185-10, 204-1)\".\n\n{ Пункт 4 розділу І втратив чинність на підставі Закону\nN 3773-VI ( 3773-17 ) від 22.09.2011 }\n\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 18 січня 2001 року\nN 2247-III\n\nПро внесення змін до деяких законодавчих актів України щодо боротьби з нелегальною міграцією\nЗакон України від 18.01.2001 № 2247-III\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/2247-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}