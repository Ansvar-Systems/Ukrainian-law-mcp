{
  "id": "ua-law-827-16",
  "type": "statute",
  "title": "Закон України (827-16)",
  "title_en": "",
  "short_name": "827-16",
  "status": "in_force",
  "issued_date": "2007-03-22",
  "url": "https://zakon.rada.gov.ua/laws/show/827-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення зміни до статті 52\nЗакону України \"Про загальнообов'язкове\nдержавне пенсійне страхування\"\n{ Відомості Верховної Ради України (ВВР), 2007, N 25, ст.342 }\n\nВерховна Рада України п о с т а н о в л я є :\n1. Статтю 52 Закону України \"Про загальнообов'язкове державне\nпенсійне страхування\" ( 1058-15 ) (Відомості Верховної Ради\nУкраїни, 2003 р., NN 49-51, ст. 376) викласти в такій редакції:\n\" Стаття 52. Виплата недоотриманої пенсії у зв'язку зі смертю\nпенсіонера\n1. Сума пенсії, що належала пенсіонерові і залишилася\nнедоотриманою у зв'язку з його смертю, виплачується - по місяць\nсмерті включно членам його сім'ї, які проживали разом з\nпенсіонером на день його смерті, у тому числі непрацездатним\nчленам сім'ї, зазначеним у частині другій статті 36 цього Закону,\nякі знаходилися на його утриманні, незалежно від того, проживали\nвони разом з померлим пенсіонером чи не проживали.\n2. Члени сім'ї, зазначені в частині першій цієї статті,\nповинні звернутися за виплатою суми пенсії померлого пенсіонера\nпротягом шести місяців з дня відкриття спадщини.\nУ разі звернення кількох членів сім'ї, які мають право на\nотримання суми пенсії, зазначеної у частині першій цієї статті,\nналежна їм відповідно до цієї статті сума пенсії ділиться між ними\nпорівну.\n3. У разі відсутності членів сім'ї, зазначених у частині\nпершій цієї статті, або у разі незвернення ними за виплатою\nвказаної суми в установлений частиною другою цієї статті строк\nсума пенсії, що належала пенсіонерові і залишилася недоотриманою у\nзв'язку з його смертю, входить до складу спадщини\".\n2. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 22 березня 2007 року\nN 827-V\n\nПро внесення зміни до статті 52 Закону України \"Про загальнообов'язкове державне пенсійне страхування\"\nЗакон України від 22.03.2007 № 827-V\n\nПрийняття від 22.03.2007\nПостійна адреса:\nhttps://zakon.rada.gov.ua/go/827-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}