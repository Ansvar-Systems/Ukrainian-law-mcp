{
  "id": "ua-law-1788-20",
  "type": "statute",
  "title": "Закон України (1788-20)",
  "title_en": "",
  "short_name": "1788-20",
  "status": "in_force",
  "issued_date": "2021-09-24",
  "url": "https://zakon.rada.gov.ua/laws/show/1788-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо стимулювання діяльності фермерських господарств\n\n(Відомості Верховної Ради України (ВВР), 2021, № 51, ст.423)\n\nВерховна Рада України постановляє :\n\nI. Внести зміни до таких законодавчих актів України:\n\n1. Статтю 31 Земельного кодексу України (Відомості Верховної Ради України, 2002 р., № 3-4, ст. 27) викласти в такій редакції:\n\n\" Стаття 31 . Землі фермерського господарства\n\n1. Землі фермерського господарства можуть складатися із:\n\n1) земельних ділянок, що належать громадянам України - членам фермерського господарства на праві власності, користування;\n\n2) земельних ділянок, що належать фермерському господарству на праві власності, користування\".\n\n2. У Законі України \"Про фермерське господарство\" (Відомості Верховної Ради України, 2003 р., № 45, ст. 363 із наступними змінами):\n\n1) статті 9 та 11 викласти в такій редакції:\n\n\" Стаття 9 . Надання допомоги фермерським господарствам\n\n1. Новоствореним фермерським господарствам у період становлення (перші три роки після його створення), фермерським господарствам, зокрема з відокремленими фермерськими садибами, сімейним фермерським господарствам, фермерським господарствам, які провадять господарську діяльність та розташовані у гірських населених пунктах, на поліських територіях, визначених в установленому порядку Кабінетом Міністрів України, надається допомога за рахунок коштів державного бюджету, у тому числі через Український державний фонд підтримки фермерських господарств, а також може надаватися за рахунок коштів місцевих бюджетів.\n\nКабінет Міністрів України щороку в проекті Державного бюджету України передбачає кошти на підтримку фермерських господарств.\n\nМісцеві органи виконавчої влади та органи місцевого самоврядування щороку в проектах місцевих бюджетів можуть передбачати кошти на підтримку фермерських господарств.\n\n2. Порядок використання коштів Державного бюджету України для надання підтримки фермерським господарствам затверджується Кабінетом Міністрів України.\n\n3. Фермерським господарствам із статусом сімейних фермерських господарств надається додаткова державна підтримка у порядку, передбаченому Законом України \"Про державну підтримку сільського господарства України\", в тому числі на сплату єдиного внеску на загальнообов’язкове державне соціальне страхування.\n\nФермерському господарству, голова якого має вік до 35 років (включно), надається грошова допомога за рахунок коштів державного бюджету в розмірі та порядку, що затверджуються Кабінетом Міністрів України\";\n\n\" Стаття 11 . Надання підтримки через Український державний фонд підтримки фермерських господарств\n\n1. Допомога за рахунок коштів державного бюджету через Український державний фонд підтримки фермерських господарств надається фермерським господарствам на безповоротній основі та на конкурсних засадах на поворотній основі для здійснення виробничої діяльності та диверсифікації виробництва в порядку, затвердженому Кабінетом Міністрів України, а також спрямовується на забезпечення гарантій, поруки при кредитуванні банками фермерських господарств\";\n\n2) частину першу статті 12 викласти в такій редакції:\n\n\"1. Землі фермерського господарства можуть складатися із:\n\n1) земельних ділянок, що належать громадянам України - членам фермерського господарства на праві власності, користування;\n\n2) земельних ділянок, що належать фермерському господарству на праві власності, користування\";\n\n3) пункт \"ґ\" частини першої статті 14 викласти в такій редакції:\n\n\"ґ) споруджувати житлові будинки, господарські будівлі та споруди з метою організації та забезпечення виробництва сільськогосподарської продукції, її переробки та реалізації\";\n\n4) статтю 16 викласти в такій редакції:\n\n\" Стаття 16 . Право фермерського господарства на будівництво житлових будинків, господарських будівель та споруд\n\n1. Фермерське господарство має право споруджувати житлові будинки, господарські будівлі та споруди на належних йому, його членам на праві власності земельних ділянках відповідно до затвердженої документації із землеустрою та містобудівної документації у встановленому законом порядку.\n\n2. На орендованій земельній ділянці фермерське господарство - орендар має право за письмовою згодою орендодавця зводити житлові будинки, господарські будівлі та споруди, а також закладати багаторічні насадження, здійснювати будівництво водогосподарських споруд та меліоративних систем відповідно до затвердженої документації із землеустрою, містобудівної документації та з дотриманням умов цільового використання земельної ділянки у встановленому законом порядку\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n3. Кабінету Міністрів України у 2022 році поінформувати Верховну Раду України про стан виконання цього Закону.\n\nПрезидент України\n\nВ. ЗЕЛЕНСЬКИЙ\n\nм. Київ\n\n24 вересня 2021 року\n\n№ 1788-IX\n\nПро внесення змін до деяких законодавчих актів України щодо стимулювання діяльності фермерських господарств\nЗакон України від 24.09.2021 № 1788-IX\n\nПрийняття від 24.09.2021\nПостійна адреса:\nhttps://zakon.rada.gov.ua/go/1788-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}