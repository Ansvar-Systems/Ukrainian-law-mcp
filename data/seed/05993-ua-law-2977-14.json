{
  "id": "ua-law-2977-14",
  "type": "statute",
  "title": "Закон України (2977-14)",
  "title_en": "",
  "short_name": "2977-14",
  "status": "in_force",
  "issued_date": "2002-01-17",
  "url": "https://zakon.rada.gov.ua/laws/show/2977-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність з 01.10.2005, крім положень Закону, які\nрегулюють порядок заміщення депутатів, обраних у\nбагатомандатному окрузі, які вибули. Зазначені положення\nЗакону втрачають чинність з 1 березня 2006 року на підставі\nЗакону\nN 1665-IV ( 1665-15 ) від 25.03.2004, ВВР, 2004, N 27-28, ст.366 )\nПро внесення змін до Закону України\n\"Про вибори народних депутатів України\"\n( Відомості Верховної Ради України (ВВР), 2002, N 9, ст. 69 )\n\nВерховна Рада України п о с т а н о в л я є :\nI. Внести до Закону України \"Про вибори народних депутатів\nУкраїни\" ( 2766-14 ) (Відомості Верховної Ради України, 2001 р.,\nN 51-52, ст. 265) такі зміни:\n1. У частині другій статті 8 слово \"морські\" виключити.\n2. Частину четверту статті 10 після пункту 2 доповнити новим\nпунктом такого змісту:\n\"3) утворення виборчих дільниць\".\nУ зв'язку з цим пункти 3-8 вважати пунктами 4-9.\n3. У статті 11:\nпункт 4 доповнити словами \"у багатомандатному виборчому\nокрузі\";\nу пункті 6 слова \"від іноземних держав і міжнародних\nорганізацій\" виключити.\n4. Частину другу статті 12 викласти в такій редакції:\n\"2. Виборчі комісії:\nінформують громадян про свій склад, місцезнаходження та режим\nроботи, про утворення одномандатних округів і виборчих дільниць,\nпро основні права виборців, у тому числі про право оскарження\nнеправомірних рішень, дій чи бездіяльності виборчих комісій,\nорганів державної влади та органів місцевого самоврядування,\nпосадових та службових осіб цих органів, які обмежують їх виборчі\nправа;\nзабезпечують можливість для ознайомлення їх із списками\nвиборців, із виборчими списками партій (блоків), з передвиборними\nпрограмами партій (блоків), відомостями про кандидатів у депутати,\nпередвиборними програмами кандидатів у депутати, зареєстрованих в\nодномандатних округах, з порядком заповнення виборчих бюлетенів;\nсповіщають населення про підсумки голосування і результати\nвиборів депутатів;\nнадають іншу інформацію у випадках, передбачених цим\nЗаконом\".\n5. У частині третій статті 12, частині восьмій статті 17,\nчастині тринадцятій статті 21 слова \"засоби масової інформації\nабо\" у всіх відмінках замінити словами \"друковані засоби масової\nінформації або, при неможливості\" у відповідних відмінках.\n6. Останнє речення частини четвертої статті 15 викласти у\nтакій редакції: \"Рішення про призначення повторних виборів\nдепутатів приймається Центральною виборчою комісією не пізніш як у\nтридцятиденний строк з дня прийняття рішення:\nпро визнання виборів у цьому окрузі недійсними;\nпро визнання виборів у цьому окрузі такими, що не відбулися;\nпро визнання особи такою, яка відмовилася від депутатського\nмандата\".\n7. У статті 19:\n1) частину першу доповнити реченням: \"Центральна виборча\nкомісія є комісією вищого рівня щодо усіх окружних та дільничних\nвиборчих комісій, передбачених цим Законом\";\n2) частину третю доповнити реченням: \"Окружна виборча комісія\nє комісією вищого рівня щодо усіх дільничних виборчих комісій на\nтериторії відповідного одномандатного округу з питань виборів\nнародних депутатів України\".\n8. У статті 21:\n1) у частині першій:\nпісля слів \"за поданням\" доповнити словами \"зареєстрованих в\nустановленому законом порядку\";\nслова \"дев'ятою - одинадцятою\" замінити словами \"дев'ятою -\nдванадцятою\";\n2) у частині п'ятій слова \"печаткою партії (печатками партій,\nщо входять до блоку)\" замінити словами \"печаткою відповідної\nорганізації партії (печатками відповідних організацій партій, що\nвходять до блоку)\";\n3) у частині сьомій слова \"від партії (блоку)\" замінити\nсловами \"від партії (блоку) - суб'єкта виборчого процесу, а також\nвід\";\n4) у частині десятій слова \"керівника станції\" замінити\nсловами \"керівника станції, яке може надсилатися технічними\nзасобами зв'язку\".\n9. У пункті 3 частини другої статті 22 слова \"Міністерства\nфінансів України\" замінити словами \"державної\nконтрольно-ревізійної служби\".\n10. У пункті 22 частини другої статті 23 слова \"в\nодномандатному окрузі\" замінити словами \"депутатів на території\nодномандатного округу\".\n11. У частині дев'ятій статті 25:\nслова \"в день виборів, у приміщенні\" замінити словами \"в день\nвиборів у приміщенні\";\nпісля слів \"без запрошення комісії лише\" доповнити словами\n\"члени виборчих комісій вищого рівня\".\n12. Частину третю статті 26 викласти у такій редакції:\n\"3. Громадянин може входити до складу лише однієї виборчої\nкомісії, що здійснює підготовку та проведення виборів народних\nдепутатів України, виборів депутатів Верховної Ради Автономної\nРеспубліки Крим, депутатів місцевих рад та сільських, селищних,\nміських голів, якщо вказані вибори проводяться одночасно\".\n13. Пункт 8 частини третьої статті 27 після слів \"реєстрацією\nйого\" доповнити словами \"представником партії (блоку) у\nЦентральній виборчій комісії\".\n14. У статті 28:\n1) у частині четвертій слова \"крім звільнених від виконання\nвиробничих або службових обов'язків за основним місцем роботи\"\nвиключити;\n2) частину п'яту викласти в такій редакції:\n\"5. Робота осіб, зазначених у частині вісімнадцятій статті 25\nцього Закону, оплачується в розмірі та порядку, встановлених\nКабінетом Міністрів України, за рахунок коштів Державного бюджету\nУкраїни, що виділяються на підготовку і проведення виборів\".\n15. У статті 29:\n1) частину шосту доповнити реченням такого змісту: \"Щодо\nпорушень, які мали місце під час підрахунку голосів та\nвстановлення результатів голосування в роботі дільничної виборчої\nкомісії, скарга може бути подана до окружної виборчої комісії або\nдо суду протягом двох днів після дня виборів, а в роботі окружної\nвиборчої комісії - до Центральної виборчої комісії або до суду -\nпротягом п'яти днів після дня виборів\";\n2) частину восьму після слова \"подана\" доповнити словами\n\"напередодні дня виборів\";\n3) частину п'ятнадцяту після слова \"забезпечити\" доповнити\nсловами \"прийом та\".\n16. У статті 30:\n1) у частині четвертій слово \"пересування\" замінити словами\n\"пересування, а також на виборчих дільницях, утворених відповідно\nдо частини четвертої статті 17 цього Закону на територіях\nвійськових частин (формувань)\";\n2) у частині п'ятій слова \"за їх письмовою заявою із\nзазначенням місця постійного проживання або поданням\nвідкріплювального посвідчення, передбаченого частиною четвертою\nстатті 31 цього Закону, а також поданням закордонного паспорта\nгромадянина України, посвідчення особи моряка чи посвідчення члена\nекіпажу\" замінити словами \"на підставі даних консульського\nобліку\".\n17. У частині четвертій статті 31, частині шостій статті 36,\nв абзаці першому частини першої та частині другій статті 42 слова\n\"документа, передбаченого\", а у частині сьомій статті 31 слова\n\"документа, зазначеного\" замінити словами \"одного із документів,\nпередбачених\".\n18. Частину сьому статті 31 доповнити реченням такого змісту:\n\"Виборець, який прибув до дня виборів включно до виборчої\nдільниці, утвореної при дипломатичному або іншому офіційному\nпредставництві чи консульській установі України за кордоном, у\nвійськовій частині (формуванні), дислокованій за межами України,\nвключається головою, заступником голови або секретарем дільничної\nвиборчої комісії до списку виборців на підставі письмової заяви із\nзазначенням місця постійного проживання або поданням\nвідкріплювального посвідчення, а також поданням паспорта\nгромадянина України для виїзду за кордон, дипломатичного паспорта,\nслужбового паспорта, посвідчення особи моряка чи посвідчення члена\nекіпажу\".\n19. У статті 33:\n1) у частині дев'ятій слова \"за формою, затвердженою\nЦентральною виборчою комісією разом з Міністерством фінансів\nУкраїни\" замінити словами \"у порядку, встановленому Центральною\nвиборчою комісією, за формою, затвердженою Центральною виборчою\nкомісією разом з Державним казначейством України\";\n2) у частині десятій слова \"Міністерства фінансів України\"\nзамінити словами \"державної контрольно-ревізійної служби України у\nпорядку, встановленому Центральною виборчою комісією разом з\nМіністерством фінансів України\".\n20. Друге речення частини першої статті 35 викласти у такій\nредакції: \"Кандидат у депутати, зареєстрований в одномандатному\nокрузі, може бути розпорядником власного виборчого фонду або\nпризначити не більше одного розпорядника виборчого фонду з числа\nсвоїх довірених осіб, зазначених у статті 58 цього Закону\".\n21. У частині сьомій статті 40 слова \"Центральною виборчою\nкомісією, не пізніш\" замінити словами: \"Центральною виборчою\nкомісією не пізніш\".\n22. У статті 45:\n1) частину шосту викласти в такій редакції:\n\"6. Особа, включена до кількох виборчих списків партій\n(блоків) за її письмовими заявами про згоду балотуватися\nкандидатом у депутати від цих партій (блоків) у багатомандатному\nокрузі, рішенням Центральної виборчої комісії виключається з усіх\nвиборчих списків, до яких вона була включена\";\n2) перше речення частини десятої викласти в такій редакції:\n\"Якщо Центральна виборча комісія виявить у документах, поданих\nпартією (блоком), ознаки порушення частини першої статті 37\nКонституції України ( 254к/96-ВР ), вона зобов'язана звернутися до\nГенерального прокурора України чи Міністерства юстиції України\nщодо внесення ними подання до Верховного Суду України про заборону\nдіяльності партії (партій, що входять до блоку)\".\n23. У статті 47 частину першу доповнити новими пунктами 1 і 3\nтакого змісту:\n\"1) порушення законів України при утворенні виборчого блоку\nта висуненні кандидатів у депутати\";\n\"3) встановлення судом факту наявності у передвиборній\nпрограмі кандидата положень, спрямованих на ліквідацію\nнезалежності України, зміну конституційного ладу насильницьким\nшляхом, порушення суверенітету і територіальної цілісності\nдержави, підрив її безпеки, незаконне захоплення державної влади,\nпропаганду війни, насильства, на розпалювання міжетнічної,\nрасової, релігійної ворожнечі, посягання на права і свободи\nлюдини, здоров'я населення\".\nУ зв'язку з цим пункт 1 вважати пунктом 2, а пункти 2-6\nвважати відповідно пунктами 4-8.\n24. У статті 49:\n1) у частині першій:\nпункт 7 викласти в такій редакції:\n\"7) включення кандидата у депутати до кількох виборчих\nсписків партій (блоків) за наявності заяв про згоду балотуватися\nвід цих партій (блоків) в багатомандатному окрузі або реєстрації\nкандидата у депутати, зареєстрованого в багатомандатному окрузі,\nкандидатом у депутати в одномандатному окрузі\";\nу пункті 12 слова \"порушив ті ж\" замінити словами \"повторно\nпорушив\";\n2) пункт 9 частини першої, пункт 2 частини другої, пункт 9\nчастини третьої після слів \"факту підкупу виборців\" доповнити\nсловами \"або членів виборчих комісій\";\n3) пункт 10 частини першої, пункт 3 частини другої, пункт 10\nчастини третьої після слів \"надавала виборцям\" доповнити словами\n\"або членам виборчих комісій\";\n4) пункт 1 частини третьої викласти в такій редакції:\n\"1) звернення кандидата не пізніше як за день до виборів з\nписьмовою заявою про відмову від балотування в одномандатному\nокрузі\";\n5) у частині п'ятій слово \"Центральна\" замінити словом\n\"Відповідна\";\n6) частину шосту викласти в такій редакції:\n\"6. У разі смерті кандидата або визнання його безвісно\nвідсутнім відповідно Центральна виборча комісія оголошує його\nтаким, що вибув з балотування в багатомандатному окрузі, та\nвиключає його з відповідного виборчого списку, або окружна виборча\nкомісія оголошує його таким, що вибув з балотування в\nодномандатному окрузі\".\n25. У статті 52:\n1) частину п'яту після першого речення доповнити новим\nреченням такого змісту: \"Партія може виготовляти друкований\nматеріал своєї передвиборної агітації (передвиборної агітації\nблоку, до якого вона входить) із застосуванням майна, що їй\nналежить. У такий же спосіб може виготовляти матеріали своєї\nпередвиборної агітації кандидат у депутати, зареєстрований в\nодномандатному окрузі\";\n2) частину шосту після слів \"виборчого фонду\" доповнити\nсловами \"та із застосуванням майна, що їм належить\".\n26. Статтю 53 після частини четвертої доповнити новою\nчастиною такого змісту:\n\"5. Порядок надання ефірного часу та друкованих площ за\nрахунок і в межах коштів Державного бюджету України, що\nвиділяються на підготовку та проведення виборів, встановлюється\nЦентральною виборчою комісією\".\nУ зв'язку з цим частини п'яту - сьому вважати відповідно\nчастинами шостою - восьмою.\n27. Частину четверту статті 54 виключити.\nУ зв'язку з цим частини п'яту - тринадцяту вважати відповідно\nчастинами четвертою - дванадцятою.\n28. Частину сьому статті 55 після слів \"партій (блоків)\"\nдоповнити словами \"кандидатів у депутати\".\n29. У статті 57:\n1) у частині п'ятій слова \"Партія (блок)\" замінити словами\n\"Партія (блок) - суб'єкт виборчого процесу\";\n2) пункті 6 частини чотирнадцятої слово \"мати\" замінити\nсловом \"має\".\n30. Частину дванадцяту статті 58 після слова \"окрузі\"\nдоповнити словами \"повноваження якої припинено до закінчення\nвиборчого процесу\".\n31. У частині першій статті 59:\nслова \"а також від іноземних держав і міжнародних\nорганізацій\" виключити;\nдоповнити реченням такого змісту: \"Офіційні спостерігачі від\nіноземних держав та міжнародних організацій можуть вести\nспостереження за ходом виборчого процесу\".\n32. У статті 60:\n1) частину першу доповнити словами \"і не є членом жодної\nвиборчої комісії\";\n2) частину другу викласти в такій редакції:\n\"2. Офіційний спостерігач від партії (блоку), кандидата у\nдепутати, зазначений у частині першій цієї статті, реєструється\nокружною виборчою комісією за поданням відповідно керівних органів\nрайонної, міської (міськрайонної) чи вищого рівня організації\nпартії (організацій партій, що входять до блоку), кандидата у\nдепутати\";\n3) частину четверту викласти в такій редакції:\n\"4. Подання про реєстрацію спостерігача від партії (блоку) за\nпідписом керівника районної, міської (міськрайонної) чи вищого\nрівня організації партії (організацій партій, що входять до\nблоку), кандидата у депутати, зареєстрованого в одномандатному\nокрузі, вноситься до відповідної окружної виборчої комісії не\nпізніш як за п'ять днів до дня виборів\".\n33. У статті 61:\n1) у частині першій цифри \"20\" замінити цифрами \"10\";\n2) у частині другій цифри \"15\" замінити цифрою \"5\";\n3) у частині четвертій слова \"багатомандатного виборчого\nокругу\" замінити словом \"України\".\n34. У частині четвертій статті 62, частині дванадцятій статті\n66 слова \"Не підтримую кандидатів у народні депутати України від\nжодної партії (блоку)\" замінити словами \"Не підтримую кандидатів у\nнародні депутати України від жодної політичної партії, виборчого\nблоку політичних партій\".\n35. У частині п'ятій статті 62:\nслова \"партійності суб'єкта\" замінити словами \"партійності,\nсуб'єкта\";\nслова \"жодного з кандидатів\" замінити словами \"жодного\nкандидата\".\n36. У статті 66:\n1) частину першу доповнити новим реченням такого змісту: \"На\nвиборчих дільницях, утворених при дипломатичних та інших офіційних\nпредставництвах і консульських установах України за кордоном, у\nвійськових частинах (формуваннях), дислокованих за межами України,\nголосування проводиться за місцевим часом країни, де утворені ці\nдільниці\";\n2) частину сьому після першого речення доповнити новим\nреченням такого змісту: \"Виборцю, який перебуває в установі\nкримінально-виконавчої системи, виборчі бюлетені також можуть\nвидаватися за умови пред'явлення ним відповідної картки (довідки)\nустанови кримінально-виконавчої системи, що повинна містити:\nпрізвище, ім'я, по батькові, число, місяць, рік народження,\nгромадянство, фотокартку особи, підпис керівника та печатку\nустанови\";\n3) у частині одинадцятій друге речення викласти у такій\nредакції: \"Отримання виборчого бюлетеня від інших осіб (крім\nуповноваженого члена виборчої комісії, який видає бюлетені),\nзаохочення або змушування виборців до передачі бюлетеня іншим\nособам шляхом підкупу, погроз або іншим способом забороняється\".\n37. У частині сьомій статті 66 слова \"передбаченого частиною\nдругою статті 2 цього Закону документа\", а у частині восьмій\nстатті 67 слова \"передбаченого у частині другій статті 2 цього\nЗакону документа\" замінити словами \"одного із документів,\nпередбачених частиною другою статті 2 цього Закону\".\n38. У статті 68:\n1) доповнити статтю після частини другої новою частиною\nтакого змісту:\n\"3. У разі необхідності на початку засідання дільнична\nвиборча комісія розглядає питання, передбачені частиною восьмою\nстатті 25 цього Закону\".\nУ зв'язку з цим частини третю - тридцять четверту вважати\nчастинами четвертою - тридцять п'ятою;\n2) у пункті 4 частини двадцять шостої статті 68 слова\n\"жодного з кандидатів\" замінити словами \"жодного кандидата\".\n39. У статті 72:\n1) частину третю викласти в такій редакції:\n\"3. При прийнятті окружною виборчою комісією протоколу\nдільничної виборчої комісії про підрахунок голосів виборців на\nвиборчій дільниці у відповідному окрузі занесені до нього\nвідомості оголошуються\";\n2) останнє речення частини одинадцятої після слів \"мають\nправо підписати\" доповнити словами \"уповноважені особи партій\n(блоків)\".\n40. Частину першу статті 73 доповнити новим пунктом 1 такого\nзмісту:\n\"1) кількість виборчих бюлетенів для голосування у\nбагатомандатному окрузі, одержаних окружною виборчою комісією\".\nУ зв'язку з цим пункти 1-8 вважати пунктами 2-9.\n41. Частину другу статті 74 доповнити новим пунктом 1 такого\nзмісту:\n\"1) кількість виборчих бюлетенів для голосування в\nодномандатному окрузі, одержаних окружною виборчою комісією\".\nУ зв'язку з цим пункти 1-8 вважати пунктами 2-9.\n42. У частині третій статті 84 цифри \"22\" замінити цифрами\n\"53\".\nII. Цей Закон набирає чинності з дня його офіційного\nопублікування.\n\nПрезидент України Л.КУЧМА\n\nм. Київ, 17 січня 2002 року\nN 2977-III\n\nПро внесення змін до Закону України \"Про вибори народних депутатів України\"\nЗакон України від 17.01.2002 № 2977-III\n\nВтрата чинності від 01.03.2006 , підстава — 1665-IV\nПостійна адреса:\nhttps://zakon.rada.gov.ua/go/2977-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}