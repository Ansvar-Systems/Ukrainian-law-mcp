{
  "id": "ua-law-2499-17",
  "type": "statute",
  "title": "Закон України (2499-17)",
  "title_en": "",
  "short_name": "2499-17",
  "status": "in_force",
  "issued_date": "2010-09-07",
  "url": "https://zakon.rada.gov.ua/laws/show/2499-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 1953-IX ( 1953-20 ) від 14.12.2021 }\nПро внесення зміни до статті 32 Закону України\n\"Про фінансові послуги та державне регулювання\nринків фінансових послуг\"\n( Відомості Верховної Ради України (ВВР), 2011, N 1, ст.3 )\n\nВерховна Рада України п о с т а н о в л я є :\n1. Статтю 32 Закону України \"Про фінансові послуги та\nдержавне регулювання ринків фінансових послуг\" ( 2664-14 )\n(Відомості Верховної Ради України, 2002 р., N 1, ст. 1) викласти в\nтакій редакції:\n\" Стаття 32. Співробітництво з міжнародними організаціями,\nдержавними органами і неурядовими організаціями\nіноземних держав\n1. Уповноважений орган у межах своїх повноважень здійснює\nспівробітництво з міжнародними організаціями, державними органами\nі неурядовими організаціями іноземних держав з питань, що належать\nдо його компетенції.\n2. Уповноважений орган має право в рамках міжнародного\nспівробітництва, що здійснюється відповідно до частини першої цієї\nстатті, подавати і одержувати:\nна умовах взаємності інформацію з питань нагляду за\nфінансовими ринками і установами, яка не становить державної\nтаємниці та подання якої не призводить до розголошення професійної\nтаємниці;\nу випадках і порядку, визначених відповідними міжнародними\nдоговорами України, у тому числі міжвідомчими договорами,\nінформацію з питань діяльності окремих фінансових установ.\n3. Уповноважений орган має право використовувати\nконфіденційну інформацію, одержану від міжнародних організацій,\nдержавних органів і неурядових організацій іноземних держав, лише\nв межах своїх повноважень та для виконання завдань, що визначені\nцим Законом або випливають з нього.\nКонфіденційна інформація, одержана Уповноваженим органом від\nміжнародних організацій, державних органів і неурядових\nорганізацій іноземних держав, становить професійну таємницю та\nможе бути подана третім особам лише за умови попередньої згоди\nорганізації (органу), що подала (подав) таку інформацію, або на\nінших умовах, визначених цією організацією (органом).\nЯкщо укладеним Уповноваженим органом міжвідомчим договором\nвстановлені вимоги щодо правового режиму та цілей використання\nконфіденційної інформації, одержаної Уповноваженим органом в\nрамках міжнародного співробітництва, що здійснюється відповідно до\nчастини першої цієї статті, особи, яким подається така інформація,\nповинні дотримуватися вимог, установлених міжвідомчим договором\".\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 7 вересня 2010 року\nN 2499-VI\n\nПро внесення зміни до статті 32 Закону України \"Про фінансові послуги та державне регулювання ринків фінансових послуг\"\nЗакон України від 07.09.2010 № 2499-VI\n\nВтрата чинності від 01.01.2024 , підстава — 1953-IX\nПостійна адреса:\nhttps://zakon.rada.gov.ua/go/2499-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}