{
  "id": "ua-law-3736-17",
  "type": "statute",
  "title": "Закон України (3736-17)",
  "title_en": "",
  "short_name": "3736-17",
  "status": "in_force",
  "issued_date": "2011-09-09",
  "url": "https://zakon.rada.gov.ua/laws/show/3736-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статті 13 Закону України\n\"Про державну реєстрацію актів цивільного стану\"\n( Відомості Верховної Ради України (ВВР), 2012, N 19-20,\nст.171 )\n\nВерховна Рада України п о с т а н о в л я є :\n1. Внести до статті 13 Закону України \"Про державну\nреєстрацію актів цивільного стану\" ( 2398-17 ) (Відомості\nВерховної Ради України, 2010 р., N 38, ст. 509) такі зміни:\n1) частину четверту викласти в такій редакції:\n\"4. Підставою для проведення державної реєстрації народження\nдитини є визначені центральним органом виконавчої влади у сфері\nохорони здоров'я документи, що підтверджують факт народження.\nУ разі народження дитини поза закладом охорони здоров'я\nдокумент, що підтверджує факт народження, видає заклад охорони\nздоров'я, який проводив огляд матері та дитини. У разі якщо заклад\nохорони здоров'я не проводив огляд матері та дитини, документ, що\nпідтверджує факт народження, видає медична консультаційна комісія\nв порядку, визначеному Кабінетом Міністрів України.\nПорядок утворення медичної консультаційної комісії та\nположення про неї затверджуються центральним органом виконавчої\nвлади у сфері охорони здоров'я.\nМедична консультаційна комісія видає документ про народження\nу разі встановлення факту народження жінкою дитини.\nЗа відсутності документа закладу охорони здоров'я або\nмедичної консультаційної комісії, що підтверджує факт народження,\nпідставою для проведення державної реєстрації актів цивільного\nстану є рішення суду про встановлення факту народження\";\n2) частину дев'яту виключити.\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 9 вересня 2011 року\nN 3736-VI\n\nПро внесення змін до статті 13 Закону України \"Про державну реєстрацію актів цивільного стану\"\nЗакон України від 09.09.2011 № 3736-VI\n\nПрийняття від 09.09.2011\nПостійна адреса:\nhttps://zakon.rada.gov.ua/go/3736-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}