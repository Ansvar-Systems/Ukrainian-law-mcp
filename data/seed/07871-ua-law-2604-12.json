{
  "id": "ua-law-2604-12",
  "type": "statute",
  "title": "Закон України (2604-12)",
  "title_en": "",
  "short_name": "2604-12",
  "status": "in_force",
  "issued_date": "1992-09-16",
  "url": "https://zakon.rada.gov.ua/laws/show/2604-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Поняття державного внутрішнього боргу України",
      "content": "Державним внутрішнім боргом України є строкові боргові\nзобов'язання Уряду України у грошовій формі.\nДержавний внутрішній борг гарантується всім майном, що\nперебуває у загальнодержавній власності."
    },
    {
      "provision_ref": "art2",
      "section": "2",
      "title": "Стаття 2. Склад державного внутрішнього боргу України",
      "content": "До складу державного внутрішнього боргу України входять\nпозичання Уряду України і позичання, здійснені при безумовній\nгарантії Уряду, для забезпечення фінансування загальнодержавних\nпрограм.\nДержавний внутрішній борг України складається із\nзаборгованості минулих років та заборгованості, що знову виникає\nпо боргових зобов'язаннях Уряду України."
    },
    {
      "provision_ref": "art3",
      "section": "3",
      "title": "Стаття 3. Боргові зобов'язання Уряду України",
      "content": "До боргових зобов'язань Уряду України належать випущені ним\nцінні папери, інші зобов'язання у грошовій формі, гарантовані\nУрядом України, а також одержані ним кредити.\nДо складу боргових зобов'язань Уряду України включається\nтакож частина боргових зобов'язань Уряду колишнього Союзу\nРСР, прийнята на себе Україною.\nСтаття 4. Види і форми державного внутрішнього боргу\nУкраїни\nБоргові зобов'язання Уряду України можуть мати\nкороткостроковий - до 1 року, середньостроковий - від 1 до 5 років\nі довгостроковий - 5 і більше років термін.\nБоргові зобов'язання Уряду України виступають у вигляді\nоблігацій внутрішніх державних позик і казначейських зобов'язань\nУкраїни.\nВ окремих випадках можуть бути й інші форми урядових боргових\nзобов'язань. Характер і умови таких зобов'язань у кожному\nконкретному випадку визначаються Урядом України за погодженням з\nНаціональним банком України.\nСтаття 5. Умови і порядок випуску державних цінних\nпаперів та регулювання їх обігу\nУмови і порядок випуску державних цінних паперів та\nрегулювання їх обігу визначаються відповідно до Закону України\n\"Про цінні папери і фондову біржу\" ( 1201-12 ).\nСтаття 6. Управління державним внутрішнім боргом\nУкраїни\nУправління державним внутрішнім боргом України здійснюється\nМіністерством фінансів України у порядку, погодженому з\nНаціональним банком України.\nРозміщення боргових зобов'язань Уряду України та надання\nгарантій від імені Уряду України провадиться за його дорученням\nМіністерством фінансів України.\n( Частину третю статті 6 виключено на підставі Закону\nN 2505-IV ( 2505-15 ) від 25.03.2005 )\nРахункова палата здійснює контроль за утворенням і\nпогашенням державного внутрішнього боргу України. ( Статтю 6\nдоповнено частиною четвертою згідно із Законом N 1746-III\n( 1746-14 ) від 18.05.2000 )\nСтаття 7. Обслуговування державного внутрішнього боргу\nУкраїни\nОбслуговування державного внутрішнього боргу України\nздійснюється Міністерством фінансів України через банківську\nсистему України шляхом проведення операцій по розміщенню облігацій\nвнутрішніх державних позик, інших цінних паперів, їх погашенню і\nвиплаті доходу по них у вигляді процентів та в іншій формі.\nСтаття 8. Фонд обслуговування державного внутрішнього\nборгу України\nДля фінансування витрат по розміщенню, рефінансуванню,\nвиплаті доходу та погашенню боргових зобов'язань Уряду України у\nскладі Державного бюджету України створюється фонд обслуговування\nдержавного внутрішнього боргу України. До цього фонду\nзараховуються кошти у розмірі 50 процентів, одержані від\nприватизації майна державних підприємств.\nСтаття 9. Публікація даних про державний внутрішній\nборг України\nМіністерство фінансів України щорічно публікує в\nзагальнодоступному виданні відомості про стан державного\nвнутрішнього боргу України."
    }
  ],
  "definitions": []
}