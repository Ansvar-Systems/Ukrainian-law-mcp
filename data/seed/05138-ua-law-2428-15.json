{
  "id": "ua-law-2428-15",
  "type": "statute",
  "title": "Закон України (2428-15)",
  "title_en": "",
  "short_name": "2428-15",
  "status": "in_force",
  "issued_date": "2005-03-01",
  "url": "https://zakon.rada.gov.ua/laws/show/2428-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 3269-IX ( 3269-20 ) від 14.07.2023 }\nПро внесення змін до статті 8 Закону України\n\"Про боротьбу із захворюванням на туберкульоз\"\n( Відомості Верховної Ради України (ВВР), 2005, N 13, ст. 232 )\n\nВерховна Рада України п о с т а н о в л я є :\nI. Внести до статті 8 Закону України \"Про боротьбу із\nзахворюванням на туберкульоз\" ( 2586-14 ) (Відомості Верховної\nРади України, 2001 р., N 49, ст. 258) такі зміни:\n1. У частині третій:\n1) абзац четвертий доповнити словами \"про що робиться\nвідповідний запис у довідці про відбуття покарання\";\n2) доповнити абзацами п'ятим - дев'ятим такого змісту:\n\"особи, звільнені з установ кримінально-виконавчої системи, -\nпротягом місяця після прибуття до місця проживання чи перебування;\nособи, які понад рік зареєстровані в державній службі\nзайнятості як такі, що шукають роботу та безробітні, - щороку;\nчлени сімей, які понад рік отримують державну соціальну\nдопомогу малозабезпеченим сім'ям, - щороку;\nособи, які перебували під медичним (диспансерним) наглядом у\nпротитуберкульозних закладах, - щороку протягом п'яти років після\nприпинення такого нагляду;\nособи, які перебувають під медичним (диспансерним) наглядом у\nнаркологічному чи психоневрологічному закладі, - щороку\".\n2. Частину четверту викласти в такій редакції:\n\"Порядок проведення обов'язкових профілактичних медичних\nоглядів на туберкульоз осіб, зазначених у частині третій цієї\nстатті, види необхідних лабораторних, інструментальних та інших\nдосліджень, які використовуються під час проведення цих оглядів, а\nтакож перелік професій, виробництв та організацій, працівники яких\nпідлягають таким оглядам, встановлюються Кабінетом Міністрів\nУкраїни\".\n3. Після частини четвертої доповнити новою частиною такого\nзмісту:\n\"Обов'язкові профілактичні медичні огляди осіб, зазначених у\nчастині третій цієї статті, у тому числі дослідження, необхідні\nдля виявлення туберкульозу, у державних і комунальних закладах\nохорони здоров'я проводяться безоплатно\".\nУ зв'язку з цим частини п'яту - восьму вважати відповідно\nчастинами шостою - дев'ятою.\n4. Частину шосту після слів \"відбувають покарання в установах\nкримінально-виконавчої системи\" доповнити словами \"звільнені з\nустанов кримінально-виконавчої системи\".\nII. Прикінцеві положення\n1. Цей Закон набирає чинності з 1 січня 2006 року.\n2. До приведення законів України, інших нормативно-правових\nактів у відповідність із нормами цього Закону вони застосовуються\nв частині, що не суперечить цьому Закону.\n3. Кабінету Міністрів України у тримісячний термін після\nнабрання чинності цим Законом:\nподати Верховній Раді України пропозиції щодо приведення\nзаконів України у відповідність із цим Законом;\nпривести у відповідність із цим Законом свої\nнормативно-правові акти;\nзабезпечити прийняття нормативно-правових актів, що\nвипливають із цього Закону;\nзабезпечити перегляд і скасування міністерствами, іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЮЩЕНКО\n\nм. Київ, 1 березня 2005 року\nN 2428-IV\n\nПро внесення змін до статті 8 Закону України \"Про боротьбу із захворюванням на туберкульоз\"\nЗакон України від 01.03.2005 № 2428-IV\n\nВтрата чинності від 11.02.2024 , підстава — 3269-IX\nПостійна адреса:\nhttps://zakon.rada.gov.ua/go/2428-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}