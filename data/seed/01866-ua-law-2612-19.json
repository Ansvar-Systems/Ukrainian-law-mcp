{
  "id": "ua-law-2612-19",
  "type": "statute",
  "title": "Закон України (2612-19)",
  "title_en": "",
  "short_name": "2612-19",
  "status": "in_force",
  "issued_date": "2018-11-08",
  "url": "https://zakon.rada.gov.ua/laws/show/2612-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Митного кодексу України та деяких інших законодавчих актів України щодо ввезення транспортних засобів на митну територію України\n\n(Відомості Верховної Ради (ВВР), 2018, № 48, ст.380)\n\n{Із змінами, внесеними згідно із Законом\n\n№ 2725-VIII від 16.05.2019 , ВВР, 2019, № 22, ст.85}\n\nВерховна Рада України постановляє :\n\nI. Внести до Митного кодексу України (Відомості Верховної Ради України, 2012 р., №№ 44-48, ст. 552) такі зміни:\n\n1. У статті 108 :\n\nу частині другій слова \"реекспортовані відразу ж\" замінити словами \"вивезені за межі митної території України\";\n\nчастини третю та четверту викласти в такій редакції:\n\n\"3. З урахуванням мети ввезення товарів та/або транспортних засобів комерційного призначення, особливостей транспортних операцій та інших обставин попередньо встановлений строк тимчасового ввезення товарів відповідно до частини першої цієї статті та/або транспортних засобів комерційного призначення відповідно до частини другої цієї статті за письмовою заявою власника цих товарів, транспортних засобів комерційного призначення або уповноваженої ним особи може бути продовжений відповідним органом доходів і зборів. У разі відмови у продовженні строку тимчасового ввезення орган доходів і зборів зобов’язаний невідкладно письмово або в електронній формі повідомити особі, яка звернулася із заявою про продовження строку тимчасового ввезення, про причини та підстави такої відмови.\n\n4. Якщо товари, поміщені у митний режим тимчасового ввезення, не можуть бути своєчасно вивезені за межі митної території України внаслідок накладення на них арешту (за винятком арешту внаслідок позовів приватних осіб) або вилучення у справі про порушення митних правил, перебіг строку тимчасового ввезення зупиняється на час такого арешту (вилучення).\n\nЯкщо транспортні засоби комерційного призначення, поміщені у митний режим тимчасового ввезення, не можуть бути своєчасно вивезені за межі митної території України: внаслідок дії обставин, зазначених у статті 192 цього Кодексу; у разі зберігання таких транспортних засобів під митним контролем (за умови інформування органу доходів і зборів, який контролює їх переміщення); у разі здійснення інших операцій з такими транспортними засобами у випадках, передбачених цим Кодексом (за умови інформування органу доходів і зборів, який контролює їх переміщення); у разі накладення на них арешту (за винятком арешту внаслідок позовів приватних осіб) або вилучення у справі про порушення митних правил, перебіг строку тимчасового ввезення зупиняється на час дії таких обставин, зберігання, арешту (вилучення) або здійснення таких операцій\".\n\n2. Частину сьому статті 365 викласти в такій редакції:\n\n\"7. Митне оформлення товарів, ввезених на митну територію України громадянами, за товарними позиціями 8701-8707, 8711, 8716 згідно з УКТ ЗЕД , що підлягають державній реєстрації, здійснюється у будь-якому органі доходів і зборів на всій митній території України з пред’явленням їх цьому органу.\n\nПри митному оформленні таких товарів подання попередньої митної декларації , доставка та пред’явлення цих товарів органу доходів і зборів, яким оформлена така попередня митна декларація, є обов’язковими. При митному оформленні таких товарів у пункті пропуску через державний кордон України попередня митна декларація не подається\".\n\n3. У статті 380 :\n\nназву після слова \"користування\" доповнити словами \"та транспортних засобів комерційного призначення\";\n\nпісля частини другої доповнити новою частиною такого змісту:\n\n\"3. Тимчасове ввезення громадянами-нерезидентами транспортних засобів особистого користування, що класифікуються за товарними позиціями 8702, 8703, 8704 (загальною масою до 3,5 тонни), 8711 згідно з УКТ ЗЕД , та причепів до них, що класифікуються за товарною позицією 8716 згідно з УКТ ЗЕД, у кількості більше однієї одиниці на кожну товарну позицію дозволяється за умови письмового декларування в порядку, передбаченому законодавством України для громадян, та із застосуванням до них заходів гарантування, передбачених розділом X цього Кодексу\".\n\nУ зв’язку з цим частини третю - сьому вважати відповідно частинами четвертою - восьмою;\n\nу частині четвертій:\n\nпісля абзацу другого доповнити новим абзацом такого змісту:\n\n\"Транспортні засоби, що класифікуються за товарними позиціями 8702, 8703, 8704 (загальною масою до 3,5 тонни), 8711 згідно з УКТ ЗЕД , та причепи до них, що класифікуються за товарною позицією 8716 згідно з УКТ ЗЕД, які ввозяться громадянами-резидентами у зв’язку з виконанням своїх обов’язків за укладеними трудовими договорами з підприємствами-нерезидентами, що підтверджується документами відповідних компетентних органів країни реєстрації підприємства-нерезидента, для цілей цього Кодексу вважаються транспортними засобами особистого користування. Тимчасове ввезення громадянами-резидентами на митну територію України таких транспортних засобів дозволяється на строк до 10 діб за умови письмового декларування в порядку, передбаченому законодавством України для громадян, та із застосуванням до них заходів гарантування, передбачених розділом X цього Кодексу\".\n\nУ зв’язку з цим абзаци третій і четвертий вважати відповідно абзацами четвертим і п’ятим;\n\nв абзаці четвертому слова \"першим та другим\" замінити словами \"першим, другим, третім та п’ятим\";\n\nабзац третій частини п’ятої після слів \"для цілей підприємницької діяльності\" доповнити словами \"та/або отримання доходів\";\n\nу частині сьомій слова \"відмови на користь держави чи\" виключити;\n\nчастину восьму викласти в такій редакції:\n\n\"8. Транспортні засоби особистого користування, тимчасово ввезені на митну територію України громадянами більш як на 30 діб, підлягають державній реєстрації.\n\nПорядок державної реєстрації транспортних засобів особистого користування, тимчасово ввезених на митну територію України громадянами, встановлюється Кабінетом Міністрів України\".\n\n4. У статті 381 :\n\nназву викласти в такій редакції:\n\n\" Стаття 381. Особливості переміщення громадянами транспортних засобів особистого користування в митному режимі транзиту через митну територію України\";\n\nу частині першій:\n\nу першому реченні слова \"ввозити транспортні засоби особистого користування з метою транзиту\" замінити словами \"поміщувати у митний режим транзиту транспортні засоби особистого користування з метою прохідного транзиту\";\n\nу другому реченні слова \"що підтверджується відповідним документом\" замінити словами \"що підтверджується відповідним документом, та переміщуються громадянами-нерезидентами\";\n\nдоповнити абзацом другим такого змісту:\n\n\"Переміщення транспортних засобів особистого користування з метою прохідного транзиту через митну територію України здійснюється у строки, встановлені статтею 95 цього Кодексу\";\n\nчастину другу після слова \"про\" доповнити словом \"прохідний\";\n\nу частині третій слова \"транспортних засобів особистого користування, ввезених на митну територію України з метою транзиту\" замінити словами \"поміщених у митний режим транзиту транспортних засобів особистого користування, що переміщуються з метою прохідного транзиту через митну територію України\", а слова \"транспортного засобу\" - словами \"таких транспортних засобів\".\n\n5. У статті 452 :\n\nу частині першій слова \"(одноразово) або на підставі міжвідомчих угод про інформаційний обмін (регулярно)\" замінити словами \"(одноразово), на підставі міжвідомчих угод про інформаційний обмін (регулярно) або шляхом автоматизованого обміну інформацією у випадках, встановлених законом\";\n\nдоповнити частиною п’ятою такого змісту:\n\n\"5. З метою контролю за використанням на території України транспортних засобів особистого користування, тимчасово ввезених на митну територію України та/або поміщених у митний режим транзиту, між органами доходів і зборів, Державною прикордонною службою України та органами Національної поліції здійснюється автоматизований обмін інформацією про такі транспортні засоби та громадян, які їх ввозили чи поміщували в митний режим транзиту\".\n\n6. У статті 467 :\n\nчастину першу викласти в такій редакції:\n\n\"1. Якщо справи про порушення митних правил відповідно до статті 522 цього Кодексу розглядаються органами доходів і зборів або судами (суддями), адміністративне стягнення за порушення митних правил може бути накладено не пізніше ніж через шість місяців з дня виявлення правопорушення. Строк накладення адміністративних стягнень у справах про порушення митних правил зупиняється на час розгляду таких справ судом\";\n\nчастину другу виключити.\n\n7. У статті 469 :\n\nназву викласти в такій редакції:\n\n\" Стаття 469. Неправомірні операції з товарами, митне оформлення яких не закінчено, або з товарами, що перебувають на тимчасовому зберіганні під митним контролем, або з транспортними засобами особистого користування, тимчасово ввезеними на митну територію України чи поміщеними у митний режим транзиту\";\n\nдоповнити частиною четвертою такого змісту:\n\n\"4. Передача транспортного засобу особистого користування, тимчасово ввезеного на митну територію України чи поміщеного у митний режим транзиту, у володіння, користування або розпорядження особі, яка безпосередньо не ввозила такий транспортний засіб на митну територію України чи не поміщувала його у митний режим транзиту, за винятком випадків, коли в транспортному засобі знаходиться особа, яка безпосередньо ввозила такий транспортний засіб на митну територію України чи поміщувала його у митний режим транзиту, а так само використання такого транспортного засобу для цілей підприємницької діяльності та/або отримання доходів в Україні -\n\nтягнуть за собою накладення штрафу в розмірі двох тисяч неоподатковуваних мінімумів доходів громадян\".\n\n8. Статті 470 і 481 викласти в такій редакції:\n\n\" Стаття 470. Недоставлення товарів, у тому числі транспортних засобів особистого користування, транспортних засобів комерційного призначення та документів до органу доходів і зборів призначення, видача їх без дозволу органу доходів і зборів або втрата\n\n1. Перевищення встановленого статтею 95 цього Кодексу строку доставки товарів, у тому числі транспортних засобів особистого користування, транспортних засобів комерційного призначення, що перебувають під митним контролем, до органу доходів і зборів призначення (а при переміщенні в межах зони діяльності однієї митниці - від одного підрозділу цієї митниці до іншого), митних або інших документів на ці товари, транспортні засоби не більше ніж на одну добу -\n\nтягне за собою попередження або накладення штрафу в розмірі десяти неоподатковуваних мінімумів доходів громадян.\n\n2. Вчинення правопорушення, передбаченого частиною першою цієї статті, особою, яка протягом року притягалася до відповідальності за вчинення такого правопорушення, а так само перевищення встановленого статтею 95 цього Кодексу строку доставки товарів, у тому числі транспортних засобів особистого користування, транспортних засобів комерційного призначення, митних або інших документів на ці товари, транспортні засоби більше ніж на одну добу, але не більше ніж на десять діб -\n\nтягнуть за собою накладення штрафу в розмірі двохсот неоподатковуваних мінімумів доходів громадян.\n\n3. Перевищення встановленого статтею 95 цього Кодексу строку доставки товарів, у тому числі транспортних засобів особистого користування, транспортних засобів комерційного призначення більше ніж на десять діб, але не більше ніж на двадцять діб, митних або інших документів на ці товари більше ніж на десять діб, а так само втрата цих документів -\n\nтягнуть за собою накладення штрафу в розмірі п’ятисот неоподатковуваних мінімумів доходів громадян.\n\n4. Перевищення встановленого статтею 95 цього Кодексу строку доставки товарів, крім транспортних засобів особистого користування, більше ніж на двадцять діб, а так само втрата цих товарів чи видача їх без дозволу органу доходів і зборів -\n\nтягнуть за собою накладення штрафу в розмірі однієї тисячі неоподатковуваних мінімумів доходів громадян.\n\n5. Перевищення встановленого статтею 95 цього Кодексу строку доставки транспортних засобів особистого користування та транспортних засобів комерційного призначення більше ніж на двадцять діб, але не більше ніж на тридцять діб, а так само видача їх без дозволу органу доходів і зборів -\n\nтягнуть за собою накладення штрафу в розмірі п’яти тисяч неоподатковуваних мінімумів доходів громадян.\n\n6. Перевищення встановленого статтею 95 цього Кодексу строку доставки транспортних засобів особистого користування та транспортних засобів комерційного призначення більше ніж на тридцять діб, а так само втрата цих транспортних засобів, у тому числі їх розкомплектування, -\n\nтягнуть за собою накладення штрафу в розмірі десяти тисяч неоподатковуваних мінімумів доходів громадян або конфіскацію таких транспортних засобів\";\n\n\" Стаття 481. Перевищення строку тимчасового ввезення товарів, у тому числі транспортних засобів особистого користування, транспортних засобів комерційного призначення або строку тимчасового вивезення товарів чи втрата транспортних засобів\n\n1. Перевищення встановленого відповідно до цього Кодексу строку тимчасового ввезення товарів, у тому числі транспортних засобів особистого користування, транспортних засобів комерційного призначення на митну територію України або строку тимчасового вивезення товарів, крім транспортних засобів особистого користування, за межі митної території України не більше ніж на три доби -\n\nтягне за собою попередження або накладення штрафу в розмірі п’ятдесяти неоподатковуваних мінімумів доходів громадян.\n\n2. Вчинення правопорушення, передбаченого частиною першою цієї статті, особою, яка протягом року притягалася до відповідальності за вчинення такого правопорушення, а так само перевищення строку тимчасового ввезення товарів, у тому числі транспортних засобів особистого користування, транспортних засобів комерційного призначення на митну територію України або строку тимчасового вивезення товарів, крім транспортних засобів особистого користування, за межі митної території України більше ніж на три доби, але не більше ніж на десять діб -\n\nтягнуть за собою накладення штрафу в розмірі трьохсот неоподатковуваних мінімумів доходів громадян.\n\n3. Перевищення строку тимчасового ввезення товарів, у тому числі транспортних засобів особистого користування, та транспортних засобів комерційного призначення на митну територію України або строку тимчасового вивезення товарів, крім транспортних засобів особистого користування, за межі митної території України більше ніж на десять діб, але не більше ніж на двадцять діб -\n\nтягне за собою накладення штрафу в розмірі однієї тисячі неоподатковуваних мінімумів доходів громадян.\n\n4. Перевищення строку тимчасового ввезення товарів, крім транспортних засобів особистого користування, на митну територію України або строку тимчасового вивезення товарів, крім транспортних засобів особистого користування, за межі митної території України більше ніж на двадцять діб -\n\nтягне за собою накладення штрафу в розмірі двох тисяч неоподатковуваних мінімумів доходів громадян.\n\n5. Перевищення строку тимчасового ввезення транспортних засобів особистого користування та транспортних засобів комерційного призначення на митну територію України більше ніж на двадцять діб, але не більше ніж на тридцять діб -\n\nтягне за собою накладення штрафу в розмірі п’яти тисяч неоподатковуваних мінімумів доходів громадян.\n\n6. Перевищення строку тимчасового ввезення транспортних засобів особистого користування та транспортних засобів комерційного призначення на митну територію України більше ніж на тридцять діб, а так само втрата цих транспортних засобів, у тому числі їх розкомплектування, -\n\nтягнуть за собою накладення штрафу в розмірі десяти тисяч неоподатковуваних мінімумів доходів громадян або конфіскацію таких транспортних засобів\".\n\n9. У статті 494 :\n\nу частині першій слова \"податкову і митну\" замінити словом \"фінансову\";\n\nу пункті 7 частини другої слова \"товарів, транспортних засобів комерційного призначення\" замінити словами \"товарів, у тому числі транспортних засобів особистого користування, транспортних засобів комерційного призначення\";\n\nу частині восьмій:\n\nу першому реченні слово \"митниці\" замінити словами \"органах доходів і зборів\";\n\nдруге речення виключити;\n\nпісля частини восьмої доповнити двома новими частинами такого змісту:\n\n\"9. Якщо при складенні протоколу особа, яка притягується до адміністративної відповідальності за порушення митних правил, не була присутня, до протоколу вноситься відповідний запис, який підписується посадовою особою органу доходів і зборів, яка склала протокол, та свідками, якщо вони є, після чого один примірник протягом трьох робочих днів надсилається особі, яка притягується до адміністративної відповідальності за порушення митних правил, за повідомленою нею або наявною в органах доходів і зборів адресою (місце проживання або фактичного перебування).\n\n10. Протокол вважається врученим у тому числі у разі, якщо особа, яка притягується до адміністративної відповідальності за порушення митних правил, не перебувала за повідомленою нею або наявною в органах доходів і зборів адресою або місце проживання чи фактичного перебування, повідомлене такою особою, є недостовірним\".\n\nУ зв’язку з цим частину дев’яту вважати частиною одинадцятою;\n\nу частині одинадцятій слова \"товари, транспортні засоби комерційного призначення\" замінити словами \"товари, у тому числі транспортні засоби особистого користування, транспортні засоби комерційного призначення\".\n\n10. У статті 511 :\n\nчастину другу викласти в такій редакції:\n\n\"2. У разі виявлення порушень митних правил, передбачених частиною шостою статті 470, статтями 471-473, 476, частиною шостою статті 481, статтями 482-484 цього Кодексу, тимчасове вилучення товарів, у тому числі транспортних засобів особистого користування, транспортних засобів комерційного призначення, які підлягають конфіскації відповідно до цих статей, а також відповідних документів є обов’язковим\";\n\nчастину третю після слова \"допускається\" доповнити словом \"тимчасове\";\n\nу частині четвертій слова \"Вилучені товари, транспортні засоби\" замінити словами \"Тимчасово вилучені товари, у тому числі транспортні засоби особистого користування, транспортні засоби комерційного призначення\".\n\n11. Текст статті 522 викласти в такій редакції:\n\n\"1. Справи про порушення митних правил, передбачені статтями 468, 469, частинами першою - п’ятою статті 470, статтями 474, 475, 477-480, частинами першою - п’ятою статті 481, статтею 485 цього Кодексу, розглядаються органами доходів і зборів.\n\n2. Справи про порушення митних правил, передбачені частиною шостою статті 470, статтями 471-473, 476, частиною шостою статті 481, статтями 482-484 цього Кодексу, а також усі справи про порушення митних правил, вчинені особами, які не досягли 18-річного віку, розглядаються районними, районними у місті, міськими чи міськрайонними судами (суддями)\".\n\n12. У статті 558 :\n\nу частині першій слова \"взаємодіють з правоохоронними органами\" замінити словами \"взаємодіють, у тому числі шляхом обміну інформацією, з правоохоронними органами\";\n\nу частинах другій та третій слово \"повідомляють\" замінити словами \"зобов’язані письмово повідомляти\";\n\nу першому реченні частини четвертої слова \"переміщення товарів з порушенням норм законодавства України\" замінити словами \"переміщення товарів, у тому числі транспортних засобів особистого користування, транспортних засобів комерційного призначення з порушенням норм законодавства України\";\n\nдоповнити частинами п’ятою - сьомою такого змісту:\n\n\"5. Органи доходів і зборів зобов’язані надавати Державній прикордонній службі України доручення щодо інформування органів доходів і зборів про факт наміру перетинання державного кордону України особами, стосовно яких органами доходів і зборів було виявлено порушення митних правил, якщо особи, які притягуються до адміністративної відповідальності за порушення митних правил, не були присутні при складенні протоколу про порушення митних правил.\n\n6. Органи доходів і зборів зобов’язані передавати Державній прикордонній службі України та органам Національної поліції інформацію щодо транспортних засобів та осіб, стосовно яких органами доходів і зборів виявлено порушення строків тимчасового ввезення транспортних засобів та/або строків переміщення транспортних засобів у митному режимі транзиту, якщо особи, які притягуються до адміністративної відповідальності за порушення митних правил, не були присутні при складенні протоколу про порушення митних правил.\n\n7. З метою контролю за державною реєстрацією транспортних засобів особистого користування, тимчасово ввезених на митну територію України громадянами, у строки, встановлені законодавством, а також контролю за цільовим використанням та/або передачею транспортних засобів особистого користування, тимчасово ввезених на митну територію України чи поміщених у митний режим транзиту, у володіння, користування або розпорядження особам, які не ввозили такі транспортні засоби на митну територію України або не поміщували в митний режим транзиту, органи доходів і зборів у автоматизованому режимі зобов’язані передавати органам Національної поліції інформацію щодо:\n\nтранспортних засобів особистого користування із зазначенням строків їх тимчасового ввезення та/або переміщення в митному режимі транзиту та із зазначенням відомостей про осіб, які тимчасово ввезли такі транспортні засоби чи помістили їх у митний режим транзиту;\n\nтранспортних засобів особистого користування, щодо яких порушено обмеження, встановлені Митним кодексом України, а саме порушено строки їх тимчасового ввезення та/або переміщення в митному режимі транзиту, із зазначенням відомостей про осіб, які тимчасово ввезли ці транспортні засоби чи помістили їх у митний режим транзиту\".\n\n13. У розділі XXI \"Прикінцеві та перехідні положення\":\n\nу пункті 7 -2 слова і цифри \"в пункті 71\" замінити словами і цифрами \"в пункті 7 -1 \";\n\nдоповнити пунктами 9 -2 та 9 -3 такого змісту:\n\n\"9 -2 . Тимчасово, протягом 180 днів з дня набрання чинності Законом України \"Про внесення змін до Митного кодексу України та деяких інших законодавчих актів України щодо ввезення транспортних засобів на митну територію України\", митне оформлення транспортних засобів для їх вільного обігу на митній території України, що класифікуються за кодом товарної позиції 8703 згідно з УКТ ЗЕД та ввезені на митну територію України в період з 1 січня 2015 року до дня набрання чинності цим Законом і перебувають у митних режимах тимчасового ввезення або транзиту, здійснюється з виконанням митних формальностей відповідно до тимчасового порядку, затвердженого Кабінетом Міністрів України.\n\nДо набрання чинності тимчасовим порядком, визначеним абзацом першим цього пункту, митне оформлення транспортних засобів для їх вільного обігу на митній території України, що класифікуються за кодом товарної позиції 8703 згідно з УКТ ЗЕД , здійснюється в порядку, передбаченому законодавством.\n\n9 -3 . Установити, що протягом 180 днів з дня набрання чинності Законом України \"Про внесення змін до Митного кодексу України та деяких інших законодавчих актів України щодо ввезення транспортних засобів на митну територію України\" митне оформлення транспортного засобу, що класифікується за кодом товарної позиції 8703 згідно з УКТ ЗЕД та щодо якого не дотримані строки та умови (вимоги) митних режимів тимчасового ввезення або транзиту, здійснюється за умови сплати належних митних платежів та добровільної сплати до державного бюджету фізичною особою, яка є власником такого транспортного засобу або уповноважена розпоряджатися ним та декларує такий транспортний засіб для вільного обігу на митній території України, коштів у сумі, що дорівнює розміру п’ятисот неоподатковуваних мінімумів доходів громадян.\n\nЗдійснення митного оформлення транспортного засобу з дотриманням умов, визначених абзацом першим цього пункту, звільняє осіб, відповідальних за дотримання строків та умов (вимог) митних режимів тимчасового ввезення або транзиту, від адміністративної відповідальності, передбаченої статтями 470, 481 та 485 цього Кодексу, за порушення митних правил стосовно транспортного засобу, щодо якого не дотримані строки та умови (вимоги) митних режимів тимчасового ввезення або транзиту\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім пунктів 7 і 8 розділу І та підпункту 1 пункту 2 розділу II цього Закону, які набирають чинності через 270 днів з дня, наступного за днем опублікування цього Закону.\n\n{Пункт 1 розділу II із змінами, внесеними згідно із Законом № 2725-VIII від 16.05.2019 }\n\n2. Внести зміни до таких законодавчих актів України:\n\n1) у Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\nу статті 121 :\n\nабзац перший частини шостої після слів \"не зареєстрованим або не перереєстрованим\" доповнити словами \"в Україні\";\n\nпісля частини сьомої доповнити двома новими частинами такого змісту:\n\n\"Керування водієм транспортним засобом, щодо якого порушено обмеження, встановлені Митним кодексом України , а саме: порушено строки його тимчасового ввезення та/або переміщення в митному режимі транзиту; транспортний засіб використовується для цілей підприємницької діяльності та/або отримання доходів в Україні; транспортний засіб передано у володіння, користування або розпорядження особі, яка не ввозила його на митну територію України або не поміщувала в митний режим транзиту, -\n\nтягне за собою накладення штрафу на водія в розмірі п’ятисот неоподатковуваних мінімумів доходів громадян.\n\nПовторне протягом року вчинення порушення, передбаченого частиною восьмою цієї статті, -\n\nтягне за собою накладення штрафу на водія в розмірі однієї тисячі неоподатковуваних мінімумів доходів громадян з позбавленням права керування транспортними засобами на строк один рік та з оплатним вилученням транспортного засобу чи без такого\".\n\nУ зв’язку з цим частину восьму вважати частиною десятою;\n\nу статті 221 слова та цифри \"частинами четвертою та сьомою статті 121\" замінити словами та цифрами \"частинами четвертою, сьомою і дев’ятою статті 121\";\n\nу частині першій статті 222 слова та цифри \"частини перша, друга, третя, п’ята і шоста статті 121\" замінити словами та цифрами \"частини перша, друга, третя, п’ята, шоста і восьма статті 121\";\n\nв абзаці другому пункту 1 частини першої статті 255 слова та цифри \"частини четверта і сьома статті 121\" замінити словами та цифрами \"частини четверта, сьома - дев’ята статті 121\";\n\n2) у Законі України \"Про дорожній рух\" (Відомості Верховної Ради України, 1993 р., № 31, ст. 338 із наступними змінами):\n\nчастину другу статті 16 після абзацу п’ятого доповнити новим абзацом такого змісту:\n\n\"не допускати випадків керування транспортним засобом, щодо якого порушено обмеження, встановлені Митним кодексом України , а саме: порушено строки його тимчасового ввезення та/або переміщення в митному режимі транзиту; транспортний засіб використовується для цілей підприємницької діяльності та/або отримання доходів в Україні; транспортний засіб передано у володіння, користування або розпорядження особі, яка не ввозила його на митну територію України або не поміщувала в митний режим транзиту\".\n\nУ зв’язку з цим абзаци шостий - тринадцятий вважати відповідно абзацами сьомим - чотирнадцятим;\n\nстаттю 31 доповнити частинами третьою - п’ятою такого змісту:\n\n\"Тимчасово ввезені транспортні засоби особистого користування можуть використовуватися на митній території України виключно громадянами, які ввезли зазначені транспортні засоби в Україну, для їхніх особистих потреб.\n\nТакі транспортні засоби не можуть використовуватися для цілей підприємницької діяльності та/або отримання доходів в Україні, бути розкомплектовані чи передані у володіння, користування або розпорядження іншим особам.\n\nТранспортні засоби, зареєстровані відповідними органами іноземних держав, які ввезені на територію України та перебувають під митним контролем, підлягають вивезенню або поміщенню в інший митний режим у строки, визначені законодавством з питань державної митної справи\";\n\nстаттю 34 після частини дев’ятої доповнити новою частиною такого змісту:\n\n\"Транспортні засоби особистого користування, тимчасово ввезені на митну територію України громадянами більш як на 30 діб, підлягають державній реєстрації протягом десяти діб з моменту такого ввезення без зміни реєстраційних документів та національних номерних знаків країни їх реєстрації у порядку, встановленому Кабінетом Міністрів України\".\n\nУ зв’язку з цим частини десяту - чотирнадцяту вважати відповідно частинами одинадцятою - п’ятнадцятою;\n\n3) у пункті 8 статті 19 Закону України \"Про Державну прикордонну службу України\" (Відомості Верховної Ради України, 2003 р., № 27, ст. 208 із наступними змінами) слова \"виконання в установленому порядку інших доручень правоохоронних органів\" замінити словами \"виконання в установленому порядку інших доручень правоохоронних та уповноважених законом державних органів, у тому числі доручень органів доходів і зборів щодо інформування органів доходів і зборів про факт наміру перетинання державного кордону України особами, стосовно яких органами доходів і зборів було виявлено порушення митних правил\";\n\n4) у Законі України \"Про деякі питання ввезення на митну територію України та реєстрації транспортних засобів\" (Відомості Верховної Ради України, 2005 p., № 34, ст. 435 із наступними змінами):\n\nу назві Закону слово \"реєстрації\" замінити словами \"проведення першої державної реєстрації\";\n\nабзац перший частини другої статті 2 викласти в такій редакції:\n\n\"Митне оформлення з метою вільного обігу та першу державну реєстрацію в Україні транспортних засобів за кодами товарних позицій 8701 20, 8702, 8704, 8705 згідно з УКТ ЗЕД , як вироблених в Україні, так і ввезених на митну територію України, нових і таких, що були в користуванні, а нових транспортних засобів за кодом товарної позиції 8703 згідно з УКТ ЗЕД, як вироблених в Україні, так і ввезених на митну територію України, здійснюють за умови їх відповідності екологічним нормам\";\n\nстаттю 3 -2 викласти в такій редакції:\n\n\"3 -2 . Дія статей 1 і 2 цього Закону не поширюється на транспортні засоби, які ввозяться на митну територію України тимчасово, з метою транзиту та при переселенні громадян на постійне місце проживання до України, а також на:\n\nавтомобілі швидкої медичної допомоги, транспортні засоби спеціального призначення - пересувні медичні клініки, визнані гуманітарною допомогою згідно із Законом України \"Про гуманітарну допомогу\", що ввозяться з метою вільного обігу та класифікуються за такими кодами згідно з УКТ ЗЕД : 8703 23 19 10, 8703 23 19 30, 8703 23 90 11, 8703 23 90 13, 8703 23 90 31, 8703 23 90 33, 8703 24 10 00, 8703 24 90 10, 8703 24 90 30, 8703 32 19 00, 8703 32 90 10, 8703 32 90 30, 8703 33 19 00, 8703 33 90 10, 8703 33 90 30, 8705 90 80 90;\n\nавтомобілі пожежні, визнані гуманітарною допомогою згідно із Законом України \"Про гуманітарну допомогу\", що ввозяться з метою вільного обігу та класифікуються за кодами 8705 30 00 10 та 8705 30 00 90 згідно з УКТ ЗЕД \";\n\n5) у Законі України \"Про Національну поліцію\" (Відомості Верховної Ради України, 2015 р., № 40-41, ст. 379 із наступними змінами):\n\nчастину першу статті 23 доповнити пунктами 29 і 30 такого змісту:\n\n\"29) виявляє транспортні засоби особистого користування, тимчасово ввезені на митну територію України громадянами більш як на 30 діб та не зареєстровані в Україні у встановлені законодавством строки;\n\n30) вживає заходів для виявлення неправомірного керування транспортними засобами, щодо яких порушено обмеження, встановлені Митним кодексом України , а саме: порушено строки їх тимчасового ввезення та/або переміщення в митному режимі транзиту; транспортні засоби використовуються для цілей підприємницької діяльності та/або отримання доходів в Україні; транспортні засоби передано у володіння, користування або розпорядження особам, які не ввозили їх на митну територію України або не поміщували в митний режим транзиту, а також заходів для виявлення неправомірного розкомплектування таких транспортних засобів\";\n\nстаттю 25 доповнити частиною п’ятою такого змісту:\n\n\"5. Поліція зобов’язана письмово інформувати органи доходів і зборів про виявлення нецільового використання та/або передачі транспортних засобів особистого користування, тимчасово ввезених на митну територію України чи поміщених у митний режим транзиту, у володіння, користування або розпорядження особам, які не ввозили такі транспортні засоби на митну територію України або не поміщували в митний режим транзиту, а також про виявлення розкомплектування таких транспортних засобів\";\n\nу статті 35 :\n\nчастину першу доповнити пунктом 10 такого змісту:\n\n\"10) якщо зупинка транспортного засобу, який зареєстрований в іншій країні, здійснюється з метою виявлення його передачі у володіння, користування або розпорядження особам, які не ввозили такий транспортний засіб на митну територію України або не поміщували в митний режим транзиту\";\n\nпісля частини першої доповнити новою частиною такого змісту:\n\n\"2. Поліцейський зобов’язаний зупиняти транспортні засоби у разі:\n\n1) якщо є інформація, що свідчить про порушення власником транспортного засобу митних правил, виявлені органами доходів і зборів відповідно до Митного кодексу України , а саме: порушення строків тимчасового ввезення та/або переміщення в митному режимі транзиту іншого транспортного засобу особистого користування, використання такого транспортного засобу для цілей підприємницької діяльності та/або отримання доходів в Україні, розкомплектування чи передачу у володіння, користування або розпорядження такого транспортного засобу особам, які не ввозили такий транспортний засіб на митну територію України або не поміщували в митний режим транзиту;\n\n2) якщо є інформація, що свідчить про те, що транспортний засіб, який зареєстрований в іншій країні, не зареєстрований в Україні у встановлені законодавством строки чи перебуває на території України з порушенням строків тимчасового ввезення та/або переміщення в митному режимі транзиту, чи використовується для цілей підприємницької діяльності та/або отримання доходів в Україні, чи переданий у володіння, користування або розпорядження особам, які не ввозили такий транспортний засіб на митну територію України або не поміщували в митний режим транзиту\".\n\nУ зв’язку з цим частину другу вважати частиною третьою.\n\n3. Кабінету Міністрів України протягом 30 календарних днів з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n8 листопада 2018 року\n\n№ 2612-VIII\n\nПро внесення змін до Митного кодексу України та деяких інших законодавчих актів України щодо ввезення транспортних засобів на митну територію України\nЗакон України від 08.11.2018 № 2612-VIII\n\nРедакція від 22.05.2019 , підстава — 2725-VIII\nПостійна адреса:\nhttps://zakon.rada.gov.ua/go/2612-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}