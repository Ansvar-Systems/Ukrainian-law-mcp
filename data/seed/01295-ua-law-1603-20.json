{
  "id": "ua-law-1603-20",
  "type": "statute",
  "title": "Закон України (1603-20)",
  "title_en": "",
  "short_name": "1603-20",
  "status": "in_force",
  "issued_date": "2021-07-01",
  "url": "https://zakon.rada.gov.ua/laws/show/1603-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до статті 7 Закону України \"Про захист прав споживачів\" щодо гарантійних зобов’язань в електронному вигляді\n\n(Відомості Верховної Ради України (ВВР), 2021, № 36, ст. 310)\n\nВерховна Рада України постановляє:\n\nI. Статтю 7 Закону України \"Про захист прав споживачів\" (Відомості Верховної Ради України, 2006 р., № 7, ст. 84; 2014 р., № 41-42, ст. 2024; 2019 р., № 46, ст. 295) доповнити частинами десятою - дванадцятою такого змісту:\n\n\"10. Суб’єкт господарювання може надавати споживачеві доступ до експлуатаційних документів на технічно складні побутові товари (паспорта або будь-якого іншого документа, що додається до товару) в електронному вигляді на офіційному веб-сайті виробника.\n\nУ разі надання гарантійних зобов’язань в електронному вигляді виробник забезпечує можливість реєстрації придбаного товару на офіційному веб-сайті виробника в установленому ним порядку.\n\n11. На прохання споживача реєстрація технічно складних побутових товарів на офіційному веб-сайті виробника та оформлення гарантійних зобов’язань в електронному вигляді здійснюються продавцем під час продажу таких товарів.\n\nНа вимогу споживача продавець повинен надати експлуатаційні документи на технічно складні побутові товари (паспорт або будь-який інший документ, що додається до товару) в паперовому вигляді.\n\n12. Порядок гарантійного ремонту (обслуговування) або гарантійної заміни технічно складних побутових товарів визначається Кабінетом Міністрів України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом трьох місяців з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n1 липня 2021 року\n\n№ 1603-IX\n\nПро внесення змін до статті 7 Закону України \"Про захист прав споживачів\" щодо гарантійних зобов'язань в електронному вигляді\nЗакон України від 01.07.2021 № 1603-IX\n\nПрийняття від 01.07.2021\nПостійна адреса:\nhttps://zakon.rada.gov.ua/go/1603-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}