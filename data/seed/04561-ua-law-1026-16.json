{
  "id": "ua-law-1026-16",
  "type": "statute",
  "title": "Закон України (1026-16)",
  "title_en": "",
  "short_name": "1026-16",
  "status": "in_force",
  "issued_date": "2007-05-16",
  "url": "https://zakon.rada.gov.ua/laws/show/1026-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо здійснення державного\nархітектурно-будівельного контролю\nта сприяння інвестиційній діяльності\nу будівництві\n( Відомості Верховної Ради України (ВВР), 2007, N 34, ст.444 )\n{ Із змінами, внесеними згідно із Законом\nN 3038-VI ( 3038-17 ) від 17.02.2011, ВВР, 2011, N 34, ст.343\nКодексом\nN 5403-VI ( 5403-17 ) від 02.10.2012, ВВР, 2013, N 34-35, ст.458\nЗаконами\nN 222-VIII ( 222-19 ) від 02.03.2015, ВВР, 2015, N 23, ст.158\nN 2059-VIII ( 2059-19 ) від 23.05.2017, ВВР, 2017, N 29, ст.315\nN 1818-IX ( 1818-20 ) від 21.10.2021\nN 2573-IX ( 2573-20 ) від 06.09.2022 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Текст статті 244-6 Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) викласти в такій\nредакції:\n\"Державна архітектурно-будівельна інспекція України та її\nтериторіальні органи (далі - інспекції державного\nархітектурно-будівельного контролю) розглядають справи про\nадміністративні правопорушення, пов'язані з недодержанням\nекологічних вимог під час проектування, розміщення, будівництва,\nреконструкції та прийняття в експлуатацію об'єктів чи споруд,\nнедодержанням державних стандартів, норм і правил під час\nпроектування і будівництва, а також самовільним будівництвом\nбудинків або споруд (статті 79-1, 96, 97).\nВід імені інспекцій державного архітектурно-будівельного\nконтролю розглядати справи про адміністративні правопорушення і\nнакладати адміністративні стягнення мають право начальник\nДержавної архітектурно-будівельної інспекції України та його\nзаступники, начальники інспекцій державного\nархітектурно-будівельного контролю та їх заступники\".\n2. Частину першу статті 28 Закону України \"Про охорону\nнавколишнього природного середовища\" ( 1264-12 ) (Відомості\nВерховної Ради України, 1991 р., N 41, ст. 546) доповнити реченням\nтакого змісту: \"Державна експертиза інвестиційних програм і\nпроектів будівництва здійснюється згідно із статтями 8 та 15\nЗакону України \"Про інвестиційну діяльність\" ( 1560-12 ).\n3. У Законі України \"Про інвестиційну діяльність\" ( 1560-12 )\n(Відомості Верховної Ради України, 1991 р., N 47, ст. 646;\n1998 р., N 33, ст. 226):\n1) абзац четвертий частини першої статті 8 доповнити словами\n\"за винятком об'єктів цивільного та виробничого призначення, для\nзатвердження проектів будівництва яких комплексний висновок\nдержавної експертизи не є обов'язковим (будівництво житла за\nпроектами повторного застосування, крім об'єктів умовною висотою\nбільше 73,5 м, при незмінності архітектурно-планувальних,\nконструктивних та технічних рішень та будинків і споруд I і II\nкатегорій складності на непідроблювальних територіях із\nінженерно-геологічними умовами I категорії складності для їх\nремонту та технічного переоснащення; об'єкти виробничого\nпризначення за переліком, встановленим Кабінетом Міністрів\nУкраїни)\";\n2) у частині першій статті 15:\nа) перше речення доповнити словами \"за винятком об'єктів\nцивільного та виробничого призначення, для затвердження проектів\nбудівництва яких комплексний висновок державної експертизи не є\nобов'язковим\";\nб) абзац другий викласти в такій редакції:\n\"Державна експертиза інвестиційних програм і проектів\nбудівництва здійснюється на засадах організаційної єдності\nспеціалізованою державною експертною організацією центрального\nоргану виконавчої влади з питань будівництва та архітектури\n\"Укрдержбудекспертиза\" та її місцевими підрозділами за участю\nекспертних підрозділів організацій - співвиконавців комплексної\nдержавної експертизи. Порядок затвердження інвестиційних програм і\nпроектів будівництва та здійснення їх державної експертизи\nвизначається Кабінетом Міністрів України\".\n4. Абзац дев'ятий частини другої статті 13 Закону України\n\"Про основи містобудування\" ( 2780-12 ) (Відомості Верховної Ради\nУкраїни, 1992 р., N 52, ст. 683; 2001 р., N 16, ст. 76) викласти в\nтакій редакції:\n\"здійснення державного контролю за дотриманням містобудівного\nзаконодавства, затвердженої містобудівної документації при\nплануванні та забудові відповідних територій і в разі виявлення\nпорушень - зупинення такого будівництва в порядку, встановленому\nзаконом\".\n\n{ Пункт 5 розділу I втратив чинність на підставі Кодексу\nN 5403-VI ( 5403-17 ) від 02.10.2012 }\n\n{ Пункт 6 розділу I втратив чинність на підставі Закону\nN 2573-IX ( 2573-20 ) від 06.09.2022 }\n\n{ Пункт 7 розділу I втратив чинність на підставі Закону\nN 1818-IX ( 1818-20 ) від 21.10.2021 }\n\n8. Частини першу та четверту статті 2 Закону України \"Про\nвідповідальність підприємств, їх об'єднань, установ та організацій\nза правопорушення у сфері містобудування\" ( 208/94-ВР ) (Відомості\nВерховної Ради України, 1994 р., N 46, ст. 411; 2000 р., N 46,\nст. 398) викласти в такій редакції:\n\"Справи про правопорушення, передбачені цим Законом,\nрозглядаються Державною архітектурно-будівельною інспекцією\nУкраїни та її територіальними органами (далі - інспекції\nдержавного архітектурно-будівельного контролю)\";\n\"Накладати штраф від імені інспекцій державного\nархітектурно-будівельного контролю мають право начальник Державної\nархітектурно-будівельної інспекції України та його заступники,\nначальники інспекцій державного архітектурно-будівельного контролю\nта їх заступники у порядку, визначеному Кабінетом Міністрів\nУкраїни\".\n\n{ Пункт 9 розділу I втратив чинність на підставі Закону\nN 2059-VIII ( 2059-19 ) від 23.05.2017 }\n\n10. Частину другу статті 31 Закону України \"Про місцеве\nсамоврядування в Україні\" ( 280/97-ВР ) (Відомості Верховної Ради\nУкраїни, 1997 р., N 24, ст. 170) викласти в такій редакції:\n\"2. До відання виконавчих органів міських рад (за винятком\nміст районного значення), крім повноважень, зазначених у пункті\n\"б\" частини першої цієї статті, належить також видача забудовникам\nархітектурно-планувальних завдань та технічних умов на\nпроектування, будівництво, реконструкцію будинків і споруд,\nблагоустрій територій\".\n11. Пункт 9 статті 22 Закону України \"Про столицю України -\nмісто-герой Київ\" ( 401-14 ) (Відомості Верховної Ради України,\n1999 р., N 11, ст. 79) виключити.\n12. Пункт 7 статті 16 Закону України \"Про місцеві державні\nадміністрації\" ( 586-14 ) (Відомості Верховної Ради України,\n1999 р., N 20-21, ст. 190; 2003 р., N 24, ст. 159) виключити.\n13. У Законі України \"Про архітектурну діяльність\" ( 687-14 )\n(Відомості Верховної Ради України, 1999 р., N 31, ст. 246;\n2006 р., N 39, ст. 342):\n1) частину десяту статті 7 виключити;\n2) у статті 10:\nа) назву та частину першу статті доповнити словами \"та\nнагляд\";\nб) частину другу викласти в такій редакції:\n\"Державний архітектурно-будівельний контроль та нагляд\nздійснює центральний орган виконавчої влади з питань будівництва,\nмістобудування та архітектури. Державний контроль та нагляд у\nсистемі центрального органу виконавчої влади з питань будівництва,\nмістобудування та архітектури здійснює Державна\nархітектурно-будівельна інспекція України та її територіальні\nоргани (далі - інспекції державного архітектурно-будівельного\nконтролю)\".\n\n{ Пункт 14 розділу I втратив чинність на підставі Закону\nN 3038-VI ( 3038-17 ) від 17.02.2011 }\n\n{ Пункт 15 розділу I втратив чинність на підставі Закону\nN 222-VIII ( 222-19 ) від 02.03.2015 }\n\n16. Частину другу статті 21 Закону України \"Про охорону\nпраці\" ( 2694-12 ) (Відомості Верховної Ради України, 2003 р.,\nN 2, ст. 10) доповнити реченням такого змісту: \"Державна\nекспертиза інвестиційних програм і проектів будівництва\nздійснюється згідно із статтями 8 та 15 Закону України \"Про\nінвестиційну діяльність\" ( 1560-12 ).\n17. Пункт 42 частини першої статті 4 Декрету Кабінету\nМіністрів України від 21 січня 1993 року N 7-93 ( 7-93 ) \"Про\nдержавне мито\" (Відомості Верховної Ради України, 1993 р., N 13,\nст. 113; 2000 р., N 46, ст. 398) викласти в такій редакції:\n\"42) Державна архітектурно-будівельна інспекція України та її\nтериторіальні органи за позовами до господарського суду щодо\nстягнення штрафу за порушення у сфері містобудування\".\nII. Прикінцеві положення\n1. Цей Закон набирає чинності з 1 січня 2008 року.\n2. Кабінету Міністрів України у тримісячний строк з дня\nопублікування цього Закону:\n1) відповідно до своєї компетенції забезпечити прийняття\nнормативно-правових актів, передбачених цим Законом;\n2) привести свої нормативно-правові акти у відповідність із\nцим Законом;\n3) забезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЮЩЕНКО\n\nм. Київ, 16 травня 2007 року\nN 1026-V\n\nПро внесення змін до деяких законодавчих актів України щодо здійснення державного архітектурно-будівельного контролю та сприяння інвестиційній діяльності у будівництві\nЗакон України від 16.05.2007 № 1026-V\n\nРедакція від 01.10.2023 , підстава — 2573-IX\nПостійна адреса:\nhttps://zakon.rada.gov.ua/go/1026-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}