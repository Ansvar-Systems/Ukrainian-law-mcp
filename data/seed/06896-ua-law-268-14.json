{
  "id": "ua-law-268-14",
  "type": "statute",
  "title": "Закон України (268-14)",
  "title_en": "",
  "short_name": "268-14",
  "status": "in_force",
  "issued_date": "1998-11-20",
  "url": "https://zakon.rada.gov.ua/laws/show/268-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро списання та реструктуризацію податкової заборгованості\nвугледобувних, вуглепереробних та шахтовуглебудівних підприємств Міністерства вугільної промисловості України та гірничодобувних підприємств з підземного видобутку\nсировини Міністерства промислової політики України\n( Відомості Верховної Ради України (ВВР), 1998, N 52, ст.323 )\nЦей Закон спрямований на створення умов для стабілізації\nроботи підприємств вугільної та гірничодобувної промисловості.\nСтаття 1. Списанню з вугледобувних, вуглепереробних та\nшахтовуглебудівних підприємств Міністерства вугільної\nпромисловості України та гірничодобувних підприємств з підземного\nвидобутку сировини Міністерства промислової політики України -\nплатників податків підлягають суми податкової заборгованості із\nсплати пені (крім сум пені, нарахованих за порушення термінів\nрозрахунків при здійсненні операцій у сфері зовнішньоекономічної\nдіяльності), штрафних та фінансових санкцій до Державного бюджету\nУкраїни, Пенсійного фонду України і Фонду соціального страхування\nУкраїни, що вважалися несплаченими за станом на 1 жовтня 1998\nроку, які були нараховані за період з 1 квітня 1997 року по\n1 жовтня 1998 року.\nСтаття 2. Реструктуризації підлягає податкова заборгованість\nвугледобувних, вуглепереробних та шахтовуглебудівних підприємств\nМіністерства вугільної промисловості України та гірничодобувних\nпідприємств з підземного видобутку сировини Міністерства\nпромислової політики України - платників податків зі сплати\nподатків і зборів (обов'язкових платежів) до Державного бюджету\nУкраїни та до Пенсійного фонду України, що вважалися несплаченими\nза станом на 1 жовтня 1998 року, які були нараховані за період з\n1 квітня 1997 року по 1 жовтня 1998 року.\nРеструктуризація податкової заборгованості провадиться шляхом\nрозстрочення сплати цієї заборгованості протягом 120 місяців.\nСплата реструктурованої податкової заборгованості до\nПенсійного фонду України починається з 1 січня 2000 року, а до\nДержавного бюджету України - з 1 січня 2003 року і провадиться\nрівними частками до 15 числа кожного місяця.\nСтаття 3. Списанню з державних підприємств з підземного\nвидобутку залізної руди Криворізького басейну, що ліквідуються або\nпереводяться в режим гідрозахисту (державне підприємство - шахта\n\"Саксагань\", Криворізьке державне гірничорудне управління\nгідрозахисту, державне рудоуправління ім. Кірова), підлягає\nподаткова заборгованість до Державного бюджету України,\nпозабюджетних фондів зі сплати податків і зборів (обов'язкових\nплатежів), пені і штрафних санкцій за станом на 1 жовтня 1998\nроку, які були нараховані за період з 1 квітня 1997 року по 1\nжовтня 1998 року.\nСтаття 4. Початок сплати податкової заборгованості до\nДержавного бюджету України, реструктурованої згідно із Законом\nУкраїни \"Про списання та реструктуризацію податкової\nзаборгованості платників податків за станом на 31 березня 1997\nроку\" ( 314/97-ВР ), вугледобувних, вуглепереробних та\nшахтовуглебудівних підприємств Міністерства вугільної\nпромисловості України та гірничодобувних підприємств з підземного\nвидобутку сировини Міністерства промислової політики України\nпереноситься на 1 січня 2003 року.\n\nПрикінцеві положення\n1. Цей Закон набирає чинності з дня його опублікування.\n2. Внести зміни до пункту 3 статті 6 Закону України \"Про\nсписання та реструктуризацію податкової заборгованості платників\nподатків за станом на 31 березня 1997 року\" ( 314/97-ВР )\n(Відомості Верховної Ради України, 1997 р., N 34, ст.209),\nдоповнивши його словами: \"крім вугледобувних, вуглепереробних та\nшахтовуглебудівних підприємств Міністерства вугільної\nпромисловості України та гірничодобувних підприємств з підземного\nвидобутку сировини Міністерства промислової політики України\".\n\nПрезидент України Л.КУЧМА\n\nм. Київ, 20 листопада 1998 року\nN 268-XIV\n\nПро списання та реструктуризацію податкової заборгованості вугледобувних, вуглепереробних та шахтовуглебудівних підприємств Міністерства вугільної промисловості України та гірничодобувних підприємств з підземного видобутку сировини Міністерства промислової політики України\nЗакон України від 20.11.1998 № 268-XIV\n\nПрийняття від 20.11.1998\nПостійна адреса:\nhttps://zakon.rada.gov.ua/go/268-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}