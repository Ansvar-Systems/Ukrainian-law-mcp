{
  "id": "ua-law-799-17",
  "type": "statute",
  "title": "Закон України (799-17)",
  "title_en": "",
  "short_name": "799-17",
  "status": "in_force",
  "issued_date": "2008-12-25",
  "url": "https://zakon.rada.gov.ua/laws/show/799-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо зменшення впливу світової фінансової кризи\nна сферу зайнятості населення\n( Відомості Верховної Ради України (ВВР), 2009, N 18, ст.247 )\n{ Із змінами, внесеними згідно із Законами\nN 1474-VI ( 1474-17 ) від 05.06.2009, ВВР, 2009, N 44, ст.656\nN 2464-VI ( 2464-17 ) від 08.07.2010, ВВР, 2011, N 2-3, ст.11\nN 5067-VI ( 5067-17 ) від 05.07.2012, ВВР, 2013, N 24, ст.243\nN 5083-VI ( 5083-17 ) від 05.07.2012, ВВР, 2013, N 33, ст.435 }\n\nВерховна Рада України п о с т а н о в л я є :\nI. Внести зміни до таких законів України:\n\n{ Пункт 1 розділу I втратив чинність на підставі Закону\nN 5067-VI ( 5067-17 ) від 05.07.2012 }\n{ Пункт 2 розділу I втратив чинність на підставі Закону\nN 5083-VI ( 5083-17 ) від 05.07.2012 }\n3. У пункті 5 частини першої статті 25 Основ законодавства\nУкраїни про загальнообов'язкове державне соціальне страхування\n( 16/98-ВР ) (Відомості Верховної Ради України, 1998 р., N 23,\nст. 121; 2008 р., NN 5-8, ст. 78):\nабзац четвертий виключити;\nдоповнити абзацом сьомим такого змісту:\n\"профілактичні заходи, спрямовані на запобігання настанню\nстрахових випадків\".\n4. У Законі України \"Про загальнообов'язкове державне\nсоціальне страхування на випадок безробіття\" ( 1533-14 )\n(Відомості Верховної Ради України, 2000 р., N 22, ст. 171 із\nнаступними змінами):\n1) у статті 1:\nпункти 3 та 4 викласти в такій редакції:\n\"3) застраховані особи - наймані працівники; особи, які\nвиконують роботи (надають послуги) згідно з цивільно-правовими\nдоговорами; військовослужбовці Збройних Сил України, Державної\nприкордонної служби України, внутрішніх військ, військ цивільної\nоборони, інших військових формувань, утворених відповідно до\nзаконів України, Служби безпеки України, Служби зовнішньої\nрозвідки України, Державної спеціальної служби транспорту, особи\nрядового і начальницького складу Державної служби спеціального\nзв'язку та захисту інформації України, органів внутрішніх справ,\nособи начальницького складу податкової міліції, а також особовий\nсклад воєнізованих аварійно-рятувальних служб (формувань),\nстворених відповідно до законодавства на постійній основі (далі -\nвійськовослужбовці), крім військовослужбовців строкової служби, а\nу випадках, передбачених цим Законом, інші особи (громадяни\nУкраїни, іноземці, особи без громадянства, які постійно проживають\nв Україні, якщо інше не передбачено міжнародним договором України,\nзгода на обов'язковість якого надана Верховною Радою України), на\nкористь яких здійснюється страхування на випадок безробіття;\n4) страхувальники - роботодавці, застраховані особи, фізичні\nособи - суб'єкти підприємницької діяльності та інші особи\n(включаючи юридичних осіб), які використовують працю фізичних осіб\nза договорами цивільно-правового характеру, які відповідно до\nцього Закону сплачують страхові внески\";\nабзац другий пункту 8 після слів \"заробітну плату\" доповнити\nсловами \"(грошове забезпечення)\";\nпункти 9 та 10 викласти в такій редакції:\n\"9) втрата роботи з незалежних від застрахованих осіб\nобставин - припинення трудового договору відповідно до статті 36\n(пункти 2, 3), статті 38 (у разі неможливості продовження роботи,\nа також невиконання власником або уповноваженим ним органом\nзаконодавства про працю, умов колективного чи трудового договору),\nстатті 39, статті 40 (пункти 1, 2, 5, 6) Кодексу законів про працю\nУкраїни ( 322-08 ), а для військовослужбовців - звільнення зі\nслужби з поважних причин без права на пенсію (у зв'язку із\nскороченням штатів або проведенням організаційних заходів, за\nстаном здоров'я, у зв'язку із закінченням строку контракту,\nсистематичним невиконанням умов контракту командуванням, через\nсімейні обставини або з інших поважних причин відповідно до\nзаконодавства про військовий обов'язок і військову службу);\n10) роботодавець:\nвласник підприємства, установи, організації або уповноважений\nним орган незалежно від форми власності, виду діяльності та\nгосподарювання та фізичні особи, які використовують найману працю;\nвійськові частини Збройних Сил України, Державної\nприкордонної служби України, внутрішніх військ, військ цивільної\nоборони, інші військові формування, утворені відповідно до законів\nУкраїни, які виплачують грошове забезпечення, Служба безпеки\nУкраїни, Служба зовнішньої розвідки України, Державна спеціальна\nслужба транспорту, Державна служба спеціального зв'язку та захисту\nінформації України, органи внутрішніх справ та податкової міліції,\nа також воєнізовані аварійно-рятувальні служби (формування),\nстворені відповідно до законодавства на постійній основі (далі -\nвійськові формування);\nвласник розташованого в Україні іноземного підприємства,\nустанови, організації (в тому числі міжнародної), філії або\nпредставництва, який використовує працю найманих працівників, якщо\nінше не передбачено міжнародними договорами України, згода на\nобов'язковість яких надана Верховною Радою України\";\nдоповнити пунктом 13 такого змісту:\n\"13) страховий ризик - обставини, внаслідок яких особи можуть\nвтратити роботу і потребують матеріальної підтримки та соціальних\nпослуг за цим Законом\";\n2) абзац третій статті 2 після слів \"передбачених\nзаконодавством про працю\" доповнити словами \"за\nцивільно-правовим договором, військовослужбовців (крім\nвійськовослужбовців строкової служби)\";\n3) у статті 4:\nчастину першу після слів \"трудового договору (контракту)\"\nдоповнити словами \"цивільно-правового договору\", а після слів\n\"передбачених законодавством про працю\" доповнити словами\n\"військовослужбовці (крім військовослужбовців строкової служби)\";\nу частині другій:\nв абзаці першому:\nперше речення після слів \"з дня укладання трудового договору\"\nдоповнити словами \"(контракту), цивільно-правового договору\";\nдруге речення доповнити словами \"(контракту) або закінчення\nстроку дії цивільно-правового договору\";\nпісля абзацу другого доповнити двома новими абзацами такого\nзмісту:\n\"Страхувальники, на яких не поширюється дія Закону України\n\"Про державну реєстрацію юридичних осіб та фізичних осіб -\nпідприємців\" ( 755-15 ), повинні подати заяву про взяття їх на\nоблік як платників страхових внесків до робочих органів виконавчої\nдирекції Фонду загальнообов'язкового державного соціального\nстрахування України на випадок безробіття у порядку, визначеному\nцентральним органом виконавчої влади у сфері праці та соціальної\nполітики. Зазначені страхувальники беруться на облік не пізніше\nнаступного робочого дня з моменту отримання такої заяви.\nСтрахувальники, які використовують працю фізичних осіб за\nдоговорами цивільно-правового характеру, а також зазначені в\nабзаці третьому пункту 10 статті 1 цього Закону, набувають статусу\nплатника страхових внесків відповідно з дня укладення\nцивільно-правового договору та утворення військового формування\".\nУ зв'язку з цим абзаци третій - восьмий вважати відповідно\nабзацами п'ятим - десятим;\nдоповнити абзацом одинадцятим такого змісту:\n\"Зняття з обліку страхувальників, на яких не поширюється дія\nЗакону України \"Про державну реєстрацію юридичних осіб та фізичних\nосіб - підприємців\" ( 755-15 ), здійснюється за їх заявою після\nпроведення передбачених законодавством перевірок, звірення\nрозрахунків та проведення остаточного розрахунку\";\n4) у статті 6:\nчастину другу викласти в такій редакції:\n\"2. Право на забезпечення та соціальні послуги за цим Законом\nмають також незастраховані особи, які вперше шукають роботу, інші\nнезастраховані особи у разі їх реєстрації в установленому порядку\nяк безробітних\";\nу частині четвертій слова \"особи, які виконують роботи\n(послуги) згідно з цивільно-правовими угодами\" виключити;\nдоповнити частиною п'ятою такого змісту:\n\"5. Працюючі пенсіонери у разі звернення до державної служби\nзайнятості за сприянням у працевлаштуванні мають право на\nсоціальні послуги щодо пошуку підходящої роботи, перенавчання та\nпідвищення кваліфікації, а також на інформаційні та консультаційні\nпослуги, пов'язані з працевлаштуванням\";\n5) частину другу статті 7 викласти в такій редакції:\n\"2. Видами соціальних послуг за цим Законом та Законом\nУкраїни \"Про зайнятість населення\" ( 803-12 ) є:\nпрофесійна підготовка або перепідготовка, підвищення\nкваліфікації у професійно-технічних та вищих навчальних закладах,\nу тому числі в навчальних закладах державної служби зайнятості, на\nпідприємствах, в установах, організаціях;\nпрофорієнтація;\nпошук підходящої роботи та сприяння у працевлаштуванні, у\nтому числі шляхом надання роботодавцю дотації на створення\nдодаткових робочих місць для працевлаштування безробітних;\nфінансування організації оплачуваних громадських робіт для\nбезробітних у порядку, встановленому Кабінетом Міністрів України;\nінформаційні та консультаційні послуги, пов'язані з\nпрацевлаштуванням.\nУ разі необхідності для проходження професійної підготовки\nабо перепідготовки, підвищення кваліфікації особа:\nнаправляється до закладів охорони здоров'я для проходження\nпопереднього медичного та наркологічного огляду відповідно до\nзаконодавства;\nзабезпечується місцем проживання на період проходження\nпрофесійної підготовки або перепідготовки, підвищення кваліфікації\nта їй компенсуються витрати на проїзд до місця проходження\nнавчання та у зворотному напрямку в порядку, встановленому\nцентральним органом виконавчої влади у сфері праці та соціальної\nполітики за погодженням з правлінням Фонду загальнообов'язкового\nдержавного соціального страхування України на випадок безробіття\";\n6) доповнити статтею 7-1 такого змісту:\n\" Стаття 7-1. Профілактика настання страхових випадків\nПри виникненні страхового ризику Фонд загальнообов'язкового\nдержавного соціального страхування України на випадок безробіття\nможе здійснювати заходи, спрямовані на запобігання настанню\nстрахових випадків, у межах коштів, передбачених бюджетом Фонду на\nтакі цілі.\nДо профілактичних заходів належать:\nфінансування витрат роботодавця на оплату праці працівників,\nяких з метою запобігання вивільненню тимчасово переведено за їх\nзгодою на іншу роботу (до 6 місяців протягом року) за умови\nзбереження за ними основного місця роботи;\nфінансування витрат роботодавця на професійну перепідготовку\nабо підвищення кваліфікації працівників, щодо яких є загроза\nвивільнення у зв'язку з реорганізацією або перепрофілюванням\nпідприємства, тимчасовим припиненням виробництва, за умови\nзбереження за працівниками місця роботи;\nінші профілактичні заходи, визначені правлінням Фонду.\nПорядок здійснення профілактичних заходів, спрямованих на\nзапобігання настанню страхових випадків, затверджується правлінням\nФонду загальнообов'язкового державного соціального страхування\nУкраїни на випадок безробіття за погодженням з центральним органом\nвиконавчої влади у сфері праці та соціальної політики.\nЩодо осіб, які отримують допомогу по частковому безробіттю\nвідповідно до статей 24-26 цього Закону, не застосовуються\nпрофілактичні заходи, визначені у частині другій цієї статті\";\n7) у частині другій статті 12:\nпункт 4 доповнити словами \"забезпечують здійснення\nпрофілактичних заходів, спрямованих на запобігання настанню\nстрахових випадків\";\nпункт 5 викласти в такій редакції:\n\"5) контролюють правильність нарахування, своєчасність сплати\nстрахових внесків, а також витрат за страхуванням на випадок\nбезробіття, проводять розслідування страхових випадків та\nобґрунтованості виплати матеріального забезпечення в порядку,\nвстановленому центральними органами виконавчої влади у сфері праці\nта соціальної політики, державної податкової політики, Пенсійним\nфондом України за погодженням з правлінням Фонду.\nРозслідування страхових випадків та обґрунтованості виплати\nматеріального забезпечення здійснюється шляхом звіряння даних,\nзазначених у документах страхувальника, з базою даних Пенсійного\nфонду України та Державної податкової адміністрації України, а в\nразі необхідності - шляхом проведення виїзних планових та\nпозапланових перевірок страхувальників\";\n8) абзац другий частини другої статті 16 доповнити словами та\nцифрами \"фінансування заходів, передбачених статтею 7-1 цього\nЗакону\";\n9) у статті 17:\nчастину першу доповнити пунктом 4 такого змісту:\n\"4) фінансування заходів, передбачених статтею 7-1 цього\nЗакону\";\nабзац перший частини третьої викласти в такій редакції:\n\"3. Перерахування страхових внесків здійснюється\nстрахувальниками одночасно з одержанням (перерахуванням) коштів на\nоплату праці (виплату доходу), у тому числі в безготівковій чи\nнатуральній формі, або виручки від реалізації товарів (послуг).\nПри цьому фактичним одержанням (перерахуванням) коштів на оплату\nпраці (виплату доходу) вважається одержання відповідних сум\nготівкою, зарахування на банківський рахунок одержувача,\nперерахування за дорученням одержувача на будь-які цілі, одержання\nтоварів (послуг) або будь-яких інших матеріальних цінностей в\nрахунок зазначених виплат (доходу), фактичне здійснення з цих\nвиплат (доходу) відрахувань, передбачених законодавством або за\nвиконавчими документами, чи будь-яких інших відрахувань\";\nдоповнити частинами п'ятою та шостою такого змісту:\n\"5. Страхові внески, які відповідно до цього Закону\nпідлягають сплаті із сум виплат (доходу) за період з дня\nвиникнення у страхувальника зобов'язання щодо взяття на облік як\nплатника страхових внесків до дня його реєстрації в робочих\nорганах виконавчої дирекції Фонду, сплачуються (стягуються) на\nзагальних підставах відповідно до цього Закону за весь зазначений\nперіод.\n6. Страхові внески не включаються до складу податків, інших\nобов'язкових платежів, що складають систему оподаткування. На\nпорядок сплати цих внесків не поширюється податкове\nзаконодавство\";\n10) у статті 19:\nу частині першій:\nабзац другий після слів \"найманих працівників\" доповнити\nсловами \"грошове забезпечення військовослужбовців\", а після слів\n\"Закону України \"Про оплату праці\" ( 108/95-ВР ) - словами\n\"виплату доходу (прибутку) фізичним особам за виконання робіт\n(послуг) за договорами цивільно-правового характеру\";\nабзац третій після слів \"сум оплати праці\" доповнити словами\n\"грошового забезпечення військовослужбовців\";\nдоповнити абзацом п'ятим такого змісту:\n\"для страхувальників, які здійснюють виплату винагороди\nфізичним особам за виконання робіт (надання послуг) згідно з\nцивільно-правовими угодами - у відсотках до сум оподатковуваного\nдоходу (прибутку)\";\nчастину другу після слів \"доходу фізичних осіб\" доповнити\nсловами \"грошового забезпечення військовослужбовців \";\n11) статтю 21 доповнити частиною четвертою такого змісту:\n\"4. Строк проходження служби військовослужбовцями (крім\nвійськовослужбовців строкової служби) до запровадження страхування\nна випадок безробіття для цієї категорії осіб прирівнюється до\nстрахового стажу у разі звільнення зі служби за станом здоров'я, у\nзв'язку із скороченням штатів або проведенням організаційних\nзаходів без права на пенсію за умови реєстрації в установленому\nпорядку в державній службі зайнятості протягом місяця - з дня\nвзяття на облік у військовому комісаріаті, для інших осіб - з дня\nзвільнення\";\n12) статтю 22 доповнити частинами восьмою і дев'ятою такого\nзмісту:\n\"8. Умовою для призначення допомоги по безробіттю є\nготовність особи до участі в загальнодержавних оплачуваних\nгромадських роботах, якщо така робота для них є підходящою.\n9. У разі відмови особи від участі у загальнодержавних\nоплачуваних громадських роботах, якщо така робота є для неї\nпідходящою, без поважних причин розмір допомоги по безробіттю,\nпередбачений статтею 23 цього Закону, зменшується на 50 відсотків\nстроком до трьох місяців\";\n13) частину третю статті 23 після слів \"поважних причин\"\nдоповнити словами \"або за угодою сторін\";\n14) у статті 31:\nу частині першій:\nпісля пункту 13 доповнити двома новими пунктами такого\nзмісту:\n\"14) відмови безробітного від двох пропозицій підходящої\nроботи або від двох пропозицій проходження професійної підготовки,\nперепідготовки, підвищення кваліфікації за направленням державної\nслужби зайнятості, у тому числі осіб, які вперше шукають роботу та\nне мають професії (спеціальності);\n15) відмови від роботи за спеціальністю, професією, набутою\nпісля професійної підготовки, перепідготовки або підвищення\nкваліфікації за направленням державної служби зайнятості\".\nУ зв'язку з цим пункт 14 вважати пунктом 16;\nчастину четверту викласти в такій редакції:\n\"4. Виплата допомоги по безробіттю та матеріальної допомоги у\nперіод професійної підготовки, перепідготовки або підвищення\nкваліфікації відкладається на строк, що дорівнює періоду, протягом\nякого застрахованій особі відповідно до законів надається вихідна\nдопомога або інші виплати при звільненні з підприємств, установ і\nорганізацій або закінченні строку повноважень за виборною посадою,\nщо забезпечують часткову або тимчасову компенсацію втраченого\nзаробітку\";\nу частині п'ятій:\nпункт 1 після слів \"поважних причин\" доповнити словами \"або\nза угодою сторін\";\nпункти 3 та 7 виключити;\n15) статтю 32 виключити;\n16) у статті 38:\nчастину першу доповнити абзацом шостим такого змісту:\n\"У разі ухилення страхувальників, на яких не поширюється дія\nЗакону України \"Про державну реєстрацію юридичних осіб та фізичних\nосіб - підприємців\" ( 755-15 ), від взяття на облік як платників\nстрахових внесків або несвоєчасного подання заяви до робочих\nорганів виконавчої дирекції Фонду про взяття на облік, на них\nнакладається штраф у розмірі 10 відсотків суми страхових внесків,\nякі підлягають сплаті за період ухилення від взяття на облік або\nнесвоєчасного подання заяви про взяття на облік, але не менше\nдесяти неоподатковуваних мінімумів доходів громадян\";\nабзац перший частини другої виключити;\nабзац другий частини четвертої викласти у такій редакції:\n\"Право накладати фінансові санкції та адміністративні штрафи\nвід імені Фонду мають керівник виконавчої дирекції Фонду, його\nзаступники, керівники робочих органів виконавчої дирекції Фонду -\nцентру зайнятості Автономної Республіки Крим, обласних, Київського\nі Севастопольського міських, районних, міськрайонних, міських та\nрайонних у містах центрів зайнятості та їх заступники\".\n\n{ Пункт 5 розділу I втратив чинність на підставі Закону\nN 2464-VI ( 2464-17 ) від 08.07.2010 }\n\n{ Пункт 6 розділу I втратив чинність на підставі Закону\nN 2464-VI ( 2464-17 ) від 08.07.2010 }\n\n7. Частину третю статті 22 Закону України \"Про\nзагальнообов'язкове державне пенсійне страхування\" ( 1058-15 )\n(Відомості Верховної Ради України, 2003 р., NN 49-51, ст. 376)\nпісля слова \"крім\" доповнити словами \"органів Фонду\nзагальнообов'язкового державного соціального страхування України\nна випадок безробіття та\".\n8. У Законі України \"Про особисте селянське господарство\"\n( 742-15 ) (Відомості Верховної Ради України, 2003 р., N 29,\nст. 232; 2006 р., N 1, ст. 18):\n1) статтю 8 викласти в такій редакції:\n\" Стаття 8. Зайнятість членів особистих селянських господарств\nЧлени особистих селянських господарств є особами, які\nзабезпечують себе роботою самостійно і відповідно до Закону\nУкраїни \"Про зайнятість населення\" ( 803-12 ) належать до\nзайнятого населення за умови, що робота в цьому господарстві для\nних є основною\";\n2) у статті 9:\nназву та частину першу викласти в такій редакції:\n\" Стаття 9. Загальнообов'язкове державне соціальне страхування\nчленів особистих селянських господарств\nЧлени особистих селянських господарств беруть участь у\nзагальнообов'язковому державному соціальному страхуванні на\nдобровільних засадах у порядку, встановленому законом\";\nчастину другу виключити.\nII. Прикінцеві положення\n1. Цей Закон набирає чинності з дня його опублікування.\n2. До 1 січня 2011 року зупинити дію:\nстатті 5 Закону України \"Про загальнообов'язкове державне\nсоціальне страхування на випадок безробіття\" ( 1533-14 )\n(Відомості Верховної Ради України, 2000 р., N 22, ст. 171;\n2006 р., N 32, ст. 271);\nчастини другої статті 35 Закону України \"Про угоди про\nрозподіл продукції\" ( 1039-14 ) (Відомості Верховної Ради України,\n1999 р., N 44, ст. 391).\n\n{ Абзац четвертий пункту 2 розділу II втратив чинність на\nпідставі Закону N 1474-VI ( 1474-17 ) від 05.06.2009 }\n\n3. На період до 1 січня 2010 року ввести в дію статті 24, 25\nта частини другу - п'яту статті 26 Закону України \"Про\nзагальнообов'язкове державне соціальне страхування на випадок\nбезробіття\" ( 1533-14 ) (Відомості Верховної Ради України,\n2000 р., N 22, ст. 171).\nРозмір допомоги по частковому безробіттю встановлюється\nправлінням Фонду загальнообов'язкового державного соціального\nстрахування України на випадок безробіття одночасно із\nзатвердженням бюджету Фонду виходячи з його фінансових можливостей\nі не може перевищувати прожиткового мінімуму.\n4. Встановити, що роботодавці, зазначені в абзаці третьому\nпункту 10 статті 1 Закону України \"Про загальнообов'язкове\nдержавне соціальне страхування на випадок безробіття\" ( 1533-14 )\nпочинають сплачувати страхові внески у розмірі, визначеному\nабзацом другим пункту 2 статті 1 Закону України \"Про розмір\nвнесків на деякі види загальнообов'язкового державного соціального\nстрахування\" ( 2213-14 ), з 1 січня 2010 року.\n5. До приведення законодавства у відповідність із цим Законом\nзакони та інші нормативно-правові акти застосовуються у частині,\nщо не суперечить цьому Закону.\n6. Кабінету Міністрів України:\n1) у місячний строк з дня опублікування цього Закону:\nпривести свої нормативно-правові акти у відповідність із цим\nЗаконом;\nзабезпечити прийняття актів, необхідних для реалізації цього\nЗакону;\nзабезпечити приведення міністерствами, іншими центральними\nорганами виконавчої влади їх нормативно-правових актів у\nвідповідність із цим Законом;\n2) під час затвердження Державного бюджету України щороку\nпередбачати в повному обсязі Фонду загальнообов'язкового\nдержавного соціального страхування України на випадок безробіття\nасигнування на надання матеріального забезпечення та соціальних\nпослуг незастрахованим особам.\n\nПрезидент України В.ЮЩЕНКО\n\nм. Київ, 25 грудня 2008 року\nN 799-VI\n\nПро внесення змін до деяких законів України щодо зменшення впливу світової фінансової кризи на сферу зайнятості населення\nЗакон України від 25.12.2008 № 799-VI\n\nРедакція від 01.01.2013 , підстава — 5067-VI\nПостійна адреса:\nhttps://zakon.rada.gov.ua/go/799-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}