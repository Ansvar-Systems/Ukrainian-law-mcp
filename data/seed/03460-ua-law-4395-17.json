{
  "id": "ua-law-4395-17",
  "type": "statute",
  "title": "Закон України (4395-17)",
  "title_en": "",
  "short_name": "4395-17",
  "status": "in_force",
  "issued_date": "2012-02-09",
  "url": "https://zakon.rada.gov.ua/laws/show/4395-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо окремих питань діяльності Національного банку України\n\n(Відомості Верховної Ради України (ВВР), 2012, № 40, ст.479)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Законі України \"Про Національний банк України\" (Відомості Верховної Ради України, 1999 р., № 29, ст. 238):\n\n1) у частині третій статті 20 слова \"представників Національного банку\" замінити словами \"представників Національного банку або в яких є акції (частки, паї), що належать державі\";\n\n2) частину першу статті 42 доповнити пунктом 8 -1 такого змісту:\n\n\"8 -1 ) здійснює діяльність, пов’язану з розвідкою, видобутком, виробництвом та використанням дорогоцінних металів з метою поповнення золотовалютних резервів, виготовлення банківських металів\";\n\n3) пункт 2 частини другої статті 48 доповнити словами \"та операціях із забезпечення діяльності Національного банку в межах сум, передбачених кошторисом доходів та витрат Національного банку\";\n\n4) частину другу статті 68 викласти в такій редакції:\n\n\"Національний банк інформує громадськість про свою діяльність шляхом опублікування відповідних відомостей на сторінках офіційного інтернет-представництва Національного банку та в офіційному виданні Національного банку, проведення керівниками Національного банку прес-конференцій, виступів на радіо і телебаченні, створення програм та передач телерадіоорганізацією Національного банку та в інший передбачений законом спосіб\";\n\n5) частину другу статті 71 доповнити пунктом 4 такого змісту:\n\n\"4) виробничої діяльності Банкнотно-монетного двору, фабрики банкнотного паперу та Державної скарбниці України, яка здійснюється відповідно до положень, затверджених Правлінням Національного банку\".\n\n2. Абзаци другий - четвертий частини четвертої статті 4 Закону України \"Про державне регулювання видобутку, виробництва і використання дорогоцінних металів і дорогоцінного каміння та контроль за операціями з ними\" (Відомості Верховної Ради України, 1998 р., № 9, ст. 34; 2003 р., № 39, ст. 332) замінити одним абзацом такого змісту:\n\n\"4. Афіновані дорогоцінні метали у стандартному вигляді, а також видобуте з надр або рекупероване дорогоцінне каміння в розсортованому вигляді при продажу суб’єктами їх видобування і виробництва, скуплені, не викуплені з-під застави ювелірні та побутові вироби з дорогоцінних металів, брухт дорогоцінних металів, а також дорогоцінне каміння першого порядку першочергово пропонуються Національному банку України та Міністерству фінансів України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом трьох місяців з дня набрання чинності цим Законом розробити і привести у відповідність із цим Законом свої нормативно-правові акти, забезпечити розробку та прийняття міністерствами та іншими центральними органами виконавчої влади нормативно-правових актів відповідно до цього Закону.\n\n3. Національному банку України протягом трьох місяців з дня набрання чинності цим Законом привести свої нормативно-правові акти у відповідність із цим Законом.\n\nПрезидент України\n\nВ.ЯНУКОВИЧ\n\nм. Київ\n\n9 лютого 2012 року\n\n№ 4395-VI\n\nПро внесення змін до деяких законів України щодо окремих питань діяльності Національного банку України\nЗакон України від 09.02.2012 № 4395-VI\n\nПрийняття від 09.02.2012\nПостійна адреса:\nhttps://zakon.rada.gov.ua/go/4395-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}