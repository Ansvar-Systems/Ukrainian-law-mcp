{
  "id": "ua-law-4045-12",
  "type": "statute",
  "title": "Закон України (4045-12)",
  "title_en": "",
  "short_name": "4045-12",
  "status": "in_force",
  "issued_date": "1994-02-25",
  "url": "https://zakon.rada.gov.ua/laws/show/4045-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до деяких\nзаконодавчих актів України у зв'язку з прийняттям\nЗакону України \"Про ветеринарну медицину\"\n\n( Відомості Верховної Ради України (ВВР), 1994, N 28, ст.240\n( Із змінами, внесеними згідно з Кодексом\nN 2341-III ( 2341-14 ) від 05.04.2001, ВВР, 2001, N 25-26, ст.131 - набуває чинності 01.09.2001 )\n\nВерховна Рада України п о с т а н о в л я є :\nВнести зміни і доповнення до таких законодавчих актів\nУкраїни:\n( Розділ I втратив чинність на підставі Кодексу N 2341-III\n( 2341-14 ) від 05.04.2001 - набуває чинності 01.09.2001 )\n\nII. Статті 107 і 238 Кодексу України про адміністративні\nправопорушення ( 80731-10 , 80732-10 ) викласти у такій редакції:\n\" Стаття 107. Порушення правил щодо карантину тварин та\nінших ветеринарно-санітарних вимог\nПорушення правил щодо карантину тварин, інших\nветеринарно-санітарних вимог, передбачених Законом України \"Про\nветеринарну медицину\", іншими актами законодавства, а також\nрозпоряджень місцевих органів державної виконавчої влади, рішень\nорганів місцевого самоврядування з питань боротьби з епізоотіями,- тягне за собою накладення штрафу на громадян у розмірі до\nоднієї мінімальної заробітної плати, на службових осіб - у розмірі\nдо шести мінімальних заробітних плат\";\n\" Стаття 238. Органи державного ветеринарного контролю\nОргани державного ветеринарного контролю розглядають справи\nпро адміністративні правопорушення, пов'язані з порушеннями правил\nщодо карантину тварин та інших ветеринарно-санітарних вимог\n(стаття 107). Від імені органів державного ветеринарного контролю\nрозглядають справи про адміністративні правопорушення і накладають\nадміністративні стягнення: 1) головний державний інспектор ветеринарної медицини України\nта його заступники - штраф на громадян у розмірі до однієї\nмінімальної заробітної плати, на службових осіб - до шести\nмінімальних заробітних плат; 2) головні державні інспектори ветеринарної медицини\nРеспубліки Крим, областей, міст Києва та Севастополя, головний\nдержавний інспектор ветеринарної медицини на транспорті і\nдержавному кордоні та їх заступники - штраф на громадян у розмірі\nдо половини мінімальної заробітної плати, на службових осіб - до\nчотирьох мінімальних заробітних плат; 3) головні державні інспектори ветеринарної медицини міст,\nрайонів, районів у містах, залізниць, транспортних і прикордонних\nпунктів - штраф на громадян у розмірі до половини мінімальної\nзаробітної плати, на службових осіб - до трьох мінімальних\nзаробітних плат; 4) завідуючі дільничними лікарнями державної ветеринарної\nмедицини, дільницями ветеринарної медицини, начальники\nветеринарного нагляду на дезинфекційно-промивальних станціях і\nпунктах, завідуючі лабораторіями ветеринарно-санітарної\nекспертизи на ринках - штраф на громадян у розмірі до половини\nмінімальної заробітної плати, на службових осіб - до двох\nмінімальних заробітних плат. Службовими особами органів державної ветеринарної медицини\nштраф може стягуватися на місці з громадян у розмірі до половини\nмінімальної заробітної плати, із службових осіб - до однієї\nмінімальної заробітної плати\".\n\nПрезидент України Л.КРАВЧУК\n\nм.Київ, 25 лютого 1994 року\nN 4045-XII\n\nПро внесення змін і доповнень до деяких законодавчих актів України у зв'язку з прийняттям Закону України \"Про ветеринарну медицину\"\nЗакон України від 25.02.1994 № 4045-XII\n\nРедакція від 01.09.2001 , підстава — 2341-III\nПостійна адреса:\nhttps://zakon.rada.gov.ua/go/4045-12\nЗаконодавство України\nстаном на 22.02.2026\n\nчинний"
    }
  ],
  "definitions": []
}