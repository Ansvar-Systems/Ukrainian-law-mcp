{
  "id": "ua-law-497-19",
  "type": "statute",
  "title": "Закон України (497-19)",
  "title_en": "",
  "short_name": "497-19",
  "status": "in_force",
  "issued_date": "2015-06-02",
  "url": "https://zakon.rada.gov.ua/laws/show/497-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо визначення складу, змісту та порядку погодження документації із землеустрою\n\n(Відомості Верховної Ради (ВВР), 2015, № 31, ст.293)\n\nI. Внести зміни до таких законодавчих актів України:\n\n1. У Земельному кодексі України (Відомості Верховної Ради України, 2002 р., № 3-4, ст. 27):\n\n1) пункт \"ґ\" частини першої статті 15 викласти в такій редакції:\n\n\"ґ) забезпечення проведення державної експертизи документації із землеустрою у випадках та порядку, визначених законом, ведення та адміністрування Державного земельного кадастру, охорони земель, реформування земельних відносин\";\n\n2) у частині першій статті 15 -2 :\n\nв абзаці третьому слова \"проектом рекультивації земель\" замінити словами \"відповідним робочим проектом землеустрою\";\n\nв абзаці дев’ятому слова \"проектами землеустрою, щодо\" замінити словами \"відповідними робочими проектами землеустрою, стосовно\";\n\n3) у частині четвертій статті 35 слова \"технічної документації із землеустрою щодо складання документів, що посвідчує право на земельну ділянку\" замінити словами \"документації із землеустрою, за якою здійснювалося формування земельних ділянок або технічної документації із землеустрою щодо встановлення (відновлення) меж земельної ділянки в натурі (на місцевості)\";\n\n4) у частині другій статті 52 слова \"технічної документації із землеустрою щодо складання документів, що посвідчує право на земельну ділянку\" замінити словами \"документації із землеустрою, за якою здійснювалося формування земельних ділянок або технічної документації із землеустрою щодо встановлення (відновлення) меж земельної ділянки в натурі (на місцевості)\";\n\n5) у частині четвертій статті 66 слова \"проектом рекультивації\" замінити словами \"відповідним робочим проектом землеустрою\";\n\n6) у статті 79 -1 :\n\nу частині другій :\n\nабзац четвертий викласти в такій редакції:\n\n\"шляхом визначення меж земельних ділянок державної чи комунальної власності за проектами землеустрою щодо впорядкування територій населених пунктів, проектами землеустрою щодо впорядкування території для містобудівних потреб, проектами землеустрою щодо приватизації земель державних і комунальних сільськогосподарських підприємств, установ та організацій\";\n\nдоповнити абзацами п’ятим та шостим такого змісту:\n\n\"шляхом інвентаризації земель державної чи комунальної власності у випадках, передбачених законом;\n\nза проектами землеустрою щодо організації території земельних часток (паїв)\";\n\nу частині дванадцятій слова \"проектами землеустрою із впорядкування існуючих землеволодінь\" замінити словами \"технічною документацією із землеустрою щодо встановлення (відновлення) меж земельної ділянки в натурі (на місцевості)\";\n\n7) перше речення частини п’ятої статті 111 викласти в такій редакції:\n\n\"5. Відомості про обмеження у використанні земель зазначаються у схемах землеустрою і техніко-економічних обґрунтуваннях використання та охорони земель адміністративно-територіальних одиниць, проектах землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів, проектах землеустрою, що забезпечують еколого-економічне обґрунтування сівозміни та впорядкування угідь, проектах землеустрою щодо відведення земельних ділянок, технічній документації із землеустрою щодо встановлення (відновлення) меж земельної ділянки в натурі (на місцевості)\";\n\n8) статтю 176 виключити;\n\n9) у частині першій статті 184:\n\nпункт \"ґ\" виключити;\n\nпункт \"и\" викласти в такій редакції:\n\n\"и) здійснення авторського нагляду за реалізацією заходів, передбачених документацією із землеустрою\";\n\n10) статтю 186 викласти в такій редакції:\n\n\" Стаття 186. Погодження і затвердження документації із землеустрою\n\n1. Схеми землеустрою і техніко-економічні обґрунтування використання та охорони земель адміністративно-територіальних одиниць погоджуються територіальним органом центрального органу виконавчої влади, що реалізує державну політику у сфері земельних відносин, органом виконавчої влади Автономної Республіки Крим у сфері охорони культурної спадщини, структурним підрозділом відповідної обласної, Київської чи Севастопольської міської державної адміністрації у сфері охорони культурної спадщини, територіальним органом центрального органу виконавчої влади, що реалізує державну політику у сфері лісового господарства, а на території Автономної Республіки Крим - органом виконавчої влади Автономної Республіки Крим з питань лісового господарства, територіальним органом центрального органу виконавчої влади, що реалізує державну політику у сфері розвитку водного господарства, а на території Автономної Республіки Крим - органом виконавчої влади Автономної Республіки Крим з питань водного господарства, органом виконавчої влади Автономної Республіки Крим у сфері охорони навколишнього природного середовища, структурним підрозділом відповідної обласної, Київської чи Севастопольської міської державної адміністрації у сфері охорони навколишнього природного середовища, структурним підрозділом відповідної районної, Київської чи Севастопольської міської державної адміністрації у сфері містобудування та архітектури, а якщо місто не входить до території певного району - виконавчим органом відповідної міської ради у сфері містобудування та архітектури, а в разі якщо такий орган не утворений - органом виконавчої влади Автономної Республіки Крим з питань містобудування та архітектури чи структурним підрозділом відповідної обласної державної адміністрації з питань містобудування та архітектури.\n\nУ разі розроблення схеми землеустрою і техніко-економічного обґрунтування використання та охорони земель району така документація із землеустрою додатково погоджується відповідними сільськими, селищними, міськими радами та районною державною адміністрацією.\n\nСхема землеустрою і техніко-економічне обґрунтування використання та охорони земель району затверджуються районною радою.\n\nСхеми землеустрою і техніко-економічні обґрунтування використання та охорони земель села, селища, міста затверджуються відповідною сільською, селищною або міською радою.\n\n2. Проекти землеустрою щодо встановлення (зміни) меж адміністративно-територіальних одиниць погоджуються сільськими, селищними, міськими, районними радами, районними державними адміністраціями, за рахунок території яких планується здійснити розширення таких меж. У разі розширення меж адміністративно-територіальної одиниці за рахунок території, що не входить до складу відповідного району, або якщо районна рада не утворена, проект погоджується Радою міністрів Автономної Республіки Крим, обласною державною адміністрацією.\n\nУ разі встановлення меж міст проект також погоджується Верховною Радою Автономної Республіки Крим, обласною радою.\n\nРішення Верховної Ради України, Верховної Ради Автономної Республіки Крим, органу місцевого самоврядування про встановлення (зміну) меж адміністративно-територіальної одиниці одночасно є рішенням про затвердження проектів землеустрою щодо встановлення (зміни) меж адміністративно-територіальної одиниці.\n\nПроекти землеустрою щодо встановлення (зміни) меж районів у містах погоджуються з відповідною районною у місті радою, районною у місті державною адміністрацією (у разі їх утворення).\n\n3. Проекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів погоджуються в обов’язковому порядку територіальним органом центрального органу виконавчої влади, що реалізує державну політику у сфері земельних відносин, та структурним підрозділом відповідної районної, Київської чи Севастопольської міської державної адміністрації у сфері містобудування та архітектури, а якщо місто не входить до території певного району - виконавчим органом відповідної міської ради у сфері містобудування та архітектури, а також органом виконавчої влади Автономної Республіки Крим у сфері охорони культурної спадщини, структурним підрозділом відповідної обласної, Київської чи Севастопольської міської державної адміністрації у сфері охорони культурної спадщини (щодо проектів, за якими здійснюється встановлення меж територій історико-культурного призначення), територіальним органом центрального органу виконавчої влади, що реалізує державну політику у сфері лісового господарства, а на території Автономної Республіки Крим - органом виконавчої влади Автономної Республіки Крим з питань лісового господарства (щодо проектів, за якими здійснюється встановлення меж територій лісогосподарського призначення), територіальним органом центрального органу виконавчої влади, що реалізує державну політику у сфері розвитку водного господарства, а на території Автономної Республіки Крим - органом виконавчої влади Автономної Республіки Крим з питань водного господарства (щодо проектів, за якими здійснюється встановлення меж територій земель водного фонду та водоохоронних зон), центральним органом виконавчої влади, що реалізує державну політику у сфері охорони навколишнього природного середовища (у разі наявності територій чи об’єктів природно-заповідного фонду загальнодержавного значення, земель оздоровчого, рекреаційного призначення, земель водного фонду та водоохоронних зон), органом виконавчої влади Автономної Республіки Крим у сфері охорони навколишнього природного середовища, структурним підрозділом відповідної обласної, Київської чи Севастопольської міської державної адміністрації у сфері охорони навколишнього природного середовища (у разі наявності територій чи об’єктів природно-заповідного фонду місцевого значення).\n\nПроекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів погоджуються з власниками, користувачами земельних ділянок, які включаються до території природно-заповідного фонду, іншого природоохоронного, оздоровчого, рекреаційного та історико-культурного призначення, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів без їх вилучення, крім випадків, коли обмеження безпосередньо встановлені законом або прийнятими відповідно до нього нормативно-правовими актами.\n\nПроекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів затверджуються їх замовниками.\n\n4. Проекти землеустрою щодо приватизації земель державних сільськогосподарських підприємств, установ та організацій погоджуються рішенням загальних зборів працівників цих підприємств, установ та організацій (іншими суб’єктами, визначеними законодавством), територіальним органом центрального органу виконавчої влади, що реалізує державну політику у сфері земельних відносин, і затверджуються районними державними адміністраціями.\n\nПроекти землеустрою щодо приватизації земель комунальних сільськогосподарських підприємств, установ та організацій погоджуються рішенням загальних зборів працівників цих підприємств, установ та організацій (іншими суб’єктами, визначеними законодавством), територіальним органом центрального органу виконавчої влади, що реалізує державну політику у сфері земельних відносин, у районі (місті) і затверджуються відповідними сільськими, селищними, міськими радами.\n\n5. Проекти землеустрою щодо організації території земельних часток (паїв) погоджуються відповідною сільською, селищною, міською радою (у разі розташування земельних ділянок у межах населеного пункту) чи районною державною адміністрацією, а в разі якщо районна державна адміністрація не утворена - Радою міністрів Автономної Республіки Крим, обласною державною адміністрацією (у разі розташування земельних ділянок за межами населених пунктів) і затверджуються на зборах більшістю власників земельних часток (паїв) у межах земель, що перебувають у власності (користуванні) такого сільськогосподарського підприємства, що оформляється відповідним протоколом.\n\n6. Проекти землеустрою щодо відведення земельних ділянок погоджуються в порядку, встановленому статтею 186 -1 цього Кодексу, і затверджуються Верховною Радою Автономної Республіки Крим, Радою міністрів Автономної Республіки Крим, органами виконавчої влади або органами місцевого самоврядування відповідно до повноважень, визначених статтею 122 цього Кодексу.\n\n7. Проекти землеустрою щодо впорядкування території для містобудівних потреб погоджуються у порядку, встановленому статтею 186 -1 цього Кодексу, та затверджуються:\n\nу разі якщо проект передбачає впорядкування для містобудівних потреб території, розташованої в межах населених пунктів, - відповідними сільськими, селищними, міськими радами;\n\nу разі якщо проект передбачає впорядкування для містобудівних потреб території, розташованої за межами населених пунктів, - районною державною адміністрацією, а у разі якщо районна державна адміністрація не утворена - Радою міністрів Автономної Республіки Крим, обласною державною адміністрацією.\n\n8. Проекти землеустрою, що забезпечують еколого-економічне обґрунтування сівозміни та впорядкування угідь, не підлягають погодженню і затверджуються замовниками таких проектів.\n\n9. Проекти землеустрою щодо впорядкування території населених пунктів погоджуються в порядку, встановленому статтею 186 -1 цього Кодексу, та затверджуються відповідними сільськими, селищними, міськими радами.\n\n10. Робочі проекти землеустрою підлягають погодженню територіальним органом центрального органу виконавчої влади, що реалізує державну політику у сфері земельних відносин, органом виконавчої влади Автономної Республіки Крим у сфері охорони навколишнього природного середовища, структурним підрозділом відповідної обласної, Київської чи Севастопольської міської державної адміністрації у сфері охорони навколишнього природного середовища.\n\nРобочі проекти землеустрою, що передбачають заходи з будівництва об’єктів та споруд, погоджуються також структурним підрозділом відповідної районної, Київської чи Севастопольської міської державної адміністрації у сфері містобудування та архітектури, а якщо місто не входить до території певного району - виконавчим органом відповідної міської ради у сфері містобудування та архітектури, а в разі якщо такий орган не утворений - органом виконавчої влади Автономної Республіки Крим з питань містобудування та архітектури чи структурним підрозділом відповідної обласної державної адміністрації з питань містобудування та архітектури.\n\nРобочі проекти землеустрою затверджуються замовниками таких проектів.\n\n11. Технічна документація із землеустрою щодо встановлення меж частини земельної ділянки, на яку поширюється право суборенди, сервітуту, погоджується землевласником та землекористувачем і затверджується особою, яка набуває право суборенди або сервітуту.\n\n12. Технічна документація із землеустрою щодо поділу та об’єднання земельних ділянок погоджується:\n\nу разі якщо поділ, об’єднання земельних ділянок здійснюється її користувачем - власником земельних ділянок, а щодо земельних ділянок державної або комунальної власності - органом виконавчої влади, Верховною Радою Автономної Республіки Крим, Радою міністрів Автономної Республіки Крим, органом місцевого самоврядування, уповноваженими розпоряджатися земельними ділянками відповідно до повноважень, визначених статтею 122 цього Кодексу;\n\nу разі поділу, об’єднання земельної ділянки, що перебуває у заставі, - заставодержателем;\n\nу разі поділу, об’єднання власником земельної ділянки, що перебуває у користуванні, - землекористувачем.\n\nТехнічна документація із землеустрою щодо поділу та об’єднання земельних ділянок затверджується замовником.\n\n13. Технічна документація із землеустрою щодо інвентаризації земель погоджується територіальним органом центрального органу виконавчої влади, що реалізує державну політику у сфері земельних відносин, і затверджується замовником технічної документації.\n\nУ разі якщо на підставі матеріалів інвентаризації здійснюються формування земельних ділянок за рахунок земель державної та комунальної власності, визначення їх угідь, а також віднесення таких земельних ділянок до певних категорій, технічна документація із землеустрою щодо інвентаризації земель погоджується в порядку, встановленому статтею 186 -1 цього Кодексу.\n\nВіднесення особливо цінних земель, визначених пунктами \"а\" і \"б\" частини першої статті 150 цього Кодексу, до земель інших категорій за матеріалами інвентаризації заборонено.\n\n14. Технічна документація із землеустрою щодо встановлення (відновлення) меж земельної ділянки в натурі (на місцевості) погодженню не підлягає і затверджується:\n\nВерховною Радою Автономної Республіки Крим, Радою міністрів Автономної Республіки Крим, органами виконавчої влади або органами місцевого самоврядування відповідно до повноважень, визначених статтею 122 цього Кодексу, у разі якщо земельна ділянка перебуває у державній або комунальній власності;\n\nвласником земельної ділянки, у разі якщо земельна ділянка перебуває у приватній власності.\n\n15. Оригінал відповідної документації із землеустрою подається розробником для погодження територіальному органу центрального органу виконавчої влади, що реалізує державну політику у сфері земельних відносин, а іншим органам виконавчої влади, органам місцевого самоврядування та іншим суб’єктам, які здійснюють погодження документації із землеустрою, - копії такої завіреної розробником документації.\n\n16. Верховна Рада Автономної Республіки Крим, Рада міністрів Автономної Республіки Крим, органи виконавчої влади або органи місцевого самоврядування, інші суб’єкти, визначені цією статтею, зобов’язані протягом десяти робочих днів з дня одержання документації із землеустрою безоплатно надати або надіслати рекомендованим листом з повідомленням розробнику свої висновки про її погодження або про відмову в такому погодженні з обов’язковим посиланням на закони та прийняті відповідно до них нормативно-правові акти, що регулюють відносини у відповідній сфері. Строк дії цих висновків є необмеженим.\n\n17. Підставою для відмови у погодженні документації із землеустрою може бути лише невідповідність її положень вимогам законів та прийнятих відповідно до них нормативно-правових актів, документації із землеустрою або містобудівної документації.\n\n18. Верховній Раді Автономної Республіки Крим, Раді міністрів Автономної Республіки Крим, органам виконавчої влади, органам місцевого самоврядування, іншим суб’єктам, визначеним цією статтею, при погодженні та затвердженні документації із землеустрою забороняється вимагати:\n\nдодаткові матеріали та документи, не включені до складу документації із землеустрою, встановленого Законом України \"Про землеустрій\";\n\nнадання погодження документації із землеустрою будь-якими іншими органами виконавчої влади, органами місцевого самоврядування, підприємствами, установами та організаціями, погодження яких не передбачено цією статтею;\n\nпроведення будь-яких обстежень, експертиз та робіт.\n\nКожен орган виконавчої влади, орган місцевого самоврядування, Верховна Рада Автономної Республіки Крим, Рада міністрів Автономної Республіки Крим, інший суб’єкт, визначений цією статтею, розглядає та погоджує документацію із землеустрою самостійно та незалежно від погодження документації із землеустрою іншими органами.\n\n19. Документація із землеустрою подається для проведення державної експертизи землевпорядної документації у випадках та порядку, встановлених Законом України \"Про державну експертизу землевпорядної документації\".\n\n20. Погодження документації із землеустрою здійснюється за місцем розташування земель (земельних ділянок) територіальними органами центральних органів виконавчої влади, утвореними у районі, місті обласного, республіканського значення (Автономної Республіки Крим), містах Києві та Севастополі, або міжрегіональним територіальним органом, у разі якщо повноваження його поширюються на декілька адміністративно-територіальних одиниць.\n\nУ разі відсутності територіальних органів центральних органів виконавчої влади, зазначених в абзаці першому цієї частини, погодження документації із землеустрою здійснюється територіальним органом центральних органів виконавчої влади, утвореним в Автономній Республіці Крим, області, а в разі їх відсутності - відповідним центральним органом виконавчої влади безпосередньо\";\n\n11) у пункті 1 розділу X \"Перехідні положення\":\n\nабзац другий викласти в такій редакції:\n\n\"Установити, що рішення про передачу громадянам України безоплатно у приватну власність земельних ділянок, прийняті органами місцевого самоврядування відповідно до Декрету Кабінету Міністрів України від 26 грудня 1992 року \"Про приватизацію земельних ділянок\", є підставою для реєстрації права власності на земельні ділянки цих громадян або їх спадкоємців відповідно до Закону України \"Про державну реєстрацію речових прав на нерухоме майно та їх обтяжень\". Державна реєстрація таких земельних ділянок здійснюється на підставі технічної документації із землеустрою щодо встановлення (відновлення) меж земельної ділянки в натурі (на місцевості)\";\n\nдоповнити абзацом п’ятим такого змісту:\n\n\"Внесення до Державного земельного кадастру відомостей про земельні ділянки, місце розташування яких визначено за проектами землеустрою щодо організації території земельних часток (паїв), які розроблені до набрання чинності Законом України \"Про внесення змін до деяких законодавчих актів України щодо визначення складу, змісту та порядку погодження документації із землеустрою\", відомості про які не внесені до Державного земельного кадастру, здійснюється за технічною документацією із землеустрою щодо встановлення (відновлення) меж земельної ділянки в натурі (на місцевості)\".\n\n2. У Законі України \"Про землеустрій\" (Відомості Верховної Ради України, 2003 р., № 36, ст. 282 із наступними змінами):\n\n1) у статті 1:\n\nабзац четвертий після слів \"документація із землеустрою\" доповнити словами \"(землевпорядна документація)\";\n\nпісля абзацу шостого доповнити новим абзацом такого змісту:\n\n\"масив земель сільськогосподарського призначення - сукупність земель та земельних ділянок сільськогосподарського призначення, що складаються з сільськогосподарських та необхідних для їх обслуговування несільськогосподарських угідь (земель під польовими дорогами, меліоративними системами, господарськими шляхами, прогонами, лінійними об’єктами, об’єктами інженерної інфраструктури, а також ярами, заболоченими землями, іншими угіддями, що розташовані всередині земельного масиву), мають спільні межі та обмежені природними та/або штучними елементами рельєфу (автомобільними дорогами загального користування, полезахисними лісовими смугами та іншими захисними насадженнями, водними об’єктами тощо)\".\n\nУ зв’язку з цим абзаци сьомий - дванадцятий вважати відповідно абзацами восьмим - тринадцятим;\n\nабзаци десятий - дванадцятий викласти в такій редакції:\n\n\"проект землеустрою - сукупність економічних, проектних і технічних документів щодо обґрунтування заходів з використання та охорони земель, які передбачається здійснити за таким проектом;\n\nробочий проект землеустрою - сукупність економічних, проектних і технічних документів з використання та охорони земель, що включає розрахунки, опис, креслення технічних рішень, кошторис, реалізацію яких передбачається здійснити протягом строку, встановленого цим проектом;\n\nстале землекористування - використання земель, що визначається тривалим користуванням земельною ділянкою без зміни її цільового призначення, погіршення її якісних характеристик та забезпечує оптимальні параметри екологічних і соціально-економічних функцій територій\";\n\nпісля абзацу дванадцятого доповнити новим абзацом такого змісту:\n\n\"технічна документація із землеустрою - сукупність текстових та графічних матеріалів, що визначають технічний процес проведення заходів з використання та охорони земель без застосування елементів проектування\".\n\nУ зв’язку з цим абзац тринадцятий вважати абзацом чотирнадцятим;\n\nдоповнити абзацом п’ятнадцятим такого змісту:\n\n\"черезсмужжя - розташування між декількома земельними ділянками, що належать на праві власності одній особі і розташовані в одному масиві земель сільськогосподарського призначення, земельних ділянок, що належать на праві власності іншій особі\";\n\n2) пункт \"е\" статті 14 викласти в такій редакції:\n\n\"е) проведення державної експертизи документації із землеустрою у випадках та порядку, передбачених законом\";\n\n3) статтю 22 доповнити частиною другою такого змісту:\n\n\"Рішення Верховної Ради Автономної Республіки Крим, Ради міністрів Автономної Республіки Крим, органів виконавчої влади або органів місцевого самоврядування про надання дозволу на розробку документації із землеустрою приймається виключно у строки та лише у випадках, передбачених цим Законом та Земельним кодексом України . Зазначене рішення надається безоплатно та має необмежений строк дії\";\n\n4) статтю 25 викласти в такій редакції:\n\n\" Стаття 25. Документація із землеустрою\n\nДокументація із землеустрою розробляється у вигляді схеми, проекту, робочого проекту або технічної документації.\n\nВиди документації із землеустрою:\n\nа) схеми землеустрою і техніко-економічні обґрунтування використання та охорони земель адміністративно-територіальних одиниць;\n\nб) проекти землеустрою щодо встановлення (зміни) меж адміністративно-територіальних одиниць;\n\nв) проекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів;\n\nг) проекти землеустрою щодо приватизації земель державних і комунальних сільськогосподарських підприємств, установ та організацій;\n\nґ) проекти землеустрою щодо відведення земельних ділянок;\n\nд) проекти землеустрою щодо впорядкування території для містобудівних потреб;\n\nе) проекти землеустрою, що забезпечують еколого-економічне обґрунтування сівозміни та впорядкування угідь;\n\nє) проекти землеустрою щодо впорядкування території населених пунктів;\n\nж) проекти землеустрою щодо організації території земельних часток (паїв);\n\nз) робочі проекти землеустрою;\n\nи) технічна документація із землеустрою щодо визначення та встановлення в натурі (на місцевості) державного кордону України;\n\nі) технічна документація із землеустрою щодо встановлення (відновлення) меж земельної ділянки в натурі (на місцевості);\n\nї) технічна документація із землеустрою щодо встановлення меж частини земельної ділянки, на яку поширюються права суборенди, сервітуту;\n\nй) технічна документація із землеустрою щодо поділу та об’єднання земельних ділянок;\n\nк) технічна документація із землеустрою щодо інвентаризації земель.\n\nВиди документації із землеустрою та їх склад встановлюються виключно цим Законом.\n\nВідповідність документації із землеустрою положенням нормативно-технічних документів, державних стандартів, норм і правил у сфері землеустрою засвідчується:\n\nу паперовій формі - підписом та особистою печаткою сертифікованого інженера-землевпорядника, який відповідає за якість робіт із землеустрою;\n\nв електронній формі - електронним цифровим підписом сертифікованого інженера-землевпорядника, який відповідає за якість робіт із землеустрою, згідно із законодавством про використання електронного цифрового підпису\";\n\n5) у частині першій статті 30 слова \"та іншими законами України\" виключити;\n\n6) у статті 31:\n\nчастину першу після слів \"Зміни до документації із землеустрою вносяться\" доповнити словами \"особою, яка відповідно до вимог цього Закону може бути розробником документації із землеустрою\";\n\nдоповнити частиною другою такого змісту:\n\n\"Погодження та затвердження змін до документації із землеустрою здійснюються в порядку, передбаченому для погодження та затвердження документації із землеустрою\";\n\n7) у частині другій статті 39 слова \"схем і проектів використання та охорони земель\" замінити словами \"схем землеустрою і техніко-економічного обґрунтування використання та охорони земель адміністративно-територіальних одиниць і робочих проектів землеустрою\";\n\n8) статтю 42 викласти в такій редакції:\n\n\" Стаття 42. Технічна документація із землеустрою щодо визначення та встановлення в натурі (на місцевості) державного кордону України\n\nДержавний кордон України визначається рішеннями Верховної Ради України та міжнародними договорами України, згода на обов’язковість яких надана Верховною Радою України.\n\nМатеріали щодо визначення державного кордону України готує комісія, утворена Кабінетом Міністрів України, яка узгоджує з відповідною комісією суміжної держави питання визначення державного кордону України.\n\nНа основі узгодженого рішення цих комісій готується протокол визначення державного кордону України і відповідні графічні матеріали, що погоджуються Кабінетом Міністрів України і подаються на розгляд Верховної Ради України.\n\nНа підставі рішення Верховної Ради України розробляється технічна документація із землеустрою щодо визначення та встановлення в натурі (на місцевості) державного кордону України, яка включає:\n\nа) завдання на складання технічної документації із землеустрою;\n\nб) пояснювальну записку;\n\nв) узгоджені матеріали щодо визначення державного кордону України, підготовлені комісією, утвореною Кабінетом Міністрів України;\n\nг) рішення Верховної Ради України;\n\nґ) матеріали геодезичних вишукувань та землевпорядного проектування;\n\nд) план лінії державного кордону України\";\n\n9) статті 43 і 44 виключити;\n\n10) частину другу статті 45 замінити чотирма частинами такого змісту:\n\n\"Схеми землеустрою і техніко-економічні обґрунтування використання та охорони земель адміністративно-територіальних одиниць розробляються щодо території відповідного району, села, селища, міста.\n\nСхеми землеустрою і техніко-економічні обґрунтування використання та охорони земель району розробляються за рішенням районної ради.\n\nСхеми землеустрою і техніко-економічні обґрунтування використання та охорони земель села, селища, міста розробляються за рішенням відповідної сільської, селищної, міської ради.\n\nСхема землеустрою і техніко-економічні обґрунтування використання та охорони земель відповідної адміністративно-територіальної одиниці включає:\n\nа) завдання на складання схеми землеустрою і техніко-економічного обґрунтування використання та охорони земель адміністративно-територіальної одиниці;\n\nб) пояснювальну записку;\n\nв) рішення відповідного органу місцевого самоврядування про розроблення схеми землеустрою і техніко-економічного обґрунтування використання та охорони земель адміністративно-територіальної одиниці;\n\nг) характеристику природних умов адміністративно-територіальної одиниці;\n\nґ) інформацію про сучасний стан використання та охорони земель у межах адміністративно-територіальної одиниці (включаючи обмеження у використанні земель);\n\nд) картограму категорій земель у розрізі угідь у межах відповідної території;\n\nе) картограму агровиробничих груп ґрунтів та крутизни схилів;\n\nє) еколого-економічне обґрунтування використання та охорони земель;\n\nж) техніко-економічні показники схеми землеустрою;\n\nз) матеріали геодезичних вишукувань та землевпорядного проектування;\n\nи) інформацію про перспективний стан використання та охорони земель у межах адміністративно-територіальної одиниці;\n\nі) схему запланованих заходів щодо раціонального використання та охорони земель;\n\nї) матеріали погодження схеми землеустрою і техніко-економічного обґрунтування використання та охорони земель адміністративно-територіальної одиниці, визначені статтею 186 Земельного кодексу України\";\n\n11) статтю 47 викласти в такій редакції:\n\n\" Стаття 47. Проекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів\n\nПроекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів розробляються з метою:\n\nа) збереження природного різноманіття ландшафтів, охорони довкілля, підтримання екологічного балансу;\n\nб) створення місць для організованого лікування та оздоровлення людей, масового відпочинку і туризму;\n\nв) створення приміських зелених зон, збереження і використання об’єктів культурної спадщини;\n\nг) проведення науково-дослідних робіт;\n\nґ) встановлення меж водоохоронних зон та прибережних захисних смуг;\n\nд) визначення в натурі (на місцевості) меж охоронних зон та інших обмежень у використанні земель, встановлених законами та прийнятими відповідно до них нормативно-правовими актами, а також інформування про такі обмеження землевласників, землекористувачів, інших фізичних та юридичних осіб.\n\nПроекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів визначають місце розташування і розміри земельних ділянок, власників земельних ділянок, землекористувачів, у тому числі орендарів, межі територій природно-заповідного фонду та іншого природоохоронного призначення, оздоровчого (округи і зони санітарної (гірничо-санітарної) охорони), рекреаційного та історико-культурного (охоронні зони) призначення, водоохоронних зон та прибережних захисних смуг, смуг відведення та берегових смуг водних шляхів, а також встановлюють режим використання та охорони їх територій.\n\nПроекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів розробляються на підставі укладених договорів між замовниками документації із землеустрою та її розробниками.\n\nПроекти землеустрою щодо організації і встановлення меж територій природно-заповідного фонду розробляються для біосферних заповідників, природних заповідників, національних природних парків, регіональних ландшафтних парків, ботанічних садів, дендрологічних парків, парків - пам’яток садово-паркового мистецтва та зоологічних парків на землях та земельних ділянках, що включаються до складу цих територій без вилучення у землевласників та землекористувачів.\n\nПроекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів включають:\n\nа) завдання на складання проекту землеустрою;\n\nб) пояснювальну записку;\n\nв) характеристику території із встановленням режиму використання земель природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів;\n\nг) довідку, що містить узагальнену інформацію про землі (території);\n\nґ) матеріали геодезичних вишукувань та землевпорядного проектування;\n\nд) у межах населеного пункту - копію графічної частини генерального плану населеного пункту (за наявності), а за межами населеного пункту - копію відповідної містобудівної документації (за наявності) і копію рішення про затвердження такої документації;\n\nе) інформацію про перспективний стан використання та охорони земель у межах адміністративно-територіальної одиниці, яка є складовою схеми землеустрою і техніко-економічного обґрунтування використання та охорони земель відповідної адміністративно-територіальної одиниці (за наявності);\n\nє) план організації території з відображенням угідь, землевласників і землекористувачів, у тому числі земельних ділянок, щодо яких встановлені обмеження у використанні;\n\nж) план меж земельних ділянок, що включаються до території природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, водного фонду та водоохоронних зон, меж обмежень у використанні земель та їх режимоутворюючих об’єктів без їх вилучення у землевласників та землекористувачів;\n\nз) креслення перенесення в натуру (на місцевість) меж території природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення та земель водного фонду та водоохоронних зон, меж обмежень у використанні земель та їх режимоутворюючих об’єктів;\n\nи) акт перенесення в натуру (на місцевість) меж території природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, меж обмежень у використанні земель та їх режимоутворюючих об’єктів у натурі (на місцевості);\n\nі) перелік обмежень у використанні земельних ділянок;\n\nї) матеріали погодження проекту землеустрою, встановлені статтею 186 Земельного кодексу України.\n\nМежі територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон встановлюються і по суходолу, і по водному простору.\n\nРішення про затвердження проектів землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон одночасно є рішенням про встановлення меж таких територій\";\n\n12) включити статтю 49 такого змісту:\n\n\" Стаття 49. Проекти землеустрою щодо приватизації земель державних і комунальних сільськогосподарських підприємств, установ та організацій\n\nПроекти землеустрою щодо приватизації земель державних і комунальних сільськогосподарських підприємств, установ та організацій розробляються на підставі рішення органу виконавчої влади або органу місцевого самоврядування відповідно до їх повноважень за клопотанням працівників цих підприємств, установ та організацій.\n\nПроекти землеустрою щодо приватизації земель державних і комунальних сільськогосподарських підприємств, установ та організацій включають:\n\nа) завдання на складання проекту землеустрою;\n\nб) пояснювальну записку;\n\nв) рішення відповідного органу виконавчої влади або органу місцевого самоврядування про приватизацію земель;\n\nг) список осіб, які мають право на отримання у власність земельної частки (паю);\n\nґ) матеріали нормативної грошової оцінки сільськогосподарських угідь підприємства;\n\nд) схему розподілу земель підприємств, установ, організацій на землі, що передаються у приватну власність та залишаються у державній або комунальній власності (лісогосподарського призначення, водного фонду, резервного фонду);\n\nе) матеріали розрахунку вартості і розмір земельної частки (паю) в умовних кадастрових гектарах;\n\nє) схему поділу сільськогосподарських угідь, що підлягають приватизації, на земельні ділянки;\n\nж) матеріали погодження проекту землеустрою, встановлені статтею 186 Земельного кодексу України;\n\nз) відомості про обчислення площі земельної ділянки;\n\nи) кадастровий план земельної ділянки;\n\nі) перелік обмежень у використанні земельних ділянок;\n\nї) матеріали перенесення меж земельних ділянок у натуру (на місцевість).\n\nПісля затвердження проекту землеустрою щодо приватизації земель державних і комунальних сільськогосподарських підприємств, установ та організацій при перенесенні меж земельних ділянок у натуру (на місцевість) до нього долучаються:\n\nакт приймання-передачі межових знаків на зберігання;\n\nакт перенесення в натуру (на місцевість) меж охоронних зон, зон санітарної охорони, санітарно-захисних зон і зон особливого режиму використання земель за їх наявності\";\n\n13) доповнити статтею 49 -1 такого змісту:\n\n\" Стаття 49 -1 . Проекти землеустрою щодо організації території земельних часток (паїв)\n\nПроекти землеустрою щодо організації території земельних часток (паїв) розробляються з метою формування земельних ділянок сільськогосподарських угідь, що підлягають розподілу між власниками земельних часток (паїв).\n\nУ разі необхідності в проектах землеустрою щодо організації території земельних часток (паїв) здійснюється перерахунок розміру в умовних кадастрових гектарах та вартості земельної частки (паю).\n\nІз площі земельних ділянок, що підлягають розподілу, виключаються:\n\nа) деградовані, малопродуктивні, а також техногенно забруднені сільськогосподарські угіддя, що підлягають консервації;\n\nб) заболочені землі;\n\nв) землі, на яких розміщені розвідані родовища корисних копалин загальнодержавного значення, запаси яких затверджені у встановленому законодавством порядку;\n\nг) інші землі, які недоцільно використовувати для сільськогосподарських потреб.\n\nПроекти землеустрою щодо організації території земельних часток (паїв) розробляються на підставі рішення відповідної сільської, селищної, міської ради чи районної державної адміністрації про виділення земельних ділянок у натурі (на місцевості) власникам земельних часток (паїв).\n\nПроекти землеустрою щодо організації території земельних часток (паїв) включають:\n\nа) завдання на складання проекту землеустрою;\n\nб) пояснювальну записку;\n\nв) рішення відповідної сільської, селищної, міської ради чи районної державної адміністрації про виділення земельних ділянок у натурі (на місцевості) власникам земельних часток (паїв);\n\nг) список осіб, які мають право на отримання у власність земельної частки (паю);\n\nґ) матеріали розрахунку (за потреби - перерахунку) вартості і розмір земельної частки (паю) в умовних кадастрових гектарах;\n\nд) схему розподілу земельних ділянок власникам земельних часток (паїв);\n\nе) відомості про площу земельних ділянок, кадастрові номери земельних ділянок та перелік обмежень у їх використанні;\n\nє) матеріали погодження і затвердження проекту землеустрою, встановлені статтею 186 Земельного кодексу України;\n\nж) матеріали перенесення меж земельних ділянок у натуру (на місцевість), сформованих за проектом.\n\nПісля виділення власникам земельних часток (паїв) земельних ділянок у натурі (на місцевості) до проекту землеустрою щодо організації території земельних часток (паїв) долучаються:\n\nакт перенесення в натуру (на місцевість) меж охоронних зон, зон санітарної охорони, санітарно-захисних зон і зон особливого режиму використання земель за їх наявності;\n\nакт приймання-передачі межових знаків на зберігання\";\n\n14) статтю 51 викласти в такій редакції:\n\n\" Стаття 51. Проекти землеустрою щодо впорядкування території для містобудівних потреб\n\nПроекти землеустрою щодо впорядкування території для містобудівних потреб розробляються в межах кварталу, мікрорайону, іншої частини території населеного пункту та за межами населеного пункту з метою формування земельних ділянок, на яких передбачається будівництво чи реконструкція об’єктів нерухомого майна.\n\nПроекти землеустрою щодо впорядкування території для містобудівних потреб розробляються на підставі рішення відповідної сільської, селищної, міської ради або районної державної адміністрації.\n\nПроекти землеустрою щодо впорядкування території для містобудівних потреб включають:\n\nа) завдання на складання проекту землеустрою;\n\nб) пояснювальну записку;\n\nв) рішення відповідної сільської, селищної, міської ради або Ради міністрів Автономної Республіки Крим, обласної чи районної державної адміністрації про розроблення проекту землеустрою;\n\nг) матеріали геодезичних вишукувань та землевпорядного проектування;\n\nґ) копії правовстановлюючих документів на об’єкти нерухомого майна, розташовані на земельних ділянках, якщо права власності на такі об’єкти зареєстровані;\n\nд) копії правовстановлюючих документів на земельні ділянки (за наявності);\n\nе) перелік обмежень у використанні земельних ділянок;\n\nє) план організації території для містобудівних потреб;\n\nж) план меж зон обмежень у використанні земель (земельних ділянок);\n\nз) матеріали погодження проекту землеустрою, встановлені статтею 186 Земельного кодексу України;\n\nи) викопіювання з детального плану території.\n\nУ разі формування земельної ділянки проект землеустрою щодо впорядкування територій для містобудівних потреб також включає:\n\nа) відомості про обчислення площі земельної ділянки;\n\nб) кадастровий план земельної ділянки;\n\nв) перелік обмежень у використанні земельної ділянки;\n\nг) акт приймання-передачі межових знаків на зберігання;\n\nґ) акт перенесення в натуру (на місцевість) меж охоронних зон, зон санітарної охорони, санітарно-захисних зон і зон особливого режиму використання земель за їх наявності;\n\nд) матеріали перенесення меж земельної ділянки в натуру (на місцевість)\";\n\n15) статтю 52 доповнити частинами четвертою та п’ятою такого змісту:\n\n\"Проекти землеустрою, що забезпечують еколого-економічне обґрунтування сівозміни та впорядкування угідь, розробляються на підставі укладених договорів між замовниками документації із землеустрою та її розробниками.\n\nПроект землеустрою, що забезпечує еколого-економічне обґрунтування сівозміни та впорядкування угідь, включає:\n\nа) завдання на складання проекту землеустрою;\n\nб) пояснювальну записку;\n\nв) документи, що підтверджують площу землеволодіння (землекористування);\n\nг) матеріали геодезичних та землевпорядних вишукувань;\n\nґ) матеріали ґрунтових обстежень (за наявності);\n\nд) копії агрохімічних паспортів полів, земельних ділянок (за наявності таких паспортів) у разі здійснення за проектом заходів з організації сівозміни;\n\nе) матеріали книги історії полів за останні три роки (за наявності);\n\nє) матеріали погодження проекту землеустрою, встановлені статтею 186 Земельного кодексу України;\n\nж) план існуючого стану використання земель у розрізі землеволодінь та землекористувань, угідь, обмежень та особливих умов використання земель;\n\nз) схему розміщення попередників сільськогосподарських культур (у разі здійснення за проектом заходів з організації сівозміни);\n\nи) план агровиробничих груп ґрунтів та крутизни схилів;\n\nі) план організації землеволодінь (землекористувань), впорядкування угідь, розміщення виробничих будівель і споруд, об’єктів інженерної та соціальної інфраструктури та заходів з охорони земель;\n\nї) план організації території сівозміни (проектування полів сівозміни з визначенням їх типів і видів з урахуванням спеціалізації сільськогосподарського виробництва, чергування сільськогосподарських культур у сівозміні) (у разі здійснення за проектом заходів з організації сівозміни);\n\nй) матеріали перенесення в натуру (на місцевість) запроектованих полів сівозміни (у разі здійснення за проектом заходів з організації сівозміни);\n\nк) матеріали перенесення в натуру (на місцевість) меж земельних угідь (у разі здійснення за проектом зміни земельних угідь)\";\n\n16) частину п’яту статті 53 замінити трьома частинами такого змісту:\n\n\"Проекти землеустрою щодо впорядкування територій населених пунктів розробляються на підставі рішення відповідної сільської, селищної, міської ради.\n\nПроекти землеустрою щодо впорядкування територій населених пунктів включають:\n\nа) завдання на складання проекту землеустрою;\n\nб) пояснювальну записку;\n\nв) рішення відповідної сільської, селищної, міської ради про розроблення проекту землеустрою;\n\nг) викопіювання з містобудівної документації (за наявності);\n\nґ) матеріали геодезичних та землевпорядних вишукувань;\n\nд) переліки земельних ділянок (земель), наданих у власність (користування) з кадастровими номерами, наданих у власність (користування) без кадастрових номерів, не наданих у власність чи користування у розрізі угідь, що використовуються без документів, які посвідчують право на них;\n\nе) переліки земельних ділянок, на які встановлено обмеження або обтяження;\n\nє) експлікацію земельних угідь за власниками та користувачами земельних ділянок;\n\nж) відомості про обчислення площі земельних ділянок;\n\nз) план організації території населеного пункту;\n\nи) викопіювання із кадастрових карт (планів) з відображенням існуючих (за наявності) та проектних меж відповідного населеного пункту;\n\nі) збірний план земельних ділянок, наданих у власність чи користування, та земельних ділянок, не наданих у власність чи користування;\n\nї) плани сучасного та перспективного використання земель у межах відповідного населеного пункту;\n\nй) план розподілу земель за категоріями, власниками і користувачами (форма власності, вид речового права), угіддями з відображенням наявних обмежень (обтяжень);\n\nк) матеріали погодження проекту землеустрою, встановлені статтею 186 Земельного кодексу України.\n\nУ разі формування земельної ділянки проект землеустрою щодо впорядкування територій населених пунктів також включає:\n\nа) відомості про обчислення площі земельної ділянки;\n\nб) кадастровий план земельної ділянки;\n\nв) матеріали перенесення меж земельної ділянки в натуру (на місцевість);\n\nг) перелік обмежень у використанні земельних ділянок;\n\nґ) акт приймання-передачі межових знаків на зберігання;\n\nд) акт перенесення в натуру (на місцевість) меж охоронних зон, зон санітарної охорони, санітарно-захисних зон і зон особливого режиму використання земель за їх наявності\";\n\n17) статтю 54 викласти в такій редакції:\n\n\" Стаття 54. Робочі проекти землеустрою\n\nРобочі проекти землеустрою складаються з метою реалізації заходів з рекультивації порушених земель, консервації деградованих та малопродуктивних угідь, поліпшення сільськогосподарських і лісогосподарських угідь, захисту земель від ерозії, підтоплення, заболочення, вторинного засолення, висушення, зсувів, ущільнення, закислення, забруднення промисловими та іншими відходами, радіоактивними та хімічними речовинами.\n\nРобочі проекти землеустрою розробляються на підставі рішення Верховної Ради Автономної Республіки Крим, Ради міністрів Автономної Республіки Крим, відповідного органу виконавчої влади або органу місцевого самоврядування.\n\nРобочий проект землеустрою включає:\n\nа) завдання на складання робочого проекту землеустрою;\n\nб) пояснювальну записку;\n\nв) рішення Верховної Ради Автономної Республіки Крим, Ради міністрів Автономної Республіки Крим, відповідного органу виконавчої влади або органу місцевого самоврядування про розроблення робочого проекту землеустрою;\n\nг) характеристику природних та агрокліматичних умов відповідної території;\n\nґ) матеріали ґрунтових та інших обстежень;\n\nд) матеріали геодезичних вишукувань та землевпорядного проектування;\n\nе) техніко-економічні показники робочого проекту землеустрою;\n\nє) проектні рішення з визначення комплексу заходів та обсягу робіт з охорони земель;\n\nж) розрахунки кошторисної вартості щодо впровадження запроектованих заходів з охорони земель;\n\nз) матеріали погодження робочого проекту землеустрою, встановлені статтею 186 Земельного кодексу України;\n\nи) плани агровиробничих груп ґрунтів та крутизни схилів;\n\nі) плани запроектованих заходів;\n\nї) матеріали перенесення проекту в натуру (на місцевість)\";\n\n18) у статті 55:\n\nназву після слів \"Технічна документація із землеустрою щодо встановлення\" доповнити словом \"(відновлення)\";\n\nчастини першу і другу після слова \"Встановлення\" доповнити словом \"(відновлення)\";\n\nчастину третю виключити;\n\nдоповнити частинами восьмою - десятою такого змісту:\n\n\"У разі якщо на підставі технічної документації із землеустрою щодо встановлення (відновлення) меж земельної ділянки в натурі (на місцевості) передбачається здійснити передачу земельних ділянок державної чи комунальної власності у власність чи користування, така технічна документація розробляється на підставі дозволу, наданого Верховною Радою Автономної Республіки Крим, Радою міністрів Автономної Республіки Крим, органом виконавчої влади, органом місцевого самоврядування відповідно до повноважень, визначених статтею 122 Земельного кодексу України (у випадках, передбачених законом).\n\nЯкщо на підставі технічної документації із землеустрою щодо встановлення (відновлення) меж земельної ділянки в натурі (на місцевості) передбачається здійснити передачу земельної ділянки державної чи комунальної власності у власність чи користування, на якій розташовано житловий будинок, право власності на який зареєстровано, така технічна документація розробляється на замовлення власника житлового будинку без надання дозволу Верховною Радою Автономної Республіки Крим, Радою міністрів Автономної Республіки Крим, органом виконавчої влади, органом місцевого самоврядування відповідно до повноважень, визначених статтею 122 Земельного кодексу України.\n\nТехнічна документація із землеустрою щодо встановлення (відновлення) меж земельної ділянки в натурі (на місцевості) включає:\n\nа) завдання на складання технічної документації із землеустрою;\n\nб) пояснювальну записку;\n\nв) рішення Верховної Ради Автономної Республіки Крим, Ради міністрів Автономної Республіки Крим, відповідного органу виконавчої влади або органу місцевого самоврядування про надання дозволу на розроблення технічної документації із землеустрою (у випадках, передбачених законом);\n\nг) згоду власника земельної ділянки, а для земель державної та комунальної власності - органу, уповноваженого здійснювати розпорядження земельною ділянкою, на відновлення меж земельної ділянки користувачем;\n\nґ) довідку, що містить узагальнену інформацію про землі (території);\n\nд) копію документа, що посвідчує фізичну особу, або копію виписки з Єдиного державного реєстру юридичних осіб та фізичних осіб - підприємців;\n\nе) копію документа, що посвідчує право на земельну ділянку (у разі проведення робіт щодо відновлення меж земельної ділянки в натурі (на місцевості);\n\nє) копію правовстановлюючих документів на об’єкти нерухомого майна, розташовані на земельній ділянці (за умови якщо права власності на такі об’єкти зареєстровані);\n\nж) матеріали польових топографо-геодезичних робіт;\n\nз) план меж земельної ділянки, складений за результатами зйомки, на якому відображаються зовнішні межі земельної ділянки із зазначенням власників (користувачів) суміжних земельних ділянок, усі поворотні точки меж земельної ділянки, лінійні проміри між точками на межах земельної ділянки, межі вкраплених земельних ділянок із зазначенням їх власників (користувачів);\n\nи) кадастровий план земельної ділянки;\n\nі) перелік обмежень у використанні земельної ділянки;\n\nї) у разі необхідності документ, що підтверджує повноваження особи діяти від імені власника (користувача) земельної ділянки при встановленні (відновленні) меж земельної ділянки в натурі (на місцевості);\n\nй) акт приймання-передачі межових знаків на зберігання, що включається до документації із землеустрою після виконання робіт із встановлення (відновлення) меж земельної ділянки в натурі (на місцевості) та закріплення їх межовими знаками\";\n\n19) статтю 57 викласти в такій редакції:\n\n\" Стаття 57. Технічна документація із землеустрою щодо інвентаризації земель\n\nТехнічна документація із землеустрою щодо інвентаризації земель включає:\n\nа) завдання на складання технічної документації із землеустрою;\n\nб) пояснювальну записку;\n\nв) рішення Верховної Ради Автономної Республіки Крим, Ради міністрів Автономної Республіки Крим, відповідного органу виконавчої влади або органу місцевого самоврядування про інвентаризацію земель (у разі якщо інвентаризація земель проводиться щодо земель державної чи комунальної власності);\n\nг) копії документів, що містять вихідні дані, які використовувалися під час інвентаризації земель;\n\nґ) матеріали топографо-геодезичних вишукувань;\n\nд) переліки земельних ділянок (земель) у розрізі за категоріями земель та угіддями, наданих у власність (користування) з кадастровими номерами, наданих у власність (користування) без кадастрових номерів, не наданих у власність чи користування, що використовуються без документів, які посвідчують право на них, що використовуються не за цільовим призначенням, невитребуваних земельних часток (паїв), відумерлої спадщини;\n\nе) пропозиції щодо узгодження даних, отриманих у результаті проведення інвентаризації земель, з інформацією, що міститься у документах, що посвідчують право на земельну ділянку, та Державному земельному кадастрі;\n\nє) робочий і зведений інвентаризаційні плани;\n\nж) матеріали погодження технічної документації із землеустрою, встановлені статтею 186 Земельного кодексу України.\n\nУ разі формування земельної ділянки технічна документація із землеустрою щодо інвентаризації земель також включає:\n\nа) відомості про обчислення площі земельної ділянки;\n\nб) кадастровий план земельної ділянки;\n\nв) перелік обмежень у використанні земельних ділянок;\n\nг) акт перенесення в натуру (на місцевість) меж охоронних зон, зон санітарної охорони, санітарно-захисних зон і зон особливого режиму використання земель за їх наявності;\n\nґ) акт приймання-передачі межових знаків на зберігання;\n\nд) матеріали перенесення меж земельної ділянки в натуру (на місцевість)\";\n\n20) у пункті \"ґ\" частини другої статті 67 слова \"проекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного та історико-культурного призначення\" замінити словами \"проекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів\".\n\n3. У Законі України \"Про порядок виділення в натурі (на місцевості) земельних ділянок власникам земельних часток (паїв)\" (Відомості Верховної Ради України, 2003 р., № 38, ст. 314):\n\n1) у частині першій статті 5:\n\nв абзаці шостому слова \"та виготовлення технічної документації, яка необхідна для складання документів, що посвідчують право власності на земельну ділянку\" замінити словами \"та виготовлення відповідної документації із землеустрою\";\n\nв абзаці сьомому слова \"та виготовлення технічної документації, яка необхідна для складання документів, що посвідчують право на земельну ділянку\" виключити;\n\n2) абзац третій частини першої статті 8 викласти в такій редакції:\n\n\"технічну документацію із землеустрою щодо встановлення (відновлення) меж земельної ділянки в натурі (на місцевості)\";\n\n3) у частині першій статті 11 слова \"на підставі технічної документації із землеустрою щодо складання документів, що посвідчують право власності на земельну ділянку\" замінити словами \"на підставі проектів землеустрою щодо організації території земельних часток (паїв) або технічної документації із землеустрою щодо встановлення (відновлення) меж земельної ділянки в натурі (на місцевості)\".\n\n4. У Законі України \"Про охорону земель\" (Відомості Верховної Ради України, 2003 р., № 39, ст. 349; 2012 р., № 49, ст. 555; 2014 р., № 6-7, ст. 80):\n\n1) у пункті 1 статті 18 -1 :\n\nв абзаці третьому слова \"проектом рекультивації земель\" замінити словами \"робочим проектом землеустрою\";\n\nв абзаці шостому слова \"проектами землеустрою щодо\" замінити словами \"робочими проектами землеустрою, стосовно\";\n\n2) статтю 25 викласти в такій редакції:\n\n\" Стаття 25. Документація із землеустрою в галузі охорони земель\n\nДокументацією із землеустрою в галузі охорони земель є схеми землеустрою і техніко-економічні обґрунтування використання та охорони земель адміністративно-територіальних одиниць та робочі проекти землеустрою.\n\nСклад документації із землеустрою в галузі охорони земель та порядок її погодження і затвердження встановлюються Земельним кодексом України та Законом України \"Про землеустрій\".\n\nВласники землі та землекористувачі забезпечують виконання заходів з охорони земель та обмежень у використанні земель, передбачених документацією із землеустрою в галузі охорони земель\";\n\n3) у статті 36:\n\nу частині четвертій слова \"проектної документації із землеустрою\" замінити словами \"документації із землеустрою\";\n\nу частині п’ятій слова \"робочих проектів рекультивації, захисту земель від ерозії та іншої документації із землеустрою\" замінити словами \"схем землеустрою і техніко-економічного обґрунтування використання та охорони земель адміністративно-територіальних одиниць, робочих проектів землеустрою\";\n\n4) у статті 52:\n\nу частині другій слова \"робочих проектів з рекультивації порушених земель та підвищення родючості ґрунтів\" замінити словами \"робочих проектів землеустрою\";\n\nу частині четвертій слова \"проектах рекультивації порушених земель\" замінити словами \"робочих проектах землеустрою\";\n\n5) в абзаці четвертому частини п’ятої статті 55 слова \"проектів консервації земель\" замінити словами \"робочих проектів землеустрою\".\n\n5. В абзаці дев’ятому пункту \"а\" частини першої статті 6 Закону України \"Про державний контроль за використанням та охороною земель\" (Відомості Верховної Ради України, 2003 р., № 39, ст. 350; 2012 р., № 49, ст. 555; 2014 р., № 6-7, ст. 80) слова \"проектом рекультивації земель\" замінити словами \"робочим проектом землеустрою\".\n\n6. У частині першій статті 9 Закону України \"Про державну експертизу землевпорядної документації\" (Відомості Верховної Ради України, 2004 р., № 38, ст. 471; 2008 р., № 48, ст. 358; 2010 р., № 5, ст. 40; 2013 р., № 19-20, ст. 189, № 36, ст. 472, із змінами, внесеними Законом України від 12 лютого 2015 року № 191-VIII):\n\nабзац другий виключити;\n\nабзац п’ятий викласти в такій редакції:\n\n\"проекти землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів\";\n\nабзац десятий замінити двома абзацами такого змісту:\n\n\"проекти землеустрою щодо приватизації земель державних і комунальних сільськогосподарських підприємств, установ та організацій;\n\nтехнічна документація із землеустрою щодо інвентаризації земель у разі формування земельних ділянок за рахунок особливо цінних земель, земель лісогосподарського призначення, а також земель водного фонду, природоохоронного, оздоровчого, рекреаційного та історико-культурного призначення\".\n\nУ зв’язку з цим абзац одинадцятий вважати абзацом тринадцятим.\n\n7. Частину першу статті 25 Закону України \"Про землі енергетики та правовий режим спеціальних зон енергетичних об’єктів\" (Відомості Верховної Ради України, 2011 р., № 1, ст. 1) викласти в такій редакції:\n\n\"Спеціальні зони об’єктів енергетики зазначаються у схемах землеустрою і техніко-економічному обґрунтуванні використання та охорони земель адміністративно-територіальних одиниць, проектах землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів, проектах землеустрою, що забезпечують еколого-економічне обґрунтування сівозміни та впорядкування угідь, проектах землеустрою щодо відведення земельних ділянок, технічній документації із землеустрою щодо встановлення (відновлення) меж земельної ділянки в натурі (на місцевості), іншій визначеній законом документації із землеустрою\".\n\n8. Частину першу статті 9 Закону України \"Про правовий режим земель охоронних зон об’єктів магістральних трубопроводів\" (Відомості Верховної Ради України, 2011 р., № 37, ст. 371) викласти в такій редакції:\n\n\"1. Охоронні зони об’єктів магістральних трубопроводів зазначаються у схемах землеустрою і техніко-економічному обґрунтуванні використання та охорони земель адміністративно-територіальних одиниць, проектах землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів, проектах землеустрою, що забезпечують еколого-економічне обґрунтування сівозміни та впорядкування угідь, проектах землеустрою щодо відведення земельних ділянок, технічній документації із землеустрою щодо встановлення (відновлення) меж земельної ділянки в натурі (на місцевості), іншій визначеній законом документації із землеустрою\".\n\n9. У Законі України \"Про Державний земельний кадастр\" (Відомості Верховної Ради України, 2012 р., № 8, ст. 61; 2013 р., № 36, ст. 472, № 40, ст. 535):\n\n1) у статті 21 :\n\nу частині першій :\n\nабзац третій доповнити словами \"та у разі зміни меж суміжних земельних ділянок їх власниками\";\n\nабзац четвертий викласти в такій редакції:\n\n\"на підставі технічної документації із землеустрою щодо проведення інвентаризації земель - за результатами інвентаризації земель\";\n\nдоповнити абзацом п’ятим такого змісту:\n\n\"на підставі проектів землеустрою щодо організації території земельних часток (паїв) - у разі виділення в натурі (на місцевості) земельних ділянок власникам земельних часток (паїв)\";\n\nпункт \"а\" частини другої доповнити абзацом четвертим такого змісту:\n\n\"на підставі технічної документації із землеустрою щодо інвентаризації земель\";\n\nабзац третій частини четвертої викласти в такій редакції:\n\n\"на підставі схем землеустрою і техніко-економічних обґрунтувань використання та охорони земель адміністративно-територіальних одиниць, проектів землеустрою, що забезпечують еколого-економічне обґрунтування сівозміни та впорядкування угідь, проектів землеустрою щодо організації території земельних часток (паїв), проектів землеустрою щодо приватизації земель державних і комунальних сільськогосподарських підприємств, установ та організацій, проектів землеустрою щодо впорядкування території населених пунктів, технічної документації із землеустрою щодо інвентаризації земель\";\n\nу частині п’ятій слова \"проектів землеустрою щодо створення нових та впорядкування існуючих землеволодінь і землекористувань\" замінити словами \"проектів землеустрою щодо організації і встановлення меж територій природно-заповідного фонду та іншого природоохоронного призначення, оздоровчого, рекреаційного, історико-культурного, лісогосподарського призначення, земель водного фонду та водоохоронних зон, обмежень у використанні земель та їх режимоутворюючих об’єктів\";\n\nу частині одинадцятій слова \"документації із землеустрою щодо встановлення в натурі (на місцевості) державного кордону України\" замінити словами \"технічної документації із землеустрою щодо визначення та встановлення в натурі (на місцевості) державного кордону України\";\n\n2) пункт 7 розділу VII \"Прикінцеві та перехідні положення\" викласти в такій редакції:\n\n\"7. До державної реєстрації права державної чи комунальної власності на земельні ділянки формування земельних ділянок за рахунок земель державної та комунальної власності, визначення їх угідь, а також віднесення таких земельних ділянок до певних категорій може здійснюватися на підставі технічної документації із землеустрою щодо інвентаризації земель\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Прийняті і не виконані до набрання чинності цим Законом рішення Верховної Ради Автономної Республіки Крим, Ради міністрів Автономної Республіки Крим, органів виконавчої влади або органів місцевого самоврядування про надання дозволів на розроблення проектів землеустрою щодо створення нових та впорядкування існуючих землеволодінь і землекористувань зберігають чинність протягом двох років з дня набрання чинності цим Законом, а розроблені відповідно до цих рішень проекти землеустрою після погодження в порядку, встановленому статтею 186 -1 Земельного кодексу України, підлягають затвердженню органом, який надав дозвіл на їх розроблення, та є підставою для внесення відповідних відомостей до Державного земельного кадастру.\n\n3. Проекти землеустрою щодо створення нових та впорядкування існуючих землеволодінь і землекористувань, затверджені рішенням Верховної Ради Автономної Республіки Крим, Ради міністрів Автономної Республіки Крим, відповідного органу виконавчої влади або органу місцевого самоврядування до набрання чинності цим Законом, є підставою для внесення відповідних відомостей до Державного земельного кадастру.\n\n4. Кабінету Міністрів України у шестимісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n2 червня 2015 року\n\n№ 497-VIII\n\nПро внесення змін до деяких законодавчих актів України щодо визначення складу, змісту та порядку погодження документації із землеустрою\nЗакон України від 02.06.2015 № 497-VIII\n\nПрийняття від 02.06.2015\nПостійна адреса:\nhttps://zakon.rada.gov.ua/go/497-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}