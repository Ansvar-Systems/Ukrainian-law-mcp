{
  "id": "ua-law-2246-20",
  "type": "statute",
  "title": "Закон України (2246-20)",
  "title_en": "",
  "short_name": "2246-20",
  "status": "in_force",
  "issued_date": "2022-05-12",
  "url": "https://zakon.rada.gov.ua/laws/show/2246-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо безперебійного виробництва та постачання сільськогосподарської продукції під час воєнного стану\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про пестициди і агрохімікати\" (Відомості Верховної Ради України, 1995 р., № 14, ст. 91 із наступними змінами):\n\n1) в абзаці другому частини першої статті 16 -5 слова \"санітарно-гігієнічних вимог до\" замінити словами \"державних санітарних норм і правил\";\n\n2) доповнити статтею 25 такого змісту:\n\n\" Стаття 25. Прикінцеві та перехідні положення\n\nУстановити, що під час воєнного стану та протягом 90 днів з дати його припинення або скасування:\n\nдія абзацу третього частини першої статті 16 -3 цього Закону зупиняється;\n\nдля державної реєстрації пестицидів і агрохімікатів, у тому числі розпочатої до набрання чинності Законом України \"Про внесення змін до деяких законів України щодо безперебійного виробництва та постачання сільськогосподарської продукції під час воєнного стану\", наявність позитивного висновку державної санітарно-епідеміологічної експертизи не вимагається;\n\nдержавна реєстрація агрохімікатів не вимагається у випадках, передбачених статтею 4 цього Закону, а також для таких товарних підкатегорій згідно з УКТ ЗЕД :\n\n1.\n\n3102 29 00 00\n\nПодвiйнi солi i суміші сульфату амонію та нітрату амонію\n\n2.\n\n3102 30 00 00\n\nНітрат амонію, у тому числі у водному розчині\n\n3.\n\n3102 60 00 00\n\nПодвійні солі та суміші нітрату кальцію і нітрату амонію\n\n4.\n\n3102 90 00 00\n\nДобрива азотні інші, включаючи суміші, не включені до інших товарних позицій\n\n5.\n\n3104 20 10 00\n\nХлористий калій\n\nКалій у перерахунку на водорозчинний K2O (не більше 40 %)\n\n6.\n\n3105 30 00 00\n\nГідроортофосфат діамонію (фосфатдіамоній)\n\n7.\n\n3105 40 00 00\n\nДигідроортофосфат амонію (фосфат моноамоній) та його суміші з гідроортофосфатом діамонію (фосфатдіамоній)\n\n8.\n\n2814 20 00 00\n\nАміак у водному розчинi (аміачна вода)\n\n9.\n\n2832 30 00 00\n\nТіосульфати\n\n10.\n\n2833 29 20 00\n\nСульфат цинку\n\n11.\n\n2834 21 00 00\n\nНітрат калію\n\n12.\n\n2834 29 80 00\n\nІнші нітрати\n\n13.\n\n2835 24 00 00\n\nФосфати калію\n\n14.\n\n2835 26 00 00\n\nФосфати кальцію\n\n15.\n\n2835 29 90 00\n\nФосфати алюмінію\n\n16.\n\n2840 20 10 00\n\nБорати натрію, безводнi\n\n17.\n\n2840 20 90 00\n\nІншi борати\n\n18.\n\n2922 49 85 00\n\nХелат цинку\".\n\n2. У Законі України \"Про карантин рослин\" (Відомості Верховної Ради України, 2006 р., № 19-20, ст. 167 із наступними змінами):\n\n1) у статті 1 :\n\nу частині першій:\n\nтермін \"фітосанітарний сертифікат\" викласти в такій редакції:\n\n\"фітосанітарний сертифікат - документ у паперовій або електронній формі, що відповідає зразку , затвердженому Міжнародною конвенцією про захист рослин, і засвідчує, що вантаж з об’єктами регулювання відповідає фітосанітарним вимогам держави-імпортера\";\n\nдоповнити з урахуванням алфавітного порядку терміном такого змісту:\n\n\"фітосанітарний сертифікат на реекспорт - документ у паперовій або електронній формі, що відповідає зразку , затвердженому Міжнародною конвенцією про захист рослин, і засвідчує, що імпортований вантаж з об’єктами регулювання відповідає фітосанітарним вимогам держави-імпортера\";\n\nдоповнити частиною третьою такого змісту:\n\n\"Термін \" аудитор із сертифікації (агроном-інспектор) \" вживається в цьому Законі у значенні, наведеному в Законі України \"Про насіння і садивний матеріал\";\n\n2) у статті 29 :\n\nчастину першу викласти в такій редакції:\n\n\"Об’єкти регулювання, включені до переліку об’єктів регулювання для цілей контролю за переміщенням територією України, переміщуються територією України за наявності карантинного сертифіката у разі вивезення з карантинної зони об’єктів регулювання, які здатні поширювати карантинний організм, щодо якого запроваджено карантинний режим\";\n\nперше речення частини другої виключити;\n\nчастину одинадцяту викласти в такій редакції:\n\n\"Об’єкти регулювання можуть переміщуватися територією України без наявності карантинного сертифіката у разі їх переміщення в межах та за межі:\n\nзони, вільної від регульованих шкідливих організмів;\n\nмісця виробництва або виробничої ділянки, вільних від регульованих шкідливих організмів\";\n\n3) у статті 36 :\n\nабзац третій частини першої викласти в такій редакції:\n\n\"супроводжуватися оригіналом фітосанітарного сертифіката або фітосанітарного сертифіката на реекспорт\";\n\nдоповнити частиною восьмою такого змісту:\n\n\"Оригінали фітосанітарного сертифіката та фітосанітарного сертифіката на реекспорт, видані державою-імпортером, визнаються в Україні у паперовій та електронній формах\";\n\n4) у статті 46 :\n\nчастину першу після слів \"на реекспорт\" доповнити словами \"виданого в електронній або паперовій формі, які мають однакову юридичну силу\";\n\nпісля частини першої доповнити новою частиною такого змісту:\n\n\"Оригінали фітосанітарного сертифіката та фітосанітарного сертифіката на реекспорт видаються державним фітосанітарним інспектором:\n\nу паперовій формі - якщо цього вимагають фітосанітарні заходи країни призначення;\n\nв електронній формі - в інших випадках, у тому числі на вимогу особи\".\n\nУ зв’язку з цим частини другу - п’ятнадцяту вважати відповідно частинами третьою - шістнадцятою;\n\nу частині сьомій:\n\nабзац перший після слова \"анулювання\" доповнити словами \"та/або переоформлення\";\n\nабзац четвертий викласти в такій редакції:\n\n\"зміна адреси, країни призначення чи пункту ввезення\";\n\nчастину восьму після слова \"оформлення\" доповнити словом \"переоформлення\";\n\n5) у розділі IX :\n\nназву викласти в такій редакції:\n\n\" Розділ IX\n\nПРИКІНЦЕВІ ТА ПЕРЕХІДНІ ПОЛОЖЕННЯ \";\n\nдоповнити пунктами 1 -2 та 1 -3 такого змісту:\n\n\"1 -2 . Установити, що під час воєнного стану та протягом 90 днів з дати його припинення або скасування:\n\n1) огляд та відбір зразків для цілей фітосанітарної експертизи (аналізів) можуть здійснюватися державними фітосанітарними інспекторами, аудиторами із сертифікації (агрономами-інспекторами) та фахівцями фітосанітарної лабораторії, включеної до Переліку фітосанітарних лабораторій, передбаченого підпунктом 2 цього пункту.\n\nЗразки, відібрані суб’єктами, зазначеними у цьому підпункті:\n\nможуть направлятися до будь-якої фітосанітарної лабораторії, включеної до Переліку фітосанітарних лабораторій, для проведення фітосанітарної експертизи (аналізів);\n\nзасвідчують фітосанітарний стан всієї партії вантажу.\n\nВідбір зразків здійснюється відповідно до методів інспектування, огляду, у тому числі відбору зразків, та проведення фітосанітарної експертизи (аналізів), затверджених відповідно до цього Закону;\n\n2) уповноваження лабораторій на проведення огляду, відбору зразків та фітосанітарної експертизи (аналізів) здійснюється відповідно до цього підпункту.\n\nЛабораторія уповноважується на проведення огляду, відбору зразків та фітосанітарної експертизи (аналізів) у разі наявності акредитації відповідно до стандартів ISO/IEC 17025, ДСТУ ISO 17025 на проведення робіт із визначення фітосанітарного стану рослин і продукції рослинного походження у галузі застосування методів діагностики шкідливих організмів за одним або кількома видами аналізів (експертиз): ентомологія, мікологія, бактеріологія, фітогельмінтологія, вірусологія, гербологія.\n\nДля уповноваження лабораторія направляє в електронній або паперовій формі до центрального органу виконавчої влади, що реалізує державну політику у сфері карантину рослин:\n\nкопію чинного атестата про акредитацію;\n\nзаяву довільної форми із зазначенням:\n\nінформації про види робіт, які лабораторія має намір проводити, зокрема огляд, відбір зразків, фітосанітарну експертизу (аналізи) в частині визначення фітосанітарного стану об’єктів регулювання у галузі застосування методів діагностики шкідливих організмів за одним або кількома видами аналізів (ентомологія, мікологія, бактеріологія, фітогельмінтологія, вірусологія, гербологія) та з уточненням методу проведення таких аналізів;\n\nконтактних даних.\n\nЛабораторія, уповноважена на проведення фітосанітарної експертизи (аналізів) за одним або кількома видами та методами проведення аналізів, включається до Переліку фітосанітарних лабораторій.\n\nРішення про уповноваження та включення лабораторії до Переліку фітосанітарних лабораторій або про відмову в уповноваженні центральний орган виконавчої влади, що реалізує державну політику у сфері карантину рослин, приймає протягом шістнадцяти робочих годин з моменту одержання ним документів, зазначених у цьому підпункті.\n\nЯкщо протягом шістнадцяти робочих годин з моменту одержання документів, зазначених у цьому підпункті, рішення про відмову в уповноваженні не прийнято, лабораторія підлягає обов’язковому включенню центральним органом виконавчої влади, що реалізує державну політику у сфері карантину рослин, до Переліку фітосанітарних лабораторій та має право на проведення огляду, відбору зразків та фітосанітарної експертизи (аналізів) як фітосанітарна лабораторія, включена до Переліку фітосанітарних лабораторій.\n\nРезультати фітосанітарної експертизи (аналізів), проведеної фітосанітарною лабораторією, включеною до Переліку фітосанітарних лабораторій, визнаються центральним органом виконавчої влади, що реалізує державну політику у сфері карантину рослин, для цілей видачі сертифікатів, передбачених цим Законом.\n\nВиключною підставою для прийняття рішення про відмову в уповноваженні є відсутність або недостовірність документів, зазначених у цьому підпункті.\n\nЦентральний орган виконавчої влади, що реалізує державну політику у сфері карантину рослин, веде Перелік фітосанітарних лабораторій, підтримує його в актуальному стані та оприлюднює на своєму офіційному веб-сайті.\n\nЦентральний орган виконавчої влади, що реалізує державну політику у сфері карантину рослин, після включення лабораторії до Переліку фітосанітарних лабораторій зобов’язаний пересвідчитися у чинності її атестата про акредитацію, поданого для уповноваження.\n\nНевідповідність та/або відсутність чинного атестата про акредитацію є підставою для виключення лабораторії з Переліку фітосанітарних лабораторій.\n\nДо Переліку фітосанітарних лабораторій включається така інформація про лабораторію:\n\nназва та місцезнаходження;\n\nвиди робіт, які проводить лабораторія, зокрема огляд, відбір зразків, фітосанітарна експертиза (аналізи) в частині визначення фітосанітарного стану об’єктів регулювання у галузі застосування методів діагностики шкідливих організмів за одним або кількома видами аналізів (ентомологія, мікологія, бактеріологія, фітогельмінтологія, вірусологія, гербологія) та з уточненням методу проведення таких аналізів.\n\nЦентральний орган виконавчої влади, що реалізує державну політику у сфері карантину рослин, забезпечує обмін інформацією з фітосанітарними лабораторіями, включеними до Переліку фітосанітарних лабораторій, щодо виданих висновків фітосанітарної експертизи (аналізів) у паперовому або електронному вигляді, у тому числі шляхом підключення до своєї інформаційної (автоматизованої) системи або шляхом обміну електронними листами.\n\n1 -3 . Установити, що під час воєнного стану строк дії фітосанітарного сертифіката та фітосанітарного сертифіката на реекспорт на території України становить 30 днів з дня його видачі\".\n\n3. У Законі України \"Про ветеринарну медицину\" (Відомості Верховної Ради України, 2007 р., № 5-6, ст. 53 із наступними змінами):\n\n1) у пункті 4 частини першої статті 85 слова \"та не транспортуватися через територію, щодо якої існують обмеження, підтверджені відповідною міжнародною організацією або ветеринарною адміністрацією країни походження чи транзиту\" виключити;\n\n2) пункт 2 частини першої статті 91 виключити.\n\n4. У пункті 3 розділу X \"Прикінцеві та перехідні положення\" Закону України \"Про державний контроль за дотриманням законодавства про харчові продукти, корми, побічні продукти тваринного походження, ветеринарну медицину та благополуччя тварин\" (Відомості Верховної Ради України, 2017 р., № 31, ст. 343 із наступними змінами):\n\nабзац перший викласти в такій редакції:\n\n\"3. Установити, що протягом трьох років з дня припинення або скасування воєнного стану\";\n\nпідпункт 2 викласти в такій редакції:\n\n\"2) вантажі, що ввозяться (пересилаються) на митну територію України, підлягають документальним перевіркам, перевіркам відповідності та фізичним перевіркам, які проводяться у пунктах пропуску (пунктах контролю) через державний кордон України або в зонах митного контролю на митній території України відповідно до вимог Митного кодексу України та норм, встановлених розділом VII цього Закону\".\n\n5. Пункт 2 розділу XI \"Перехідні положення\" Закону України \"Про основні принципи та вимоги до органічного виробництва, обігу та маркування органічної продукції\" (Відомості Верховної Ради України, 2018 р., № 36, ст. 275; 2021 р., № 40, ст. 332) викласти в такій редакції:\n\n\"2. Установити, що:\n\n1) до 1 липня 2024 року суб’єкти господарювання, які не є операторами відповідно до цього Закону, мають право реалізовувати сільськогосподарську продукцію як органічну та використовувати напис \"органічний продукт\" у власних назвах продуктів та торговельних марках, а також позначення та написи \"органічний\", \"біодинамічний\", \"біологічний\", \"екологічний\", \"органік\" та/або будь-які однокореневі та/або похідні слова від цих слів з префіксами \"біо-\", \"еко-\", за умови наявності чинного сертифіката, що засвідчує виробництво та/або обіг органічної продукції згідно із законодавством іншим, ніж законодавство України, виданого органом іноземної сертифікації;\n\n2) до 1 липня 2024 року виробниками органічної сільськогосподарської продукції для цілей Закону України \"Про державну підтримку сільського господарства України\" вважаються оператори та суб’єкти господарювання, зазначені в підпункті 1 цього пункту;\n\n3) до 1 січня 2024 року орган сертифікації може скоротити тривалість перехідного періоду, передбаченого цим Законом, для суб’єкта господарювання, який перебуває під його контролем як органу іноземної сертифікації, на строк, протягом якого такий суб’єкт господарювання здійснював органічне виробництво у відповідній галузі згідно із законодавством Європейського Союзу\".\n\n6. В абзаці першому пункту 1 розділу XV \"Прикінцеві та перехідні положення\" Закону України \"Про ветеринарну медицину\" від 4 лютого 2021 року № 1206-IX слова \"два роки з дня набрання ним чинності\" замінити словами \"один рік з дня припинення або скасування воєнного стану\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити прийняття та приведення міністерствами та іншими центральними органами виконавчої влади їх нормативно-правових актів відповідно до цього Закону.\n\nПрезидент України\n\nВ. ЗЕЛЕНСЬКИЙ\n\nм. Київ\n\n12 травня 2022 року\n\n№ 2246-IX\n\nПро внесення змін до деяких законів України щодо безперебійного виробництва та постачання сільськогосподарської продукції під час воєнного стану\nЗакон України від 12.05.2022 № 2246-IX\n\nПрийняття від 12.05.2022\nПостійна адреса:\nhttps://zakon.rada.gov.ua/go/2246-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}