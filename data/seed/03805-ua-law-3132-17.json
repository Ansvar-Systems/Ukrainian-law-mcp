{
  "id": "ua-law-3132-17",
  "type": "statute",
  "title": "Закон України (3132-17)",
  "title_en": "",
  "short_name": "3132-17",
  "status": "in_force",
  "issued_date": "2011-03-15",
  "url": "https://zakon.rada.gov.ua/laws/show/3132-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про правовий режим майна у Збройних Силах України\"\n( Відомості Верховної Ради України (ВВР), 2011, N 39, ст.388 )\n\nВерховна Рада України п о с т а н о в л я є :\nI. Внести до Закону України \"Про правовий режим майна у\nЗбройних Силах України\" ( 1075-14 ) (Відомості Верховної Ради\nУкраїни, 1999 р., N 48, ст. 407; 2002 р., N 29, ст. 193; 2003 р.,\nN 37, ст. 300; 2006 р., N 30, ст. 258) такі зміни:\n1. Статтю 6 доповнити частиною п'ятою такого змісту:\n\"Кошти, що надходять від реалізації продуктів утилізації\nозброєння, військової техніки і боєприпасів, зараховуються до\nДержавного бюджету України та згідно із законом про Державний\nбюджет України на відповідний рік використовуються для\nфінансування заходів з утилізації озброєння, військової техніки і\nбоєприпасів\".\n2. Доповнити статтею 6-1 такого змісту:\n\" Стаття 6-1. Утилізація військового майна\nУтилізація військового майна - проведення організаційних,\nнаукових, технічних, економічних, екологічних, санітарних,\nпротиепідемічних та інших робіт (заходів), що забезпечують\nпереробку військового майна.\nВідновлені в ході таких робіт (заходів) компоненти\nвійськового майна, зокрема агрегати, системи, вироби або елементи,\nпісля ремонту чи модернізації та приймання їх в установленому\nпорядку можуть використовуватися за призначенням відповідно до\nзакону.\nДержавний контроль за утилізацією військового майна\nздійснюється Міністерством оборони України, іншими органами\nдержавної влади відповідно до закону, в тому числі шляхом:\nперевірки, ревізії, огляду та обстеження суб'єкта\nгосподарювання, що проводить утилізацію;\nогляду території або приміщення, які використовуються для\nпровадження господарської діяльності, і ознайомлення з\nвідповідними документами.\nКабінет Міністрів України розробляє і затверджує Державну\nпрограму утилізації озброєння, військової техніки, боєприпасів та\nіншого військового майна.\nУтилізація військового майна проводиться за рахунок коштів\nдержавного бюджету, міжнародної фінансової допомоги та інших\nпередбачених законодавством джерел\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у тримісячний строк з дня\nнабрання чинності цим Законом привести свої нормативно-правові\nакти у відповідність із цим Законом.\n\nПрезидент України В.ЯНУКОВИЧ\n\nм. Київ, 15 березня 2011 року\nN 3132-VI\n\nПро внесення змін до Закону України \"Про правовий режим майна у Збройних Силах України\"\nЗакон України від 15.03.2011 № 3132-VI\n\nПрийняття від 15.03.2011\nПостійна адреса:\nhttps://zakon.rada.gov.ua/go/3132-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}