{
  "id": "ua-law-1284-15",
  "type": "statute",
  "title": "Закон України (1284-15)",
  "title_en": "",
  "short_name": "1284-15",
  "status": "in_force",
  "issued_date": "2003-11-18",
  "url": "https://zakon.rada.gov.ua/laws/show/1284-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України\nпро адміністративні правопорушення\n( Відомості Верховної Ради України (ВВР), 2004, N 12, ст.156 )\n\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Статтю 95 викласти у такій редакції:\n\" Стаття 95. Порушення правил і норм ядерної та радіаційної\nбезпеки\nПорушення посадовими особами підприємств, установ та\nорганізацій незалежно від форми власності правил і норм ядерної та\nрадіаційної безпеки -\nтягне за собою накладення штрафу від десяти до ста\nнеоподатковуваних мінімумів доходів громадян.\nТі самі дії, вчинені повторно протягом року після накладення\nадміністративного стягнення, -\nтягнуть за собою накладення штрафу від ста до двохсот\nнеоподатковуваних мінімумів доходів громадян\".\n2. В абзаці другому статті 164 слова \"від трьох до восьми\"\nзамінити словами \"від десяти до ста\".\n3. Доповнити статтями 188-18 і 244-12 такого змісту:\n\" Стаття 188-18 . Невиконання законних вимог (приписів)\nпосадових осіб органів державного регулювання\nядерної та радіаційної безпеки\nНевиконання законних вимог (приписів) посадових осіб органів\nдержавного регулювання ядерної та радіаційної безпеки щодо\nусунення порушень законодавства про ядерну та радіаційну безпеку,\nненадання їм необхідної інформації або надання неправдивої\nінформації, створення інших перешкод для виконання покладених на\nних обов'язків -\nтягнуть за собою накладення штрафу від десяти до ста\nнеоподатковуваних мінімумів доходів громадян.\nТі самі дії, вчинені повторно протягом року після накладення\nадміністративного стягнення, -\nтягнуть за собою накладення штрафу від ста до двохсот\nнеоподатковуваних мінімумів доходів громадян\";\n\" Стаття 244-12. Органи державного регулювання ядерної\nта радіаційної безпеки\nОргани державного регулювання ядерної та радіаційної безпеки\nрозглядають справи про адміністративні правопорушення, пов'язані з\nпорушенням правил і норм ядерної та радіаційної безпеки\n(стаття 95), а також з невиконанням законних вимог (приписів)\nпосадових осіб органів державного регулювання ядерної та\nрадіаційної безпеки (стаття 188-18 ).\nВід імені органів державного регулювання ядерної та\nрадіаційної безпеки розглядати справи про адміністративні\nправопорушення і накладати адміністративні стягнення мають право\nГоловний державний інспектор з ядерної безпеки України, його\nзаступники\".\n4. У назві та тексті статті 188-5 слова \"та ядерної\"\nвиключити.\n5. У статті 242-1:\nу частині першій та пункті 1 частини другої слова і цифри\n\"статтею 95 (крім порушень санітарно-гігієнічних і\nсанітарно-протиепідемічних правил і норм)\" замінити словами і\nцифрами \"статтею 95 (крім порушень санітарно-гігієнічних і\nсанітарно-протиепідемічних правил і норм та норм ядерної\nбезпеки)\";\nпункт 2 частини другої виключити.\n6. В абзаці першому частини другої статті 255 цифри \"244-11\"\nзамінити цифрами \"244-12\".\nII. Цей Закон набирає чинності через шість місяців з дня його\nопублікування.\n\nПрезидент України Л.КУЧМА\n\nм. Київ, 18 листопада 2003 року\nN 1284-IV\n\nПро внесення змін до Кодексу України про адміністративні правопорушення\nЗакон України від 18.11.2003 № 1284-IV\n\nПрийняття від 18.11.2003\nПостійна адреса:\nhttps://zakon.rada.gov.ua/go/1284-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}