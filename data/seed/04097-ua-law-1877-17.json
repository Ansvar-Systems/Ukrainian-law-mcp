{
  "id": "ua-law-1877-17",
  "type": "statute",
  "title": "Закон України (1877-17)",
  "title_en": "",
  "short_name": "1877-17",
  "status": "in_force",
  "issued_date": "2010-02-11",
  "url": "https://zakon.rada.gov.ua/laws/show/1877-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо визначення порядку та строків зберігання\nдеяких категорій документів\n( Відомості Верховної Ради України (ВВР), 2010, N 18, ст.140 )\n\nВерховна Рада України п о с т а н о в л я є :\nI. Внести зміни до таких законів України:\n1. Статтю 42 Закону України \"Про загальнообов'язкове державне\nсоціальне страхування від нещасного випадку на виробництві та\nпрофесійного захворювання, які спричинили втрату працездатності\"\n( 1105-14 ) (Відомості Верховної Ради України, 1999 р., N 46-47,\nст. 403) викласти в такій редакції:\n\" Стаття 42. Зберігання справ про страхові виплати\nСправи про страхові виплати потерпілих на виробництві та\nзаінтересованих осіб з усіма необхідними документами зберігаються\nв робочих органах виконавчої дирекції Фонду соціального\nстрахування від нещасних випадків протягом 75 років після зняття\nзастрахованої особи з обліку. Після закінчення строку зберігання\nсправи про страхові виплати підлягають знищенню в установленому\nзаконодавством порядку\".\n2. У Законі України \"Про державну реєстрацію юридичних осіб\nта фізичних осіб - підприємців\" ( 755-15 ) (Відомості Верховної\nРади України, 2003 р., N 31-32, ст. 263; 2005 р., N 16, ст. 257;\n2006 р., N 26, ст. 210, N 27, ст. 234, N 37, ст. 310; 2009 р.,\nN 19, ст. 263):\n1) в абзаці восьмому частини першої статті 1 слова \"для\nпостійного зберігання\" виключити;\n2) статтю 15 викласти в такій редакції:\n\" Стаття 15. Зберігання реєстраційних справ\n1. Реєстраційна справа зберігається у державного реєстратора\nпротягом п'яти років з дня внесення до Єдиного державного реєстру\nзапису про припинення юридичної особи або припинення\nпідприємницької діяльності фізичною особою - підприємцем. Після\nзакінчення цього строку реєстраційні справи на паперових носіях,\nне внесені відповідно до результатів експертизи їх цінності до\nНаціонального архівного фонду, знищуються в установленому\nзаконодавством порядку.\n2. Реєстраційна справа юридичної особи або фізичної особи -\nпідприємця на електронних носіях зберігається на сервері\nтехнічного адміністратора Єдиного державного реєстру. Строк\nзберігання реєстраційної справи на електронних носіях визначається\nцим Законом\";\n3) абзац сьомий частини третьої статті 16 викласти в такій\nредакції:\n\"зберігання відомостей про юридичних осіб або фізичних осіб -\nпідприємців протягом 75 років з дати внесення запису про\nприпинення юридичної особи або припинення підприємницької\nдіяльності фізичною особою - підприємцем\";\n4) абзац тридцять третій частини другої, абзац одинадцятий\nчастини третьої та абзац вісімнадцятий частини четвертої статті 17\nвиключити.\nII. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 11 лютого 2010 року\nN 1877-VI\n\nПро внесення змін до деяких законів України щодо визначення порядку та строків зберігання деяких категорій документів\nЗакон України від 11.02.2010 № 1877-VI\n\nПрийняття від 11.02.2010\nПостійна адреса:\nhttps://zakon.rada.gov.ua/go/1877-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}