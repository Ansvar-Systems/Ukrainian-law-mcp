{
  "id": "ua-law-2196-15",
  "type": "statute",
  "title": "Закон України (2196-15)",
  "title_en": "",
  "short_name": "2196-15",
  "status": "in_force",
  "issued_date": "2004-11-18",
  "url": "https://zakon.rada.gov.ua/laws/show/2196-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про питну воду та питне водопостачання\"\n( Відомості Верховної Ради України (ВВР), 2005, N 4, ст.95 )\n\nВерховна Рада України п о с т а н о в л я є :\nI. Внести до Закону України \"Про питну воду та питне\nводопостачання\" ( 2918-14 ) (Відомості Верховної Ради України,\n2002 р., N 16, ст. 112) такі зміни:\n1. Статтю 1 доповнити абзацом такого змісту:\n\"екологічна броня питного водопостачання - мінімальний рівень\nвикористання питної води споживачами (крім населення), необхідний\nдля запобігання виникненню надзвичайних ситуацій техногенного або\nприродного характеру\".\n2. Частину першу статті 7 доповнити абзацом такого змісту:\n\"встановлення екологічної броні питного водопостачання\".\n3. Доповнити Закон статтею 16-1 такого змісту:\n\" Стаття 16-1. Застосування екологічної броні питного\nводопостачання\nЗ метою запобігання виникненню надзвичайних ситуацій\nтехногенного або природного характеру через припинення питного\nводопостачання споживачам (крім населення) у разі несплати або\nвнесення не в повному обсязі плати за використану ними питну воду\nвстановлюється екологічна броня питного водопостачання.\nОплата питної води, використаної в межах встановленої\nекологічної броні питного водопостачання, здійснюється за рахунок\nкоштів відповідних споживачів (крім населення).\nПорядок обмеження та складання переліку споживачів питної\nводи, до яких застосовується обмеження питного водопостачання до\nрівня екологічної броні питного водопостачання, встановлюється\nКабінетом Міністрів України\".\n4. Частину другу статті 22 доповнити абзацами такого змісту:\n\"у разі внесення не в повному обсязі плати за використану\nпитну воду обмежувати власне використання питної води до рівня\nекологічної броні питного водопостачання;\nзабезпечувати безперешкодний доступ відповідальних\nпредставників підприємств питного водопостачання до власних\nводопровідних мереж та обладнання для контролю за рівнем\nспоживання питної води, а також для виконання відключення і\nобмеження споживання відповідно до встановленого порядку. В разі\nперешкоди у доступі зазначених представників до водопровідних\nмереж та обладнання споживача посадові особи такого споживача\nнесуть відповідальність відповідно до закону\".\n5. Абзац четвертий частини першої статті 23 викласти у такій\nредакції:\n\"у разі внесення споживачем не в повному обсязі плати за\nвикористану питну воду обмежити його питне водопостачання до рівня\nекологічної броні питного водопостачання\".\nII. Прикінцеві положення\n1. Цей Закон набирає чинності з 1 січня 2005 року.\n2. Кабінету Міністрів України до набрання чинності цим\nЗаконом:\n1) розробити і затвердити порядок обмеження та складання\nпереліку споживачів питної води, до яких застосовується обмеження\nводопостачання до рівня екологічної броні питного водопостачання;\n2) забезпечити перегляд та скасування міністерствами, іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України Л.КУЧМА\n\nм. Київ, 18 листопада 2004 року\nN 2196-IV\n\nПро внесення змін до Закону України \"Про питну воду та питне водопостачання\"\nЗакон України від 18.11.2004 № 2196-IV\n\nПрийняття від 18.11.2004\nПостійна адреса:\nhttps://zakon.rada.gov.ua/go/2196-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}