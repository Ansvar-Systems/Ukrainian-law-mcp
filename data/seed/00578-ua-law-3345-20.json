{
  "id": "ua-law-3345-20",
  "type": "statute",
  "title": "Закон України (3345-20)",
  "title_en": "",
  "short_name": "3345-20",
  "status": "in_force",
  "issued_date": "2023-08-23",
  "url": "https://zakon.rada.gov.ua/laws/show/3345-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Митного кодексу України та інших законів України щодо уніфікації з європейськими та північноатлантичними стандартами процедур декларування військової техніки та інших товарів\n\n(Відомості Верховної Ради (ВВР), 2023, № 92, ст.359)\n\nВерховна Рада України постановляє:\n\nI. Внести до Митного кодексу України (Відомості Верховної Ради України, 2012 р., №№ 44-48, ст. 552) такі зміни:\n\n1. Частину першу статті 4 доповнити пунктом 65 такого змісту:\n\n\"65) Форма 302 - документ, що використовується для декларування військової техніки та інших товарів:\n\nа) підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України;\n\nб) підрозділів Збройних Сил України, направлених згідно із законом до інших держав\".\n\n2. Частину сьому статті 33 -1 доповнити пунктом 3 -1 такого змісту:\n\n\"3 -1 ) передавання Міністерством оборони України інформації про військову техніку та інші товари підрозділів збройних сил, переміщення яких через митний кордон здійснюється з використанням Форми 302\".\n\n3. Статтю 94 доповнити частиною восьмою такого змісту:\n\n\"8. Незалежно від виду транспорту для декларування у митний режим транзиту військової техніки та інших товарів підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України, замість митної декларації може використовуватися Форма 302 за формою держави, з якої направляються такі підрозділи\".\n\n4. Частину першу статті 105 викласти в такій редакції:\n\n\"1. У митний режим тимчасового ввезення з умовним повним звільненням від оподаткування митними платежами поміщуються виключно:\n\nтовари, транспортні засоби комерційного призначення, зазначені у статті 189 цього Кодексу та в Додатках B.1-B.9, C, D до Конвенції про тимчасове ввезення (м. Стамбул, 1990 рік), на умовах, визначених цими Додатками;\n\nповітряні судна, які ввозяться на митну територію України українськими авіакомпаніями за договорами оперативного лізингу, крім літаків масою порожнього обладнаного апарата понад 10000 кг, але не більше 30000 кг та максимальною пасажиромісткістю від 44 до 110 місць;\n\nвійськова техніка та інші товари підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України\".\n\n5. Частину третю статті 110 доповнити пунктом 14 такого змісту:\n\n\"14) військової техніки та інших товарів, зазначених у частині першій статті 252 -1 цього Кодексу\".\n\n6. У статті 112 :\n\n1) у частинах першій та четвертій слова \"частиною третьою\" замінити словами \"частинами третьою та п’ятою\";\n\n2) доповнити частиною п’ятою такого змісту:\n\n\"5. Митний режим тимчасового ввезення товарів військового призначення та подвійного використання, ввезених на митну територію України з використанням дозвільного документа центрального органу виконавчої влади, що реалізує державну політику у сфері державного експортного контролю, які використані (спожиті) або знищені, припиняється на підставі погодження зазначеного органу, отриманого митним органом з використанням механізму \"єдиного вікна\" відповідно до цього Кодексу\".\n\n7. У статті 120 :\n\n1) у частинах першій та четвертій слова \"частиною третьою\" замінити словами \"частинами третьою та п’ятою\";\n\n2) доповнити частиною п’ятою такого змісту:\n\n\"5. Митний режим тимчасового вивезення товарів військового призначення та подвійного використання, вивезених за межі митної території України з використанням дозвільного документа центрального органу виконавчої влади, що реалізує державну політику у сфері державного експортного контролю, які використані (спожиті) або знищені, припиняється на підставі погодження зазначеного органу, отриманого митним органом з використанням механізму \"єдиного вікна\" відповідно до цього Кодексу\".\n\n8. Частину другу статті 194 -1 доповнити пунктом 14 такого змісту:\n\n\"14) військової техніки та інших товарів, зазначених у частинах першій та другій статті 252 -1 цього Кодексу\".\n\n9. Доповнити статтею 252 -1 такого змісту:\n\n\" Стаття 252 -1 . Митне оформлення військової техніки та інших товарів підрозділів збройних сил із застосуванням Форми 302\n\n1. Для поміщення військової техніки та інших товарів підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України:\n\n1) у митні режими тимчасового ввезення або реекспорту замість митної декларації може використовуватися Форма 302 за формою держави, з якої направляються або направлялися такі підрозділи;\n\n2) у митний режим транзиту замість митної декларації може використовуватися Форма 302 за формою держави, з якої направляються такі підрозділи.\n\n2. Для поміщення військової техніки та інших товарів підрозділів Збройних Сил України, направлених згідно із законом до інших держав, у митні режими тимчасового вивезення та реімпорту замість митної декларації можуть використовуватися:\n\nФорма 302, форма якої та положення про яку, а також порядок її заповнення встановлюються Кабінетом Міністрів України; або\n\nФорма 302 за формою держави, до якої направляються підрозділи Збройних Сил України, допущені до перебування на території такої держави.\n\n3. У разі відсутності в митного органу отриманої відповідно до пункту 3 -1 частини сьомої статті 33 -1 цього Кодексу інформації про військову техніку та інші товари, які переміщуються з використанням Форми 302, інформація про такі товари подається разом із Формою 302 окремим документом, що містить перелік таких товарів.\n\n4. Строк тимчасового ввезення, тимчасового вивезення військової техніки та інших товарів, зазначених у частинах першій та другій цієї статті, встановлюється митним органом відповідно до статей 108 та 116 цього Кодексу.\n\n5. У разі використання (споживання) або знищення військової техніки та інших товарів, поміщених у митний режим тимчасового ввезення, тимчасового вивезення з використанням Форми 302, вони вважаються такими, що поміщені відповідно у митний режим реекспорту, реімпорту.\n\n6. Тимчасово ввезені на митну територію України або тимчасово вивезені за межі митної території України військова техніка та інші товари, які не були поміщені у митні режими реекспорту або реімпорту, крім зазначених у частині п’ятій цієї статті, до завершення строку їх тимчасового ввезення або тимчасового вивезення підлягають поміщенню в інший митний режим у порядку та на умовах, встановлених цим Кодексом та іншими законами України.\n\n7. Порядок виконання митних формальностей під час здійснення митного контролю та митного оформлення військової техніки та інших товарів, що переміщуються з використанням Форми 302, встановлюється Кабінетом Міністрів України\".\n\n10. Частину п’ятнадцяту статті 259 викласти в такій редакції:\n\n\"15. Положення цієї статті не застосовуються до:\n\n1) товарів, що переміщуються у митному режимі транзиту на умовах Конвенції про процедуру спільного транзиту або на підставі електронної транзитної декларації, що відповідає формату та набору даних, встановленим Конвенцією про процедуру спільного транзиту, відповідно до частини сьомої статті 94 цього Кодексу; або\n\n2) товарів, що переміщуються у митному режимі транзиту на умовах Митної конвенції про міжнародне перевезення вантажів із застосуванням книжки МДП (Конвенції МДП) 1975 року (крім алкогольних напоїв та тютюнових виробів) із здійсненням контролю за переміщенням таких товарів з використанням електронної транзитної системи; або\n\n3) військової техніки та інших товарів, зазначених у частинах першій та другій статті 252 -1 цього Кодексу\".\n\n11. Частину сьому статті 305 доповнити пунктом 10 такого змісту:\n\n\"10) військової техніки та інших товарів, зазначених у частині першій статті 252 -1 цього Кодексу\".\n\n12. У частині третій статті 452 слова \"валютного контролю, інформацію, необхідну для здійснення такого контролю\" замінити словами \"валютного контролю, державного експортного контролю, інформацію, необхідну для здійснення таких видів контролю\".\n\n13. У розділі XXI \"Прикінцеві та перехідні положення\":\n\n1) у пункті 9 -12 :\n\nабзац перший викласти в такій редакції:\n\n\"9 -12 . Тимчасово, до припинення або скасування воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX \";\n\nдоповнити підпунктом 9 такого змісту:\n\n\"9) дозволяється декларування, митне оформлення та випуск товарів, визначених пунктом 20 частини першої статті 282 та абзацами дев’ятим і дванадцятим пункту 4 -1 розділу XXI \"Прикінцеві та перехідні положення\" цього Кодексу, ввезення яких на митну територію України здійснюється Міністерством оборони України, на підставі митної декларації без внесення відомостей, передбачених підпунктами \"а\", \"б\" та \"в\" пункту 5 частини восьмої статті 257 цього Кодексу. У таких випадках декларантом в митній декларації замість цих відомостей про товари зазначаються реквізити рахунка-фактури (інвойсу) або іншого документа, що його замінює, який містить такі відомості\";\n\n2) доповнити пунктом 9 -32 такого змісту:\n\n\"9 -32 . Тимчасово, до припинення або скасування воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , у разі якщо органами державного регулювання зовнішньоекономічної діяльності в межах повноважень, визначених законами України \"Про захист національного товаровиробника від демпінгового імпорту\" , \"Про захист національного товаровиробника від субсидованого імпорту\" , \"Про застосування спеціальних заходів щодо імпорту в Україну\" або частиною одинадцятою статті 29 Закону України \"Про зовнішньоекономічну діяльність\", вжито заходів до товарів, що класифікуються за товарними позиціями 2709 , 2710 (крім випадку, передбаченого абзацом четвертим цього пункту), 2711, 3102 , 3103, 3104, 3105, 3901 згідно з УКТ ЗЕД, ввезення на митну територію України таких товарів з будь-якої країни їх походження незалежно від країни відправлення здійснюється з урахуванням таких особливостей.\n\nКрім документів, передбачених частиною першою статті 42 цього Кодексу, декларант, уповноважена ним особа або перевізник зобов’язані надати митному органу в паперовій або електронній формі документи, що підтверджують якісні характеристики товару, надані виробником товару, та документи і відомості, визначені статтею 335 цього Кодексу (залежно від виду транспорту, яким здійснюється переміщення товару), що підтверджують маршрут постачання товару від виробника до підприємства, що є одержувачем згідно з зовнішньоекономічним договором (контрактом).\n\nУ разі видачі компетентним органом країни відправлення товару сертифіката про походження товару, зазначеного у пункті 1 частини першої статті 42 цього Кодексу, в митній декларації зазначаються також відомості про сертифікат про походження товару, виданий компетентним органом у країні походження товару.\n\nУ разі переміщення через митний кордон України у складі товарних партій товарів, що класифікуються в таких товарних підкатегоріях згідно з УКТ ЗЕД : 2710 19 81 00, 2710 19 83 00, 2710 19 85 00, 2710 19 87 00, 2710 19 91 00, 2710 19 93 00, 2710 19 99 00, сумарною вагою, що не перевищує 200 кг, в упаковці виробника та призначених для роздрібної торгівлі, для цілей абзаців першого - третього цього пункту їх країна походження підтверджується на підставі одного з документів про походження, визначених частиною першою статті 41 цього Кодексу, якщо інше не передбачено міжнародним договором\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, крім підпункту 2 пункту 13 розділу I цього Закону, який набирає чинності через один місяць з дня, наступного за днем опублікування цього Закону.\n\n2. Внести зміни до таких законів України:\n\n1) у статті 17 Закону України \"Про лікарські засоби\" (Відомості Верховної Ради України, 1996 р., № 22, ст. 86 із наступними змінами):\n\nпісля частини п’ятої доповнити новою частиною такого змісту:\n\n\"Вимоги частини першої цієї статті не поширюються на випадки ввезення з використанням Форми 302, передбаченої Митним кодексом України , лікарських засобів для медичного забезпечення підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України\".\n\nУ зв’язку з цим частини шосту - дев’яту вважати відповідно частинами сьомою - десятою;\n\nу частині восьмій слова \"(крім ввезення для переміщення транзитом через територію України або для поміщення в митний режим митного складу)\" замінити словами і цифрами \"(крім ввезення для переміщення транзитом через територію України або для поміщення в митний режим митного складу, або для ввезення з використанням Форми 302, передбаченої Митним кодексом України )\";\n\n2) у Законі України \"Про державний контроль за міжнародними передачами товарів військового призначення та подвійного використання\" (Відомості Верховної Ради України, 2003 р., № 23, ст. 148 із наступними змінами):\n\nчастину другу статті 2 після абзацу другого доповнити новим абзацом такого змісту:\n\n\"переміщення військової техніки та інших товарів підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України, підрозділів Збройних Сил України, направлених згідно із законом до інших держав, з використанням Форми 302, передбаченої Митним кодексом України \".\n\nУ зв’язку з цим абзаци третій - сьомий вважати відповідно абзацами четвертим - восьмим;\n\nстаттю 7 після частини першої доповнити новою частиною такого змісту:\n\n\"Центральний орган виконавчої влади, що реалізує державну митну політику, надає центральному органу виконавчої влади, що реалізує державну політику у сфері державного експортного контролю, інформацію про експортно-імпортні операції з товарами, необхідну для здійснення заходів, визначених цим Законом, на підставі міжвідомчих угод про інформаційний обмін\".\n\nУ зв’язку з цим частини другу і третю вважати відповідно частинами третьою і четвертою;\n\n3) статтю 24 Закону України \"Про наркотичні засоби, психотропні речовини і прекурсори\" (Відомості Верховної Ради України, 2007 р., № 10, ст. 89 із наступними змінами) доповнити частиною шістнадцятою такого змісту:\n\n\"Дія цієї статті не поширюється на випадки ввезення на територію України, вивезення з території України чи транзиту через територію України з використанням Форми 302, передбаченої Митним кодексом України , лікарських засобів, які містять наркотичні засоби, психотропні речовини і прекурсори, для медичного забезпечення підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України, підрозділів Збройних Сил України, направлених згідно із законом до інших держав\";\n\n4) статтю 16 Закону України \"Про державну систему біобезпеки при створенні, випробуванні, транспортуванні та використанні генетично модифікованих організмів\" (Відомості Верховної Ради України, 2007 р., № 35, ст. 484 із наступними змінами) доповнити частиною дев’ятою такого змісту:\n\n\"Дія цієї статті не поширюється на випадки ввезення, транзиту з використанням Форми 302, передбаченої Митним кодексом України , продукції, виробленої із застосуванням ГМО, підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України, підрозділів Збройних Сил України, направлених згідно із законом до інших держав\";\n\n5) у Законі України \"Про державний контроль за дотриманням законодавства про харчові продукти, корми, побічні продукти тваринного походження, здоров’я та благополуччя тварин\" (Відомості Верховної Ради України, 2017 р., № 31, ст. 343 із наступними змінами):\n\nстаттю 41 доповнити частиною тринадцятою такого змісту:\n\n\"13. Вимоги частин першої - сьомої цієї статті не поширюються на випадки ввезення (пересилання) на митну територію України з використанням Форми 302, передбаченої Митним кодексом України , харчових продуктів тваринного походження (вантажів з харчовими продуктами тваринного походження):\n\nа) підрозділів Збройних Сил України, направлених згідно із законом до інших держав;\n\nб) підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України, крім випадків, якщо такі харчові продукти походять з країни, ввезення (пересилання) вантажів з якої на митну територію України заборонено\";\n\nстаттю 48 доповнити частиною дев’ятою такого змісту:\n\n\"9. Вимоги цієї статті не поширюються на випадки транзиту (переміщення) через територію України з використанням Форми 302, передбаченої Митним кодексом України , харчових продуктів тваринного походження (вантажів з харчовими продуктами тваринного походження) підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України, крім випадків, якщо такі харчові продукти походять з країни, ввезення з якої на територію України заборонено\";\n\nстаттю 56 доповнити частиною п’ятою такого змісту:\n\n\"5. Вимоги цієї статті не поширюються на випадки ввезення (пересилання) з використанням Форми 302, передбаченої Митним кодексом України , харчових продуктів нетваринного походження (вантажів з харчовими продуктами нетваринного походження) підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України, підрозділів Збройних Сил України, направлених згідно із законом до інших держав\";\n\nу статті 57 :\n\nв абзаці першому частини шостої слова \"(у тому числі з метою транзиту)\" виключити;\n\nдоповнити частиною тринадцятою такого змісту:\n\n\"13. Вимоги цієї статті не поширюються на випадки ввезення (пересилання) з використанням Форми 302, передбаченої Митним кодексом України , харчових продуктів нетваринного походження (вантажів з харчовими продуктами нетваринного походження) підрозділів збройних сил держав - членів Європейського Союзу, держав - членів Організації Північноатлантичного договору та інших держав, які у встановленому законом порядку допущені на територію України, підрозділів Збройних Сил України, направлених згідно із законом до інших держав\";\n\nстаттю 61 доповнити частиною шостою такого змісту:\n\n\"6. Вимоги цієї статті не поширюються на випадки ввезення (пересилання) з використанням Форми 302, передбаченої Митним кодексом України , харчових продуктів тваринного походження (вантажів з харчовими продуктами тваринного походження) підрозділів збройних сил держав - членів Європейського Союзу, держав - членів Організації Північноатлантичного договору та інших держав, які відповідно до закону допущені на територію України, підрозділів Збройних Сил України, направлених згідно із законом до інших держав\";\n\n6) підпункт 11.42 підпункту 11 пункту 10 розділу XV \"Прикінцеві та перехідні положення\" Закону України \"Про ветеринарну медицину\" від 4 лютого 2021 року № 1206-IX доповнити абзацом такого змісту:\n\n\"7. Вимоги цієї статті не поширюються на випадки ввезення (пересилання) з використанням Форми 302, передбаченої Митним кодексом України , харчових продуктів тваринного походження (вантажів з харчовими продуктами тваринного походження) підрозділів збройних сил держав - членів Європейського Союзу, держав - членів Організації Північноатлантичного договору та інших держав, які відповідно до закону допущені на територію України, підрозділів Збройних Сил України, направлених згідно із законом до інших держав\";\n\n7) у частині четвертій статті 84 Закону України \"Про лікарські засоби\" від 28 липня 2022 року № 2469-IX слова \"(крім ввезення для переміщення транзитом через територію України або для поміщення в митний режим митного складу)\" замінити словами і цифрами \"(крім ввезення для переміщення транзитом через територію України або для поміщення в митний режим митного складу, або для ввезення з використанням Форми 302, передбаченої Митним кодексом України )\".\n\n3. До набуття повноправного членства України в Європейському Союзі або Організації Північноатлантичного договору Кабінету Міністрів України забезпечити вжиття заходів щодо підготовки проектів міжнародних договорів між Україною та відповідними державами - членами Європейського Союзу, державами - членами Організації Північноатлантичного договору про використання в таких державах Форми 302, що оформлюватиметься для підрозділів Збройних Сил України, допущених до перебування на території таких держав, з метою укладення міжнародних договорів відповідно до Закону України \"Про міжнародні договори України\".\n\n4. Кабінету Міністрів України протягом одного місяця з дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n23 серпня 2023 року\n\n№ 3345-IX\n\nПро внесення змін до Митного кодексу України та інших законів України щодо уніфікації з європейськими та північноатлантичними стандартами процедур декларування військової техніки та інших товарів\nЗакон України від 23.08.2023 № 3345-IX\n\nПрийняття від 23.08.2023\nПостійна адреса:\nhttps://zakon.rada.gov.ua/go/3345-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}