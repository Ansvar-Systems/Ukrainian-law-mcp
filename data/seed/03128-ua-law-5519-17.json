{
  "id": "ua-law-5519-17",
  "type": "statute",
  "title": "Закон України (5519-17)",
  "title_en": "",
  "short_name": "5519-17",
  "status": "in_force",
  "issued_date": "2012-12-06",
  "url": "https://zakon.rada.gov.ua/laws/show/5519-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Податкового кодексу України\nщодо подальшого удосконалення адміністрування\nподатків і зборів\n( Відомості Верховної Ради (ВВР), 2014, N 8, ст.91 )\n\nВерховна Рада України п о с т а н о в л я є :\nI. Внести до Податкового кодексу України ( 2755-17 )\n(Відомості Верховної Ради України, 2011 р., NN 13-17, ст. 112)\nтакі зміни:\n1. У пункті 14.1 статті 14:\n1) підпункт 14.1.4 доповнити словами \"а також особливий\nподаток на операції з відчуження цінних паперів та операцій з\nдеривативами\";\n2) доповнити підпунктом 14.1.176-1 такого змісту:\n\"14.1.176-1. фінансовий вексель - цінний папір, що посвідчує\nзобов'язання банківської установи, у тому числі центральний орган\nвиконавчої влади, що здійснює казначейське обслуговування\nбюджетних коштів, який випускається в бездокументарній формі з\nметою оформлення наявної заборгованості, у тому числі Державного\nбюджету України.\nДо фінансових векселів належать:\nказначейський фінансовий вексель;\nбанківський фінансовий вексель.\nПорядок випуску, обігу, погашення та стягнення за фінансовими\nвекселями затверджується:\nНаціональним банком України - для векселів, що емітуються\nбанківськими установами (банківський фінансовий вексель);\nКабінетом Міністрів України - для векселів, що випускаються\nцентральним органом виконавчої влади, що здійснює казначейське\nобслуговування бюджетних коштів (казначейський фінансовий\nвексель).\nПравила реєстрації випуску та правила обліку фінансових\nвекселів затверджуються Національною комісією з цінних паперів та\nфондового ринку за погодженням з Національним банком України.\nОформлення (випуск) казначейського фінансового векселя для\nцілей цього Кодексу прирівнюється до видачі платнику податку суми\nбюджетного відшкодування, у тому числі автоматичного, шляхом\nперерахування коштів з бюджетного рахунку на поточний рахунок\nплатника податків.\nПред'явлення фінансового векселя органу державної\nказначейської служби для цілей цього Кодексу прирівнюється до\nсплати узгодженого грошового зобов'язання. Казначейський\nфінансовий вексель не може бути пред'явлений до закінчення терміну\nйого погашення\".\n2. У пункті 19-1.1 статті 19-1:\n1) підпункт 19-1.1.3 після слів \"товари (послуги)\" доповнити\nсловами \"порядку приймання готівки для подальшого переказу (крім\nприймання готівки банками), за дотриманням суб'єктами\nгосподарювання установлених законодавством обов'язкових вимог щодо\nзабезпечення можливості розрахунків за товари (послуги) з\nвикористанням електронних платіжних засобів\";\n2) доповнити підпунктом 19-1.1.39 такого змісту:\n\"19-1.1.39. погоджує рішення Національної комісії з цінних\nпаперів та фондового ринку щодо встановлення ознак фіктивності\nемітента цінних паперів, а також щодо встановлення порядку\nвизначення емітента цінних паперів таким, що відповідає ознакам\nфіктивності\".\n3. Підпункт 20.1.29 пункту 20.1 статті 20 викласти в такій\nредакції:\n\"20.1.29. здійснювати контроль за додержанням норм\nзаконодавства з питань регулювання готівкових розрахунків за\nтовари (послуги), приймання готівки для подальшого переказу (крім\nприймання готівки банками), забезпечення суб'єктами господарювання\nможливості розрахунків за товари (послуги) з використанням\nелектронних платіжних засобів; контроль за наявністю ліцензій на\nпровадження видів господарської діяльності, що підлягають\nліцензуванню відповідно до закону, з наступною передачею\nматеріалів про виявлені порушення органам, які видали ці\nдокументи; контроль за наявністю торгових патентів; контроль за\nдодержанням суб'єктами зовнішньоекономічної діяльності вимог\nвалютного законодавства\".\n4. В абзаці другому пункту 81.1 статті 81 слова \"суб'єкта\n(об'єкта), перевірка якого проводиться (прізвище, ім'я, по\nбатькові фізичної особи - платника податку, який перевіряється),\nмета, вид (планова або позапланова)\" замінити словами \"суб'єкта\n(прізвище, ім'я, по батькові фізичної особи - платника податку,\nякий перевіряється) або об'єкта, перевірка якого проводиться,\nмета, вид (документальна планова/позапланова або фактична)\".\n5. Підпункт 101.2.5 пункту 101.2 статті 101 викласти в такій\nредакції:\n\"101.2.5. податковий борг платника податків, щодо якого до\nДержавного реєстру внесено запис про його припинення на підставі\nрішення суду, а для банків - на підставі рішення Фонду\nгарантування вкладів фізичних осіб про затвердження звіту про\nзавершення ліквідації банку або рішення Національного банку\nУкраїни про затвердження ліквідаційного балансу, ухвалення\nостаточного звіту ліквідатора і завершення ліквідаційної\nпроцедури\".\n6. Підпункт \"в\" підпункту 135.4.2 пункту 135.4 статті 135\nвикласти в такій редакції:\n\"в) позитивний результат за операціями з цінними паперами\nвідповідно до пункту 153.8 статті 153 цього Кодексу\".\n7. У статті 137:\n1) у пункті 137.8 слово \"отримання\" замінити словами\n\"визнання та сумою\", а слово \"визначена\" - словами \"та їх сума,\nвизначені\";\n2) пункт 137.18 викласти в такій редакції:\n\"137.18. За цінними паперами, придбаними платником податку з\nметою їх продажу або утримання до дати погашення, сума процентів\nвключається до складу його доходів за правилами, визначеними\nположеннями (стандартами) бухгалтерського обліку\".\n8. В абзаці першому підпункту 138.5.2 пункту 138.5 статті 138\nслово \"збільшення\" замінити словами \"визнання та сумою\", а слово\n\"визначена\" - словами \"та їх сума, визначені\".\n9. Статтю 151 доповнити пунктом 151.4 такого змісту:\n\"151.4. За ставкою 10 відсотків від об'єкта оподаткування,\nвизначеного відповідно до пунктів 153.8 та 153.9 статті 153 цього\nКодексу за операціями з цінними паперами та деривативами\".\n10. Пункт 152.10 статті 152 доповнити другим реченням такого\nзмісту: \"Норми цього пункту не застосовуються до операцій,\nстосовно яких іншими нормами цього Кодексу передбачено визнання\nдоходів та витрат за даними бухгалтерського обліку\".\n11. У статті 153:\n1) у пункті 153.4:\nабзац четвертий підпункту 153.4.1 викласти в такій редакції:\n\"залученням платником податку коштів або майна на підставі\nдоговору концесії, комісії, доручення, про відкриття рахунку у\nцінних паперах, про надання клірингових послуг за угодами щодо\nфінансових інструментів, консигнації, довірчого управління, схову\n(відповідального зберігання), договору щодо забезпечення виконання\nзобов'язань, а також згідно з іншими цивільно-правовими\nдоговорами, що не передбачають передачу права власності на такі\nкошти або майно, з урахуванням положень пункту 153.7 цієї статті\";\nпідпункт 153.4.3 викласти в такій редакції:\n\"153.4.3. За борговими цінними паперами, емітованими\nплатником податку, суми процентів включаються до складу його\nвитрат за правилами, визначеними положеннями (стандартами)\nбухгалтерського обліку\";\n2) пункти 153.8 та 153.9 викласти в такій редакції:\n\"153.8. Оподаткування операцій з торгівлі цінними паперами\n153.8.1. Облік загального фінансового результату\n(прибутку/збитку) за операціями з торгівлі цінними паперами\nведеться платником податку окремо від інших доходів і витрат.\nПлатник податку визначає фінансовий результат за операціями з\nцінними паперами, що перебувають в обігу на фондовій біржі, окремо\nвід фінансового результату за операціями с цінними паперами, що не\nперебувають в обігу на фондовій біржі.\nПлатники податку визначають фінансовий результат за\nопераціями з цінними паперами відповідно до положень (стандартів)\nбухгалтерського обліку шляхом зменшення прибутків за операціями з\nцінними паперами на суму збитків від операцій з іншими цінними\nпаперами протягом такого звітного періоду.\nПрибуток за кожною окремою операцією з цінними паперами\nрозраховується як позитивна різниця між доходом від такого\nвідчуження та сумою витрат у зв'язку з придбанням таких цінних\nпаперів за винятком операцій з торгівлі борговими цінними\nпаперами, в яких сума доходу від відчуження зменшується на суму\nнарахованих, але не отриманих процентів і оподаткування яких\nздійснюється відповідно до пункту 137.18 цього Кодексу та сума\nвитрат з придбання таких цінних паперів зменшується на суму\nсплачених процентів продавцю нарахованих згідно з умовами випуску\nтаких цінних паперів.\nЗбиток за кожною окремою операцією з цінними паперами\nрозраховується як від'ємна різниця між доходом від такого\nвідчуження та сумою витрат у зв'язку з придбанням таких цінних\nпаперів за винятком операцій з торгівлі борговими цінними\nпаперами, в яких сума доходу від відчуження зменшується на суму\nнарахованих, але не отриманих процентів і оподаткування яких\nздійснюється відповідно до пункту 137.18 цього Кодексу та сума\nвитрат з придбання таких цінних паперів зменшується на суму\nсплачених процентів продавцю. Для цілей цього пункту дохід\nплатника податку від продажу, обміну або інших способів відчуження\nцінних паперів визнається на дату переходу покупцеві права\nвласності на такі цінні папери.\nВитрати платника податку на користь продавця або емітента\nцінних паперів визнаються витратами того звітного періоду, в якому\nвизнано доходи від відчуження таких цінних паперів.\n153.8.2. Для цілей цього пункту цінні папери визнаються\nтакими, що перебувають в обігу на фондовій біржі, за одночасного\nдотримання таких умов:\nа) цінні папери допущені до обігу хоча б на одній фондовій\nбіржі. При цьому перелік іноземних фондових бірж визначається\nНаціональною комісією з цінних паперів та фондового ринку;\nб) ціни цінних паперів (біржовий курс) на українських\nфондових біржах розраховуються (встановлюються) відповідно до\nвимог, встановлених Національною комісією з цінних паперів та\nфондового ринку;\nв) інформація про ціни (біржовий курс, останню поточну ціну\nцінного папера, або результати котирування) цінних паперів\nобов'язково розміщується на веб-сайті фондової біржі та у\nзагальнодоступній інформаційній базі даних Національної комісії з\nцінних паперів та фондового ринку, а також може публікуватися в\nзасобах масової інформації (зокрема електронних) та бути надана\nфондовою біржею будь-якій заінтересованій особі протягом трьох\nроків після дати здійснення операцій з такими цінними паперами.\n153.8.3. Якщо за результатами звітного періоду загальна сума\nзбитків від операцій з цінними паперами, що перебувають в обігу на\nфондовій біржі, перевищує загальну суму прибутків від таких\nоперацій, то сума від'ємного значення фінансового результату за\nопераціями з цінними паперами, що перебувають в обігу на фондовій\nбіржі, переноситься у зменшення загального фінансового результату\nза такими операціями в наступних звітних періодах до повного\nпогашення.\nЯкщо за результатами звітного періоду загальна сума збитків\nвід операцій з цінними паперами, що не перебувають в обігу на\nфондовій біржі, перевищує загальну суму прибутків від таких\nоперацій, то сума від'ємного значення фінансового результату за\nопераціями з цінними паперами, що не перебувають в обігу на\nфондовій біржі, переноситься у зменшення загального фінансового\nрезультату за такими операціями в наступних звітних періодах\nпротягом 1095 днів, наступних за звітним періодом виникнення\nзазначеного від'ємного значення фінансового результату.\nЯкщо за результатами звітного періоду загальна сума прибутків\nвід операцій із цінними паперами, що перебувають в обігу на\nфондовій біржі, перевищує загальну суму збитків від таких\nоперацій, сума перевищення включається до об'єкта оподаткування за\nтакими операціями та оподатковується за ставкою, визначеною\nпунктом 151.4 статті 151 цього Кодексу.\nЯкщо за результатами звітного періоду загальна сума прибутків\nвід операцій з цінними паперами, що не перебувають в обігу на\nфондовій біржі, перевищує загальну суму збитків від таких\nоперацій, за кожним видом цінних паперів, сума перевищення\nвключається до об'єкта оподаткування за такими операціями та\nоподатковується за ставкою, визначеною пунктом 151.4 статті 151\nцього Кодексу.\nПрибутки, отримані від операцій з цінними паперами, що\nперебувають в обігу на фондовій біржі, не можуть бути зменшені на\nзбитки від операцій з цінними паперами, що не перебувають в обігу\nна фондовій біржі.\nПрибутки, отримані від операцій з цінними паперами, що не\nперебувають в обігу на фондовій біржі, не можуть бути зменшені на\nзбитки від операцій з цінними паперами, що перебувають в обігу на\nфондовій біржі.\n153.8.4. Якщо платником податку здійснені витрати, пов'язані\nз придбанням цінних паперів або деривативів емітента, інформація\nщодо якого містилася на дату вчинення правочину в переліку\nемітентів, що мають ознаки фіктивності, такі витрати не\nвраховуються при визначенні фінансового результату за операціями з\nцінними паперами або деривативами.\nОзнаки фіктивності емітента встановлюються Національною\nкомісією з цінних паперів та фондового ринку за погодженням з\nцентральним органом виконавчої влади, що забезпечує формування\nдержавної фінансової політики.\nВнесення та виключення емітента з переліку емітентів, що\nмають ознаки фіктивності, здійснюються на підставі спільного\nрішення центрального органу виконавчої влади, що забезпечує\nформування державної фінансової політики, та Національної комісії\nз цінних паперів та фондового ринку.\nПорядок визначення емітентів, що мають ознаки фіктивності, та\nоприлюднення такої інформації визначаються Національною комісією з\nцінних паперів та фондового ринку за погодженням з центральним\nорганом виконавчої влади, що забезпечує формування державної\nфінансової політики.\n153.9. Норми пункту 153.8 статті 153 цього Кодексу не\nпоширюються на платників податків - емітентів цінних паперів за\nопераціями з розміщення, погашення, викупу, конвертації та\nповторного їх продажу, а також векселедавців, заставодавців та\nінших осіб, що видали ордерний або борговий цінний папір, при\nвидачі та погашенні даних цінних паперів.\nНорми пункту 153.8 статті 153 цього Кодексу не поширюються на\nоперації із внесення платником податку коштів або майна до\nстатутного капіталу юридичної особи - резидента або нерезидента в\nобмін на емітовані ним корпоративні права, за умови повернення\nплатнику податку коштів або майна (майнових прав), попередньо\nвнесених ним до статутного капіталу емітента корпоративних прав, у\nразі виходу такого платника податку з числа засновників\n(учасників) такого емітента чи ліквідації такого емітента.\nФінансовий результат від операцій з продажу та інших способів\nвідчуження корпоративних прав в іншій, ніж цінні папери, формі,\nакцій приватних акціонерних товариств, цінних паперів, емітованих\nнерезидентами, розраховується як різниця між доходом від такого\nвідчуження та сумою витрат у зв'язку з придбанням таких цінних\nпаперів, інших, ніж цінні папери, корпоративних прав.\nПрибуток, отриманий від таких операцій, включається до складу\nдоходів, що враховуються при визначенні об'єкта оподаткування, а\nзбиток - до складу витрат, що враховуються при визначенні об'єкта\nоподаткування.\nОперації з конвертації цінних паперів оподаткуванню не\nпідлягають.\nОперації з купівлі-продажу цінних паперів та інших фінансових\nінструментів, що здійснюються за участю особи, яка провадить\nклірингову діяльність та виконує функцію центрального контрагента\nвідповідно до вимог Закону України \"Про цінні папери та фондовий\nринок\" ( 3480-15 ), не включаються до складу валових доходів та\nвалових витрат даної особи (крім операцій, які здійснюються на\nкористь такої особи).\nНорми пункту 153.8 статті 153 цього Кодексу не поширюються на\nоперації РЕПО.\nФінансовий результат за такими операціями платника податку\nвизначається за правилами, визначеними положеннями (стандартами)\nбухгалтерського обліку, та оподатковується в загальному порядку.\nЯкщо платником податку не виконано зобов'язання щодо зворотного\nпродажу (купівлі) цінних паперів у встановлений договором РЕПО\nстрок, така операція оподатковується в порядку, встановленому\nпунктом 153.8 статті 153 цього Кодексу.\nНорми пункту 153.8 статті 153 цього Кодексу не поширюються на\nоперації з деривативами. За операціями з деривативами (похідними\nінструментами) фінансовий результат платника податку від таких\nоперацій за звітний податковий період визначається відповідно до\nположень (стандартів) бухгалтерського обліку та оподатковується в\nзагальному порядку.\nНорми цього Кодексу щодо звичайних цін не застосовуються при\nпроведенні операцій РЕПО чи операцій з деривативами.\nПервинними документами для підтвердження доходів і витрат за\nопераціями з цінними паперами та деривативами (похідними\nінструментами), що перебувають в обігу на фондовій біржі, можуть\nбути оригінали:\nдля торговців цінними паперами - учасників фондової\nбіржі - біржового звіту за звітний період;\nдля платників податку - клієнтів торговців цінними\nпаперами - учасників фондової біржі - звіту торговця цінними\nпаперами, який формується на підставі біржового звіту та договору\nз таким торговцем\".\n12. У пункті 164.2 статті 164:\n1) у підпункті 164.2.7 слова \"а також дохід, що становить\nпозитивну різницю між сумою коштів, одержаною платником податку\nвід фінансової установи після реалізації заставленого майна\nплатника податку при зверненні стягнення фінансовою установою на\nтаке майно у зв'язку з невиконанням платником податку своїх\nзобов'язань за договором кредиту (позики), та сумою фактично\nсплачених платником податку зобов'язань за таким договором кредиту\n(позики), і сумою, що утримана фінансовою установою в рахунок\nкомпенсації своїх витрат/втрат (включаючи залишок непогашеної\nплатником податку суми фінансового кредиту) згідно з таким\nдоговором\" виключити;\n2) підпункт \"д\" підпункту 164.2.17 після слів \"анульованого\",\n\"анулювання\", та \"анульовано\" доповнити словом \"(прощеного)\", а\nпісля слів \"з повідомленням про вручення\" доповнити словами \"або\nшляхом укладення відповідного договору, або шляхом надання\nповідомлення боржнику під підпис особисто\".\n13. У пункті 165.1 статті 165:\n1) підпункт 165.1.16 доповнити словами \"а також доходи,\nотримані внаслідок реалізації заставленого майна, майна платника\nподатку при зверненні стягнення фінансовою установою на таке майно\nу зв'язку з невиконанням платником податку своїх зобов'язань за\nдоговором кредиту (позики)\";\n2) підпункт 165.1.29 доповнити словами \"а також доходи,\nотримані внаслідок індексації депозиту (вкладу) в гривні\n(прив'язка курсу національної валюти до курсу іноземних валют\nвідповідно до умов договору)\".\n14. У підпункті 170.2.6 пункту 170.2 статті 170:\nабзац третій доповнити словами \"крім фінансових результатів,\nзазначених в абзаці першому пункту 29 підрозділу 4 розділу XX\n\"Перехідні положення\" цього Кодексу\";\nабзаци четвертий та п'ятий викласти в такій редакції:\n\"Фінансовий результат за операціями з цінними паперами чи\nдеривативами визначається платником податку. При цьому платник\nподатку визначає фінансовий результат за операціями з цінними\nпаперами чи деривативами, що перебувають в обігу на фондовій\nбіржі, окремо від фінансового результату за операціями з цінними\nпаперами чи деривативами, що не перебувають в обігу на фондовій\nбіржі.\nДля цілей цього пункту цінні папери чи деривативи визнаються\nтакими, що перебувають в обігу на фондовій біржі, за дотримання\nумов, визначених підпунктом 153.8.2 пункту 153.8 статті 153 цього\nКодексу\";\nабзаци шостий - восьмий виключити.\n15. В абзаці першому підпункту 196.1.5 пункту 196.1 статті\n196 слова \"надання послуг\" замінити словами \"надання послуг\nплатіжних організацій платіжних систем, пов'язаних з переказом\nкоштів\".\n16. У статті 200:\n1) пункт 200.13 викласти в такій редакції:\n\"200.13. На підставі отриманого висновку відповідного органу\nдержавної податкової служби орган, що здійснює казначейське\nобслуговування бюджетних коштів, видає платнику податку зазначену\nв ньому суму бюджетного відшкодування або шляхом перерахування\nкоштів з бюджетного рахунка на поточний банківський рахунок\nплатника податку в обслуговуючому банку, або шляхом оформлення\n(випуску) казначейського фінансового векселя (за згодою платника\nподатків) протягом п'яти операційних днів після отримання висновку\nоргану державної податкової служби\";\n2) підпункт 200.18.2 пункту 200.18 викласти в такій редакції:\n\"200.18.2. Орган, що здійснює казначейське обслуговування\nбюджетних коштів, надає платнику податку суму автоматичного\nбюджетного відшкодування або шляхом перерахування коштів з\nбюджетного рахунка на поточний банківський рахунок платника\nподатку в обслуговуючому банку, або шляхом оформлення (випуску)\nказначейського фінансового векселя (за згодою платника податків)\nпротягом трьох операційних днів після отримання висновку органу\nдержавної податкової служби\";\n3) у підпункті \"в\" підпункту 200.19.6 пункту 200.19 слова \"в\nкожному з останніх чотирьох звітних податкових періодів\n(кварталів), встановлених розділом III цього Кодексу\" замінити\nсловами \"за підсумками останнього звітного (податкового) року\".\n17. У статті 212:\n1) пункт 212.1 доповнити підпунктом 212.1.9 такого змісту:\n\"212.1.9. Платниками особливого податку на операції з\nвідчуження цінних паперів та операцій з деривативами є фізична або\nюридична особа - резидент або нерезидент (в тому числі їх\nвідокремлені підрозділи), які проводять операції з деривативами\nабо з продажу, обміну або інших способів відчуження цінних\nпаперів, крім випадків, передбачених пунктом 213.2 статті 213\nцього Кодексу.\nНе є платниками особливого податку на операції з відчуження\nцінних паперів та операцій з деривативами центральні органи\nвиконавчої влади та їх територіальні органи, державні установи та\nорганізації - не суб'єкти підприємницької діяльності.\nНе є платниками особливого податку на операції з відчуження\nцінних паперів та операцій з деривативами фізичні або юридичні\nособи - резиденти або нерезиденти (в тому числі їх відокремлені\nпідрозділи), які проводять операції з відчуження акцій ощадних\n(депозитних) сертифікатів, акцій приватних акціонерних товариств,\nкорпоративних прав в іншій, ніж цінні папери, формі, цінних\nпаперів, корпоративних прав в іншій, ніж цінні папери, формі,\nемітованих нерезидентами\";\n2) пункт 212.3 доповнити підпунктом 212.3.3 такого змісту:\n\"212.3.3. Особи, визначені в підпункті 212.1.9 пункту 212.1\nцієї статті, не підлягають реєстрації як платники податку\".\n18. У статті 213:\n1) пункт 213.1 доповнити підпунктом 213.1.7 такого змісту:\n\"213.1.7. операції з продажу, обміну або інших способів\nвідчуження цінних паперів, де відбувається перехід права власності\nна цінні папери, та операції з деривативами, крім операцій, що\nздійснюються на міжбанківському ринку деривативів.\nДля цілей цього пункту під міжбанківським ринком деривативів\nрозуміється сукупність відносин у сфері торгівлі деривативами між\nбанками, між банками та їхніми клієнтами (у тому числі\nбанками-нерезидентами), між банками і Національним банком України,\nа також Національним банком України і його клієнтами\";\n2) пункт 213.2 доповнити підпунктами 213.2.3-213.2.7 такого\nзмісту:\n\"213.2.3. операцій з державними та муніципальними цінними\nпаперами, цінними паперами, гарантованими державою, та цінними\nпаперами, емітованими Національним банком України, центральним\nорганом виконавчої влади, що реалізує державну фінансову політику,\nДержавною іпотечною установою, та звичайними іпотечними\nоблігаціями, емітованими фінансовою установою, більше ніж 50\nвідсотків корпоративних прав якої належать державі або державним\nбанкам, інвестиційними сертифікатами, сертифікатами фондів\nоперацій з нерухомістю, цільовими облігаціями підприємств,\nвиконання зобов'язань за якими здійснюється шляхом передачі\nоб'єкта (частини об'єкта) житлового будівництва;\n213.2.4. операції між емітентом та платником податку з викупу\nта повторного продажу за грошові кошти, розміщення, погашення,\nконвертації емітентом цінних паперів власного випуску, операції\nщодо здійснення внеску до статутного капіталу, а також операції за\nучастю векселедавця, заставодавця та іншої особи, що видала\nордерний або борговий цінний папір, з видачі та погашення цих\nцінних паперів;\n213.2.5. операції емітента цінних паперів інститутів\nспільного інвестування відкритого типу, а саме операції з\nрозміщення, погашення, викупу та повторного продажу;\n213.2.6. операції з цінними паперами та іншими фінансовими\nінструментами, що здійснюються особою, яка провадить клірингову\nдіяльність та виконує функцію центрального контрагента відповідно\nдо вимог Закону України \"Про цінні папери та фондовий ринок\"\n( 3480-15 ), та операцій з цінними паперами та іншими фінансовими\nінструментами, які здійснюються особою, яка провадить клірингову\nдіяльність, з метою забезпечення виконання зобов'язань перед\nучасниками клірингу;\n213.2.7. операції Національного банку України на\nпозабіржовому ринку, пов'язані з виконанням ним своїх функцій\".\n19. Статтю 214 доповнити пунктом 214.8 такого змісту:\n\"214.8. Базою оподаткування особливого податку на операції з\nвідчуження цінних паперів та операцій з деривативами є договірна\nвартість цінних паперів або деривативів, визначена у первинних\nбухгалтерських документах за будь-якою операцією з продажу, обміну\nабо інших способів їх відчуження\".\n20. У підпункті 215.3.4 пункту 215.3 статті 215:\n1) цифри і слова:\n\"\n------------------------------------------------------------------\n|2711 12 11 00 |Скраплений газ |євро за 1 тис. | 44 |\n|2711 12 19 00 |(пропан або суміш | кілограмів | |\n|2711 12 91 00 |пропану з бутаном) | | |\n|2711 12 93 00 | | | |\n|2711 12 94 00 | | | |\n|2711 12 97 00 | | | |\n|2711 13 10 00 | | | |\n|2711 13 30 00 | | | |\n|2711 13 91 00 | | | |\n|2711 13 97 00 | | | |\n------------------------------------------------------------------\"\nзамінити цифрами і словами:\n\"\n------------------------------------------------------------------\n|2711 12 11 00 |Скраплений газ | євро за 1 тис.| 44 |\n|2711 12 19 00 |(пропан або суміш | кілограмів | |\n|2711 12 91 00 |пропану з бутаном) | | |\n|2711 12 93 00 | | | |\n|2711 12 94 00 | | | |\n|2711 12 97 00 | | | |\n|2711 13 10 00 | | | |\n|2711 13 30 00 | | | |\n|2711 13 91 00 | | | |\n|2711 13 97 00 | | | |\n|2711 14 00 00 | | | |\n|2711 19 00 00 | | | |\n------------------------------------------------------------------\";\n2) доповнити таблицю цифрами і словами:\n\"\n------------------------------------------------------------------\n|2710 19 31 00 |Газойлі для | євро за 1 тис.| 98 |\n| |специфічних процесів| кілограмів | |\n| |переробки | | |\n|--------------------+--------------------+---------------+------|\n|2710 19 35 00 |Газойлі для хімічних| євро за 1 тис.| 98 |\n| |перетворень у | кілограмів | |\n| |процесах, крім | | |\n| |зазначених у товар- | | |\n| |ній категорії | | |\n| |2710 19 31 | | |\n|--------------------+--------------------+---------------+------|\n|2710 19 51 00 |Паливо рідке (мазут)| євро за 1 тис.| 46 |\n| |для специфічних | кілограмів | |\n| |процесів переробки | | |\n|--------------------+--------------------+---------------+------|\n|2710 19 55 00 |Паливо рідке (мазут)| євро за 1 тис.| 46 |\n| |для хімічних | кілограмів | |\n| |перетворень у | | |\n| |процесах, крім | | |\n| |зазначених у товар- | | |\n| |ній підкатегорії | | |\n| |2710 19 51 00 | | |\n------------------------------------------------------------------\".\n21. Доповнити статтею 215-1 такого змісту:\n\" Стаття 215-1. Ставки податку за операціями з відчуження\nцінних паперів та операцій з деривативами\n215-1.1. Податок справляється у розмірі:\n215-1.1.1. 0 відсотків від суми операції з продажу на\nфондовій біржі цінних паперів, за якими розраховується біржовий\nкурс, відповідно до вимог, встановлених Національною комісією з\nцінних паперів та фондового ринку, за погодженням з центральним\nорганом виконавчої влади, що забезпечує формування державної\nфінансової політики;\n215-1.1.2. 0 відсотків від суми операції з деривативами на\nфондовій біржі;\n215-1.1.3. 0,1 відсотка від суми операції з продажу поза\nфондовою біржею цінних паперів, що перебувають у біржовому\nреєстрі;\n215-1.1.4. 1,5 відсотка від суми операції з продажу цінних\nпаперів поза фондовою біржею, що не перебувають у біржовому\nреєстрі;\n215-1.1.5. 5 неоподатковуваних мінімумів доходів громадян за\nукладений дериватив (контракт) поза фондовою біржею\".\n22. Статтю 216 доповнити пунктом 216.7 такого змісту:\n\"216.7. Датою виникнення податкових зобов'язань за\nопераціями, визначеними в підпункті 213.1.7 пункту 213.1 статті\n213 цього Кодексу, є дата отримання доходу відповідно до пункту\n219.2 статті 219 цього Кодексу від операцій з продажу, обміну або\nінших способів відчуження цінних паперів та деривативів\".\n23.Включити статтю 219 такого змісту:\n\" Стаття 219. Особливості обчислення податку за операціями\nз відчуження цінних паперів та операцій\nз деривативами\n219.1. Обчислення сум податку здійснюється шляхом множення\nставки податку на базу оподаткування згідно з пунктом 214.8 статті\n214 цього Кодексу.\n219.2. Суми податку перераховуються до бюджету податковим\nагентом протягом 10 календарних днів, що настають за останнім днем\nвідповідного граничного строку, передбаченого цим Кодексом для\nподання податкової декларації за податковий період, що дорівнює\nкварталу.\nПодатковим агентом за біржовими та позабіржовими операціями,\nвизначеними в підпункті 213.1.7 пункту 213.7 статті 213 цього\nКодексу, є відповідний торгівець цінними паперами (ліцензіат),\nвключаючи банк, який здійснює такі операції на підставі договору\nта зобов'язаний нараховувати, утримувати та сплачувати акцизний\nподаток до бюджету від імені та за рахунок особи з доходів, що\nвиплачуються такій особі, вести податковий облік, подавати\nподаткову звітність податковим органам та нести відповідальність\nза порушення його норм у порядку, передбаченому цим Кодексом.\nПодатковим агентом при здійсненні операцій розміщення,\nпогашення, викупу, повторного продажу цінних паперів інститутів\nспільного інвестування відкритого типу є їх емітент.\n219.3. Податок сплачується до бюджету кожною стороною\nдеривативу (контракту) не пізніше дати виконання контракту.\n219.4. Базовим податковим періодом для складання та подання\nзвітності з цього податку є календарний квартал. Звітність\nподається за правилами, визначеними статтею 46 цього Кодексу.\n219.5. Кожна із сторін деривативу (контракту) сплачує податок\nза ставкою, визначеною в підпункті 215.1.5 пункту 215.1 статті 215\nцього Кодексу\".\n24. Пункт 2 розділу XIX \"Прикінцеві положення\" доповнити\nабзацом такого змісту:\n\"5) з 1 січня 2013 року Закон України \"Про збір на розвиток\nвиноградарства, садівництва і хмелярства\" ( 587-14 ) (Відомості\nВерховної Ради України, 1999 р., N 20-21, ст. 191; 2003 р., N 46,\nст. 365; 2009 р., N 29, ст. 397; 2012 р., N 6, ст. 50, N 24,\nст. 248; із змінами, внесеними Законом України від 16 жовтня 2012\nроку N 5463-VI)\".\n25. У розділі XX \"Перехідні положення\":\n1) підрозділ 2 доповнити пунктом 31 такого змісту:\n\"31. Операції з обслуговування іпотечних активів у складі\nіпотечного покриття відповідно до Закону України \"Про іпотечні\nоблігації\", які здійснюються обслуговуючою установою - банком,\nякий був первісним кредитором щодо таких іпотечних активів за\nдорученням емітента іпотечних облігацій, не є об'єктом\nоподаткування податком на додану вартість.\nДля цілей цього пункту під емітентом іпотечних облігацій слід\nрозуміти фінансову установу, більш ніж 50 відсотків корпоративних\nправ якої належить державним банкам\";\n2) підрозділ 4 доповнити пунктами 30 та 31 такого змісту:\n\"30. Операції з відступлення прав вимоги за кредитними\nдоговорами, забезпеченими іпотекою на користь фінансової установи,\nщо здійснює діяльність з надання фінансових кредитів за рахунок\nзалучених коштів, з обов'язковим зобов'язанням їх зворотного\nвідступлення, обліковуються з метою оподаткування як отримання\nфінансового кредиту в податковому обліку платника податку-\nпопереднього кредитора та як надання фінансового кредиту в\nподатковому обліку платника податку - нового кредитора, відповідно\nдо підпунктів 153.4.1 та 153.4.2 пункту 153.4 статті 153 цього\nКодексу на основі даних бухгалтерського обліку, якщо згідно з\nположеннями (стандартами) бухгалтерського обліку відступлення прав\nвимоги за кредитними договорами, забезпеченими іпотекою, не\nпризводить до припинення визнання таких прав вимоги в\nбухгалтерському обліку платника податку - попереднього кредитора\nта їх визнання в бухгалтерському обліку платника податку - нового\nкредитора.\nПри недотриманні умови такого зворотного відступлення\nзазначена операція оподатковується в загальному порядку на\nпідставі пункту 153.5 статті 153 цього Кодексу.\nДля цілей цього пункту під фінансовою установою слід розуміти\nфінансову установу, більш ніж 50 відсотків корпоративних прав якої\nналежить державним банкам.\n31. Від'ємний фінансовий результат за операціями з цінними\nпаперами, деривативами, корпоративними правами, випущеними в\nіншій, ніж цінні папери, формі, сформований станом на 1 січня\n2013 року, не враховується при визначенні фінансового результату\nза операціями з цінними паперами, деривативами, корпоративними\nправами, випущеними в іншій, ніж цінні папери, формі, в наступних\nзвітних податкових періодах.\nПри визначенні прибутків/збитків у порядку, визначеному\nпунктами 153.8 і 153.9 статті 153 цього Кодексу, витрати, понесені\n(нараховані) платниками податків при придбанні цінних паперів,\nдеривативів до 1 січня 2013 року, враховуються при їх подальшому\nвідчуженні в повному обсязі на підставі первинних документів, що\nпідтверджують здійснення витрат.\nПри цьому віднесення різниці між витратами, визначеними в\nабзаці другому цього пункту, та доходами (прибутками/збитками) за\nопераціями з подальшого відчуження цінних паперів до\nприбутків/збитків, отриманих від операцій з цінними паперами, що\nперебувають або не перебувають в обігу на фондовій біржі,\nздійснюється залежновід того, чи визнавалисязазначені цінні папери\nв момент їх подальшого відчуження такими, що перебувають в обігу\nна фондовій біржі, відповідно до підпункту 153.8.2 пункту 153.8\nстатті 153 цього Кодексу\";\n3) підрозділ 10 доповнити пунктом 16 такого змісту:\n\"16. Тимчасово, до 1 січня 2018 року, встановлюється збір на\nрозвиток виноградарства, садівництва і хмелярства.\n1.1. Платниками збору є суб'єкти підприємницької діяльності\nнезалежно від форм власності та підпорядкування, які реалізують в\nоптово-роздрібній торговельній мережі та мережі громадського\nхарчування алкогольні напої та пиво.\nВиробники алкогольних напоїв та пива є платниками збору лише\nза умови реалізації ними цієї продукції в роздрібній торгівлі\nбезпосередньо споживачам. У разі постачання такої продукції\nсуб'єктам оптової та роздрібної торгівлі власного виробництва вони\nне є платниками збору на розвиток виноградарства, садівництва і\nхмелярства.\nУ разі реалізації алкогольних напоїв та пива за договорами\nкомісії (консигнації) платниками збору є суб'єкти підприємницької\nдіяльності (крім виробників-комітентів у разі здійснення ними\nоптової торгівлі алкогольних напоїв та пива), які отримують на\nсвій рахунок кошти або інші види компенсації за продаж цієї\nпродукції.\n1.2. Особливості справляння збору суб'єктами господарювання,\nякі застосовують спрощену систему оподаткування, обліку та\nзвітності, встановлюються главою 1 розділу XIV цього Кодексу.\n1.3. Об'єктом оподаткування збором є виручка - товарооборот,\nодержаний на всіх етапах реалізації в оптово-роздрібній\nторговельній мережі та мережі громадського харчування алкогольних\nнапоїв та пива, у тому числі за операціями, що не передбачають\nоплати у грошовій формі.\n1.4. Ставка збору становить півтора відсотка від об'єкта\nоподаткування, визначеного підпунктом 1.3 цього пункту.\n1.5. Збір сплачується на спеціальний рахунок центрального\nоргану виконавчої влади, що здійснює казначейське обслуговування\nбюджетних коштів, щомісяця у строки, визначені цим Кодексом для\nмісячного звітного періоду.\nЗа несвоєчасну сплату збору справляються пеня та штрафи у\nпорядку, визначеному цим Кодексом.\n1.6. Нараховані суми збору залишаються на спеціальному\nрахунку центрального органу виконавчої влади, що здійснює\nказначейське обслуговування бюджетних коштів. Головним\nрозпорядником цих коштів є центральний орган виконавчої влади,\nякий здійснює державну політику у сфері виноградарства,\nсадівництва і хмелярства. Суми збору розподіляються та\nвикористовуються таким чином: вісімдесят п'ять відсотків - на\nрозвиток виноградарства і садівництва, п'ятнадцять відсотків - на\nрозвиток хмелярства.\n1.7. Забороняється нецільове використання зазначених коштів.\n1.8. Механізм справляння збору та порядок використання цих\nкоштів затверджуються Кабінетом Міністрів України\".\nII. Прикінцеві положення\n1. Цей Закон набирає чинності з 1 січня 2013 року.\n2. Кабінету Міністрів України у тримісячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити перегляд і приведення міністерствами та іншими\nцентральними органами виконавчої влади їх нормативно-правових\nактів у відповідність із цим Законом.\n\nПрезидент України В.ЯНУКОВИЧ\n\nм. Київ, 6 грудня 2012 року\nN 5519-VI\n\nПро внесення змін до Податкового кодексу України щодо подальшого удосконалення адміністрування податків і зборів\nЗакон України від 06.12.2012 № 5519-VI\n\nПрийняття від 06.12.2012\nПостійна адреса:\nhttps://zakon.rada.gov.ua/go/5519-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}