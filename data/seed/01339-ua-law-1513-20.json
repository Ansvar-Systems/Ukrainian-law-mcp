{
  "id": "ua-law-1513-20",
  "type": "statute",
  "title": "Закон України (1513-20)",
  "title_en": "",
  "short_name": "1513-20",
  "status": "in_force",
  "issued_date": "2021-06-02",
  "url": "https://zakon.rada.gov.ua/laws/show/1513-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до статті 39 Закону України \"Про захист населення від інфекційних хвороб\" щодо врегулювання окремих питань соціального захисту медичних працівників, постраждалих від коронавірусної хвороби (COVID-19)\n\n(Відомості Верховної Ради України (ВВР), 2021, № 32, ст.261)\n\nВерховна Рада України постановляє:\n\nI. Пункт 1 частини другої статті 39 Закону України \"Про захист населення від інфекційних хвороб\" (Відомості Верховної Ради України, 2000 р., № 29, ст. 228; 2020 р., № 23, ст. 166) викласти в такій редакції:\n\n\"1) у разі встановлення групи інвалідності внаслідок захворювання на коронавірусну хворобу (COVID-19) протягом одного року з дня захворювання, за умови, що таке захворювання пов’язане з виконанням професійних обов’язків в умовах підвищеного ризику зараження, - залежно від встановленої працівнику групи інвалідності та ступеня втрати професійної працездатності, але не менше 300-кратного розміру прожиткового мінімуму, встановленого законом для працездатних осіб на 1 січня календарного року, в якому встановлено групу інвалідності\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Установити, що страхові виплати, передбачені пунктом 1 частини другої статті 39 Закону України \"Про захист населення від інфекційних хвороб\" (Відомості Верховної Ради України, 2000 р., № 29, ст. 228; 2020 р., № 23, ст. 166) із змінами, внесеними цим Законом, також виплачуються медичним працівникам державних і комунальних закладів охорони здоров’я, яким було встановлено групу інвалідності внаслідок захворювання на коронавірусну хворобу (COVID-19), за умови, що таке захворювання пов’язане з виконанням професійних обов’язків в умовах підвищеного ризику зараження, до набрання чинності цим Законом, та які не отримали такі страхові виплати.\n\n3. Кабінету Міністрів України у тижневий строк з дня набрання чинності цим Законом привести свої нормативно-правові акти у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n2 червня 2021 року\n\n№ 1513-IX\n\nПро внесення зміни до статті 39 Закону України \"Про захист населення від інфекційних хвороб\" щодо врегулювання окремих питань соціального захисту медичних працівників, постраждалих від коронавірусної хвороби (COVID-19)\nЗакон України від 02.06.2021 № 1513-IX\n\nПрийняття від 02.06.2021\nПостійна адреса:\nhttps://zakon.rada.gov.ua/go/1513-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}