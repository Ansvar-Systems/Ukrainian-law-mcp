{
  "id": "ua-law-616-17",
  "type": "statute",
  "title": "Закон України (616-17)",
  "title_en": "",
  "short_name": "616-17",
  "status": "in_force",
  "issued_date": "2008-10-01",
  "url": "https://zakon.rada.gov.ua/laws/show/616-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до статей 304 та 323\nКримінального кодексу України\nщодо посилення відповідальності\nза злочини проти сім'ї та дітей\n( Відомості Верховної Ради України (ВВР), 2009, N 14, ст.167 )\n\nВерховна Рада України п о с т а н о в л я є :\nI. Внести до Кримінального кодексу України ( 2341-14 )\n(Відомості Верховної Ради України, 2001 р., N 25-26, ст. 131) такі\nзміни:\n1. У статті 304:\n1) абзац другий частини першої викласти в такій редакції:\n\"карається позбавленням волі на строк від трьох до семи\nроків\";\n2) доповнити частиною другою такого змісту:\n\"2. Ті самі дії, вчинені щодо малолітньої особи або батьком,\nматір'ю, вітчимом, мачухою, опікуном чи піклувальником, або\nособою, на яку покладено обов'язки щодо виховання потерпілого чи\nпіклування про нього, -\nкараються позбавленням волі на строк від чотирьох до десяти\nроків\".\n2. У статті 323:\n1) частини другу та третю викласти в такій редакції:\n\"2. Та сама дія, вчинена батьком, матір'ю, вітчимом, мачухою,\nопікуном чи піклувальником або особою, на яку покладено обов'язки\nщодо виховання потерпілого чи піклування про нього, його тренером,\nабо повторно, або особою, яка раніше вчинила один із злочинів,\nпередбачених статтями 314, 315, 317, 324 цього Кодексу, -\nкарається обмеженням волі на строк до двох років або\nпозбавленням волі на той самий строк.\n3. Дії, передбачені частинами першою або другою цієї статті,\nвчинені щодо двох чи більше осіб, або якщо вони заподіяли шкоду\nздоров'ю потерпілого, -\nкараються обмеженням волі на строк до трьох років або\nпозбавленням волі на той самий строк\";\n2) доповнити частиною четвертою такого змісту:\n\"4. Дії, передбачені частинами першою, другою або третьою\nцієї статті, якщо вони заподіяли істотну шкоду здоров'ю\nпотерпілого або інші тяжкі наслідки, -\nкараються позбавленням волі на строк від трьох до восьми\nроків\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 1 жовтня 2008 року\nN 616-VI\n\nПро внесення змін до статей 304 та 323 Кримінального кодексу України щодо посилення відповідальності за злочини проти сім'ї та дітей\nЗакон України від 01.10.2008 № 616-VI\n\nПрийняття від 01.10.2008\nПостійна адреса:\nhttps://zakon.rada.gov.ua/go/616-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}