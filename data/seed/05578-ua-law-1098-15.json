{
  "id": "ua-law-1098-15",
  "type": "statute",
  "title": "Закон України (1098-15)",
  "title_en": "",
  "short_name": "1098-15",
  "status": "in_force",
  "issued_date": "2003-07-10",
  "url": "https://zakon.rada.gov.ua/laws/show/1098-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Сфера дії Закону",
      "content": "Дія цього Закону поширюється на відносини, що виникають у\nпроцесі розповсюдження примірників аудіовізуальних творів,\nфонограм, відеограм, комп'ютерних програм, баз даних."
    },
    {
      "provision_ref": "art2",
      "section": "2",
      "title": "Стаття 2. Визначення термінів",
      "content": "У цьому Законі терміни вживаються в такому значенні:\nаудіовізуальний твір - твір, що фіксується на певному\nматеріальному носії (кіноплівці, магнітній плівці чи магнітному\nдиску, диску для лазерних систем зчитування тощо) у вигляді серії\nпослідовних кадрів (зображень) чи аналогових або дискретних\nсигналів, які відображають (закодовують) рухомі зображення (як із\nзвуковим супроводом, так і без нього), і сприйняття якого є\nможливим виключно за допомогою того чи іншого виду екрана\n(кіноекрана, телевізійного екрана тощо), на якому рухомі\nзображення візуально відображаються за допомогою певних технічних\nзасобів. Видами аудіовізуального твору є кінофільми, телефільми,\nвідеофільми, діафільми, слайдофільми тощо, які можуть бути\nігровими, анімаційними (мультиплікаційними), неігровими чи іншими;\nбаза даних (компіляція даних) - сукупність творів, даних або\nбудь-якої іншої незалежної інформації в довільній формі, у тому\nчислі електронній, підбір і розташування складових частин якої та\nїї упорядкування є результатом творчої праці, складові частини\nякої є доступними індивідуально і можуть бути знайдені за\nдопомогою спеціальної пошукової системи на основі електронних\nзасобів (комп'ютера) чи інших засобів;\nвідеограма - відеозапис на відповідному матеріальному носії\n(магнітній стрічці, магнітному диску, диску для лазерних систем\nзчитування тощо) виконання або будь-яких рухомих зображень (із\nзвуковим супроводом чи без нього), крім зображень у формі запису,\nщо є складовою частиною аудіовізуального твору. Відеограма є\nвихідним матеріалом для виготовлення її копій;\nвідтворення примірників - виготовлення одного або більше\nпримірників аудіовізуального твору, фонограми, відеограми,\nкомп'ютерної програми, бази даних у будь-якій матеріальній формі,\nа також їх запис для тимчасового чи постійного зберігання в\nелектронній (у тому числі цифровій), оптичній або іншій формі, яку\nможе зчитувати машина;\nвідтворювач - юридична чи фізична особа, яка замовила\nвідтворення або самостійно здійснила таке відтворення на\nобладнанні, що є її власністю або перебуває в її володінні чи\nкористуванні;\nвініловий диск - диск, який виробляється з синтетичних\nматеріалів і на поверхні якого по спіралі розташовані канавки\n(доріжки) із записом звуку;\nімпортер примірників - український суб'єкт підприємницької\nдіяльності, який здійснив купівлю (у тому числі з оплатою в\nнегрошовій формі) в іноземного суб'єкта підприємницької діяльності\nпримірників аудіовізуальних творів, фонограм, відеограм,\nкомп'ютерних програм, баз даних із ввезенням або без ввезення їх\nна митну територію України;\nекспортер примірників - український суб'єкт підприємницької\nдіяльності, який здійснив продаж (у тому числі з оплатою в\nнегрошовій формі) іноземному суб'єкту підприємницької діяльності\nпримірників аудіовізуальних творів, фонограм, відеограм,\nкомп'ютерних програм, баз даних із вивезенням або без вивезення їх\nз митної території України;\nкомп'ютерна програма - набір інструкцій у вигляді слів, цифр,\nкодів, схем, символів чи у будь-якому іншому вигляді, виражених у\nформі, придатній для зчитування комп'ютером, які приводять його у\nдію для досягнення певної мети або результату (це поняття охоплює\nяк операційну систему, так і прикладну програму, виражені у\nвихідному або об'єктному кодах);\nконтрольна марка - спеціальний знак, що засвідчує дотримання\nавторських і (або) суміжних прав і надає право на розповсюдження\nпримірників аудіовізуальних творів, фонограм, відеограм,\nкомп'ютерних програм, баз даних. Контрольна марка є самоклейним\nзнаком одноразового використання, зовнішній бік якого має\nспеціальний голографічний захист;\nмаркування контрольними марками - позначення шляхом\nнаклеювання контрольних марок на упаковку примірників\nаудіовізуальних творів, фонограм, відеограм, комп'ютерних програм,\nбаз даних;\nпримірник аудіовізуального твору, комп'ютерної програми, бази\nданих - копія аудіовізуального твору, комп'ютерної програми або\nбази даних на відповідному матеріальному носії, яка виконана\nбезпосередньо чи опосередковано із цього аудіовізуального твору,\nкомп'ютерної програми або бази даних і містить усі зафіксовані в\nаудіовізуальному творі, комп'ютерній програмі або базі даних\nрухомі зображення чи їх частину (як із звуковим супроводом, так і\nбез нього);\nпримірник фонограми - копія фонограми на відповідному\nматеріальному носії, яка виконана безпосередньо чи опосередковано\nз цієї фонограми і містить усі зафіксовані на ній звуки чи їх\nчастину;\nпримірник відеограми - копія відеограми на відповідному\nматеріальному носії, яка виконана безпосередньо чи опосередковано\nз цієї відеограми і містить усі зафіксовані на ній рухомі\nзображення чи їх частину (як із звуковим супроводом, так і без\nнього);\nрозповсюдження примірників аудіовізуальних творів, фонограм,\nвідеограм, комп'ютерних програм, баз даних - введення в обіг\nпримірників аудіовізуальних творів, фонограм, відеограм,\nкомп'ютерних програм, баз даних шляхом їх продажу чи іншої\nпередачі права власності;\nсуб'єкт майнових авторських і (або) суміжних прав - фізична\nабо юридична особа, якій на законних підставах належать майнові\nавторські і (або) суміжні права на аудіовізуальні твори,\nфонограми, відеограми, комп'ютерні програми, бази даних;\nУстанова - центральний орган виконавчої влади у сфері\nінтелектуальної власності;\nфонограма - звукозапис на відповідному носії (магнітній\nстрічці чи магнітному диску, грамофонній платівці, диску для\nлазерних систем зчитування тощо) виконання або будь-яких звуків,\nкрім звуків у формі запису, що є складовою частиною\nаудіовізуального твору. Фонограма є вихідним матеріалом для\nвиготовлення її примірників (копій).\nСтаття 3. Умови розповсюдження примірників аудіовізуальних\nтворів, фонограм, відеограм, комп'ютерних програм,\nбаз даних\nРозповсюдження на території України примірників\nаудіовізуальних творів, фонограм, відеограм, комп'ютерних програм\nта баз даних, а також їх прокат дозволяються лише за умови їх\nмаркування контрольними марками."
    },
    {
      "provision_ref": "art4",
      "section": "4",
      "title": "Стаття 4. Право на одержання контрольних марок",
      "content": "1. Право на одержання контрольних марок мають імпортери,\nекспортери та відтворювачі примірників аудіовізуальних творів,\nфонограм, відеограм, комп'ютерних програм, баз даних.\n2. Контрольні марки видаються Установою. Будь-яка\nпосередницька діяльність щодо одержання та розповсюдження\nконтрольних марок забороняється."
    },
    {
      "provision_ref": "art5",
      "section": "5",
      "title": "Стаття 5. Порядок одержання контрольних марок",
      "content": "1. Для одержання контрольних марок особи, зазначені в частині\nпершій статті 4 цього Закону (далі - заявники), подають до\nУстанови:\nа) заяву встановленого зразка;\nб) копію статуту, установчого договору (у випадках,\nпередбачених законодавством) - для юридичних осіб;\nв) копію свідоцтва про державну реєстрацію суб'єкта\nпідприємницької діяльності;\nг) копію довідки про включення до Єдиного державного реєстру\nпідприємств та організацій України (для юридичних осіб) або про\nприсвоєння ідентифікаційного коду (для фізичних осіб);\nґ) перелік найменувань примірників аудіовізуальних творів,\nфонограм, відеограм, комп'ютерних програм, баз даних встановленого\nзразка із зазначенням творів, зафіксованих на цих примірниках\n(мовою, що використовується для оригіналу відповідного\nпримірника);\nд) копію державного посвідчення на право розповсюдження та\nдемонстрування аудіовізуальних творів - фільмів;\nе) копію договору про передачу (відчуження) майнових прав\nавторів і (або) суб'єктів суміжних прав або договори про передачу\nправ на використання аудіовізуальних творів, фонограм, відеограм,\nкомп'ютерних програм, баз даних шляхом їх відтворення та\nрозповсюдження примірників, починаючи з договору, за яким майнові\nправа авторів і (або) суб'єктів суміжних прав або права на\nвикористання передаються на територію України, або починаючи з\nдоговору, за яким майнові права авторів і (або) суб'єктів суміжних\nправ або права на використання передаються від первинних суб'єктів\nавторського права і (або) суміжних прав (у разі виникнення цих\nправ на території України). Заявник подає копії зазначених\nдоговорів, а також оригінал договору, за яким безпосередньо\nзаявникові передаються майнові права авторів і (або) суб'єктів\nсуміжних прав або права на використання аудіовізуальних творів,\nфонограм, відеограм, комп'ютерних програм, баз даних. До\nдоговорів, складених іноземною мовою, додаються їх переклади\nукраїнською мовою, посвідчені в установленому порядку;\nє) копію ліцензії на здійснення господарської діяльності з\nвпровадження голографічних захисних елементів.\n2. Заява та копії документів, зазначені в частині першій цієї\nстатті, посвідчуються: від юридичних осіб - підписом посадової\nособи заявника, який скріплюється печаткою, від фізичних осіб -\nособистим підписом заявника.\n3. Оригінал договору, зазначений в пункті \"е\" частини першої\nцієї статті, повертається заявнику разом з письмовим рішенням про\nвидачу або відмову у видачі контрольних марок.\nЗабороняється вимагати від заявника документи та відомості,\nне передбачені частиною першою цієї статті.\n4. Відповідальність за достовірність документів, поданих для\nодержання контрольних марок, несе заявник.\n5. У заяві на одержання контрольних марок обов'язково\nзазначаються: дата звернення, кількість примірників\nаудіовізуальних творів, фонограм, відеограм, комп'ютерних програм,\nбаз даних, право на відтворення та розповсюдження яких передано за\nдоговорами, кількість контрольних марок, необхідних заявнику для\nмаркування примірників.\n6. Установа протягом трьох робочих днів з дня прийняття заяви\nзобов'язана видати заявнику письмове рішення про видачу\nконтрольних марок або відмову в їх видачі.\nУ разі виникнення необхідності у перевірці інформації,\nзазначеної в документах на одержання контрольних марок, строк\nрозгляду заяви може бути продовжений, але не більше ніж на 10\nробочих днів, про що заявник повідомляється в письмовій формі.\n7. Підставами для прийняття рішення про відмову у видачі\nконтрольних марок є:\nподання заявником неповного переліку документів, зазначених у\nчастині першій цієї статті;\nподання заявником документів для одержання контрольних марок,\nоформлення яких не відповідає вимогам цього Закону;\nподання заявником документів для одержання контрольних марок,\nщо містять недостовірні відомості;\nнедодержання заявником прав суб'єктів авторського права і\n(або) суміжних прав.\nРішення про відмову у видачі контрольних марок може бути\nоскаржено до суду в порядку, встановленому законом.\n8. На підставі рішення про видачу контрольних марок та за\nумови подання заявником копії платіжного документа з відміткою\nбанківської установи про перерахування вартості контрольних марок\nдо Державного бюджету України Установа протягом двох робочих днів\nзабезпечує виготовлення та видачу контрольних марок заявникові.\nУ разі неподання заявником копії платіжного документа з\nвідміткою банківської установи про перерахування вартості\nконтрольних марок до Державного бюджету України протягом одного\nкалендарного місяця з дня подання заяви Установа анулює рішення\nпро видачу контрольних марок, про що письмово повідомляє заявника.\n9. Дані про заявника, який вперше звернувся за одержанням\nконтрольних марок і стосовно якого прийнято рішення про видачу\nконтрольних марок, вносяться Установою до Єдиного реєстру\nодержувачів контрольних марок (далі - Реєстр) із зазначенням:\nномера заяви на одержання контрольних марок, кількості виданих\nмарок, їх серій, номерів і дати одержання, а також для юридичної\nособи - повної назви, юридичної та поштової адреси, номера і дати\nвидачі свідоцтва про державну реєстрацію суб'єкта підприємницької\nдіяльності - юридичної особи, коду Єдиного державного реєстру\nпідприємств та організацій України; для фізичної особи - прізвища,\nімені та по батькові, домашньої адреси, номера і дати видачі\nсвідоцтва про державну реєстрацію суб'єкта підприємницької\nдіяльності - фізичної особи, ідентифікаційного номера. У рішенні\nпро видачу контрольних марок зазначаються дата внесення до Реєстру\nданих про заявника та його реєстраційний номер.\nУ разі звернення у подальшому заявника до Установи з питань\nодержання контрольних марок документи, передбачені в пунктах \"б\",\n\"в\", \"г\", \"є\" частини першої цієї статті, не вимагаються.\nУ разі внесення змін до зазначених документів заявник\nзобов'язаний подати ці документи до Установи.\nПорядок ведення Реєстру та надання інформації про видачу\nконтрольних марок визначається Кабінетом Міністрів України."
    },
    {
      "provision_ref": "art6",
      "section": "6",
      "title": "Стаття 6. Серії контрольних марок та порядок їх виготовлення",
      "content": "Кожна контрольна марка має власні серію і номер.\nВстановлюються такі серії контрольних марок:\nА - для примірників фонограм у формі магнітних носіїв та\nвінілових дисків;\nВ - для примірників аудіовізуальних творів та відеограм у\nформі магнітних носіїв та кіноплівки;\nК - для примірників аудіовізуальних творів, фонограм,\nвідеограм, комп'ютерних програм, баз даних у формі оптичних\nносіїв.\nКонтрольні марки виготовляються на замовлення Установи в\nпорядку, встановленому законодавством.\nНа кожну контрольну марку наноситься інформація, яка\nідентифікує її з відповідним примірником аудіовізуального твору,\nфонограми, відеограми, комп'ютерної програми, бази даних."
    },
    {
      "provision_ref": "art7",
      "section": "7",
      "title": "Стаття 7. Плата за одержання контрольних марок",
      "content": "За кожну контрольну марку заявник сплачує суму в розмірі\nодного відсотка неоподатковуваного мінімуму доходів громадян.\nЗабороняється встановлення та справляння із заявників\nбудь-яких інших платежів за одержання та використання контрольних\nмарок.\nКошти, одержані від продажу контрольних марок, зараховуються\nдо спеціального фонду Державного бюджету України і\nвикористовуються за цільовим призначенням для виготовлення\nконтрольних марок та здійснення заходів щодо забезпечення їх\nвидачі."
    },
    {
      "provision_ref": "art8",
      "section": "8",
      "title": "Стаття 8. Маркування контрольними марками",
      "content": "1. Маркування примірників аудіовізуальних творів, фонограм,\nвідеограм, комп'ютерних програм, баз даних контрольними марками\nздійснюють імпортери, експортери та відтворювачі цих примірників\nперед їх розповсюдженням.\n2. Імпортовані примірники аудіовізуальних творів, фонограм,\nвідеограм, комп'ютерних програм, баз даних маркуються після\nмитного оформлення на території України.\nПримірники аудіовізуальних творів, фонограм, відеограм,\nкомп'ютерних програм, баз даних, що експортуються, маркуються\nперед їх митним оформленням для перевезення через митний кордон\nУкраїни чи передачі іноземному контрагенту на митній території\nУкраїни.\n3. Кожна упаковка примірника аудіовізуального твору,\nфонограми, відеограми, комп'ютерної програми, бази даних\nмаркується однією контрольною маркою.\nУпаковка, яка є невід'ємною частиною декількох різних за\nзмістом примірників аудіовізуальних творів, фонограм, відеограм,\nкомп'ютерних програм, баз даних або розміщених на декількох носіях\nчастин одного аудіовізуального твору, фонограми, відеограми,\nкомп'ютерної програми, бази даних, маркується однією контрольною\nмаркою.\n4. Придбання примірника аудіовізуального твору, фонограми,\nвідеограми, комп'ютерної програми, бази даних, маркованого\nконтрольною маркою, не є набуттям прав на публічне виконання,\nпублічний показ, публічну демонстрацію, публічне сповіщення,\nмайновий найм, побутовий чи комерційний прокат записаного на цьому\nпримірнику аудіовізуального твору, фонограми, відеограми,\nкомп'ютерної програми, бази даних.\n5. Маркуванню контрольними марками не підлягають:\n1) примірники, на яких здійснено запис уривків\nаудіовізуального твору, фонограми, відеограми, демонстраційні\nверсії комп'ютерних програм та баз даних або уривків кількох\nаудіовізуальних творів, фонограм та відеограм, якщо такий запис\nзроблено з метою реклами цих аудіовізуальних творів, фонограм,\nвідеограм, комп'ютерних програм та баз даних, які розповсюджуються\nна безоплатній основі;\n2) твори із звуко- або відеозаписом подій, що мають особистий\nхарактер (сімейних свят тощо), якщо таке відтворення здійснено з\nметою їх розповсюдження серед учасників цих подій;\n3) примірники аудіовізуальних творів, фонограм, відеограм,\nкомп'ютерних програм, баз даних, що перевозяться транзитом через\nмитну територію України;\n4) примірники аудіовізуальних творів, фонограм, відеограм,\nкомп'ютерних програм, баз даних, якщо їх виготовлено на замовлення\nюридичної чи фізичної особи (далі - замовник) суб'єктом\nпідприємницької діяльності, який самостійно здійснює процес\nвідтворення на обладнанні, що є його власністю або перебуває в\nйого володінні чи користуванні (далі - виробник), і передача\nвиготовлених виробником цих примірників замовнику відбувається\nлише з додержанням таких умов:\nзамовлення виконується на підставі договору підряду з\nпервинних матеріалів, їх компонентів або сировини, що належать\nзамовнику або повністю оплачені замовником;\nматриці та інші первинні матеріали, у тому числі ті, що\nпередаються електронним способом, які використовуються для\nвиготовлення примірників аудіовізуальних творів, фонограм,\nвідеограм, комп'ютерних програм, баз даних, є власністю замовника\nнезалежно від того, передано такі матриці або інші первинні\nматеріали замовником чи виготовлено виробником у межах замовлення;\nвиготовлені на замовлення примірники аудіовізуальних творів,\nфонограм, відеограм, комп'ютерних програм, баз даних передаються\nвиробником замовнику в повному обсязі і не використовуються\nвиробником для продажу як продукція його власного виробництва;\nмайнові права суб'єктів авторського права та суміжних прав на\nаудіовізуальні твори, фонограми, відеограми, комп'ютерні програми,\nбази даних належать замовнику і не переходять до виробника;\nправо власності на примірники аудіовізуальних творів,\nфонограм, відеограм, комп'ютерних програм та баз даних належить\nзамовнику, який несе відповідальність за дотримання авторського\nправа і суміжних прав на зазначені об'єкти права власності;\nвиготовлені на замовлення примірники аудіовізуальних творів,\nфонограм, відеограм, комп'ютерних програм, баз даних за наявності\nзаконних підстав (зовнішньоекономічних договорів, контрактів тощо)\nвивозяться за межі митної території України і без їх\nрозповсюдження в Україні;\nвивезення з митної території України примірників\nаудіовізуальних творів, фонограм, відеограм, комп'ютерних програм,\nбаз даних, виготовлених згідно з договором підряду, здійснюється\nбезпосередньо виробником без передачі прав володіння, користування\nцими примірниками третім особам (крім тимчасової передачі таких\nправ транспортно-експедиторським організаціям для перевезення);\n5) примірники комп'ютерних програм та баз даних, що є\nневід'ємною частиною періодичних друкованих видань, які містять в\nсобі демонстраційні версії цих програм та баз даних, за умови\nобов'язкового посилання на право власника;\n6) примірники комп'ютерних програм та баз даних, що є\nневід'ємною частиною обладнання, яке виготовлене або ввозиться на\nмитну територію України.\nСтаття 9. Зберігання та перевезення територією України\nне маркованих контрольними марками примірників\nаудіовізуальних творів, фонограм, відеограм,\nкомп'ютерних програм, баз даних\nЗберігання не маркованих контрольними марками примірників\nаудіовізуальних творів, фонограм, відеограм, комп'ютерних програм,\nбаз даних здійснюється виключно відтворювачами або імпортерами цих\nпримірників.\nПеревезення територією України не маркованих контрольними\nмарками примірників аудіовізуальних творів, фонограм, відеограм,\nкомп'ютерних програм, баз даних дозволяється лише в разі, якщо\nтакі примірники доставляються для зберігання у складських\nприміщеннях, що належать особам, зазначеним у частині першій\nстатті 4 цього Закону, а також якщо такі примірники не підлягають\nмаркуванню відповідно до частини п'ятої статті 8 цього Закону.\nПеревезення територією України не маркованих контрольними\nмарками примірників аудіовізуальних творів, фонограм, відеограм,\nкомп'ютерних програм, баз даних з іншою метою забороняється.\nСтаття 10. Роздрібна торгівля примірниками аудіовізуальних\nтворів, фонограм, відеограм, комп'ютерних програм,\nбаз даних\nРоздрібна торгівля примірниками аудіовізуальних творів,\nфонограм, відеограм, комп'ютерних програм, баз даних здійснюється\nтільки в місцях спеціалізованої роздрібної торгівлі. Вимоги до\nмісць спеціалізованої роздрібної торгівлі примірниками\nаудіовізуальних творів, фонограм, відеограм, комп'ютерних програм,\nбаз даних та правила такої торгівлі встановлюються Кабінетом\nМіністрів України.\nРоздрібна торгівля примірниками аудіовізуальних творів,\nфонограм, відеограм, комп'ютерних програм, баз даних, не\nмаркованих контрольною маркою, забороняється."
    },
    {
      "provision_ref": "art11",
      "section": "11",
      "title": "Стаття 11. Відповідальність за порушення цього Закону",
      "content": "Особи, винні у незаконному виготовленні, підробці,\nвикористанні або збуті незаконно виготовлених, одержаних чи\nпідроблених контрольних марок для маркування примірників\nаудіовізуальних творів, фонограм, відеограм, комп'ютерних програм,\nбаз даних, притягаються до адміністративної та кримінальної\nвідповідальності відповідно до закону.\nОсоби, винні у незаконному розповсюдженні примірників\nаудіовізуальних творів, фонограм, відеограм, комп'ютерних програм,\nбаз даних, притягаються до цивільної, адміністративної та\nкримінальної відповідальності відповідно до закону."
    },
    {
      "provision_ref": "art12",
      "section": "12",
      "title": "Стаття 12. Контроль за виконанням цього Закону",
      "content": "Установа здійснює контроль за виконанням цього Закону шляхом\nпроведення планових і позапланових перевірок державними\nінспекторами з питань інтелектуальної власності осіб, що\nздійснюють розповсюдження примірників аудіовізуальних творів,\nфонограм, відеограм, комп'ютерних програм, баз даних. Контроль\nздійснюється у порядку, визначеному Кабінетом Міністрів України.\nУ разі виявлення розповсюдження не маркованих контрольними\nмарками примірників аудіовізуальних творів, фонограм, відеограм,\nкомп'ютерних програм, баз даних або маркованих контрольними\nмарками, що мають серію і (або) номер, які не відповідають даним\nЄдиного реєстру одержувачів контрольних марок, або на них нанесено\nінформацію, яка не відповідає назві відповідного примірника,\nдержавні інспектори з питань інтелектуальної власності вилучають\nтакі примірники.\nII. Прикінцеві положення\n1. Цей Закон набирає чинності з дня його опублікування, а\nзміни, внесені згідно з цим Законом до Кодексу України про\nадміністративні правопорушення ( 80731-10 , 80732-10 ) та до\nКримінального кодексу України ( 2341-14 ), - після закінчення\nтерміну в 90 днів з дня набрання чинності цим Законом.\n2. Імпорт, експорт, оптова та роздрібна торгівля примірниками\nкомп'ютерних програм, баз даних протягом 180 днів з дня набрання\nчинності цим Законом можуть здійснюватися без отримання\nконтрольної марки встановленого зразка.\nЗ дати закінчення терміну у 180 днів з дня набрання чинності\nцим Законом імпорт, експорт, оптова та роздрібна торгівля\nпримірниками комп'ютерних програм, баз даних здійснюються виключно\nза умови їх маркування контрольними марками.\nКонтрольні марки, видані до набрання чинності цим Законом, є\nдійсними.\n3. Кабінету Міністрів України у тримісячний термін з дня\nнабрання чинності цим Законом:\nпривести у відповідність із цим Законом свої\nнормативно-правові акти;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n4. Внести зміни до таких законодавчих актів України:\n1) статтю 164-9 Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) викласти в такій\nредакції:\n\" Стаття 164-9. Незаконне розповсюдження примірників\nаудіовізуальних творів, фонограм, відеограм,\nкомп'ютерних програм, баз даних\nРозповсюдження примірників аудіовізуальних творів, фонограм,\nвідеограм, комп'ютерних програм, баз даних, упаковки яких не\nмарковані контрольними марками або марковані контрольними марками,\nщо мають серію чи містять інформацію, які не відповідають носію\nцього примірника, або номер, який не відповідає даним Єдиного\nреєстру одержувачів контрольних марок, -\nтягне за собою накладення штрафу від десяти до ста\nнеоподатковуваних мінімумів доходів громадян з конфіскацією цих\nпримірників аудіовізуальних творів, фонограм, відеограм,\nкомп'ютерних програм, баз даних.\nТа сама дія, вчинена особою, яку протягом року було піддано\nадміністративному стягненню за одне з правопорушень, зазначених у\nчастині першій цієї статті, -\nтягне за собою накладення штрафу від п'ятдесяти до двохсот\nнеоподатковуваних мінімумів доходів громадян з конфіскацією цих\nпримірників аудіовізуальних творів, фонограм, відеограм,\nкомп'ютерних програм, баз даних\";\n2) частину третю статті 264 Кодексу України про\nадміністративні правопорушення ( 80732-10 ) після слів\n\"природоохоронними органами\" доповнити словами \"державними\nінспекторами з питань інтелектуальної власності\";\n3) статтю 216 Кримінального кодексу України ( 2341-14 )\nвикласти в такій редакції:\n\" Стаття 216. Незаконне виготовлення, підроблення,\nвикористання або збут незаконно виготовлених,\nодержаних чи підроблених марок акцизного збору\nчи контрольних марок\n1. Незаконне виготовлення, підроблення, використання або збут\nнезаконно виготовлених, одержаних чи підроблених марок акцизного\nзбору або контрольних марок для маркування упаковок примірників\nаудіовізуальних творів, фонограм, відеограм, комп'ютерних програм,\nбаз даних чи голографічних захисних елементів -\nкараються штрафом від ста до трьохсот неоподатковуваних\nмінімумів доходів громадян або обмеженням волі на строк до\nчотирьох років.\n2. Ті самі дії, вчинені повторно або за попередньою змовою\nгрупою осіб, -\nкараються штрафом від трьохсот до тисячі неоподатковуваних\nмінімумів доходів громадян або позбавленням волі на строк від\nтрьох до п'яти років з конфіскацією товарів, промаркованих\nпідробленими марками чи голографічними захисними елементами\"."
    }
  ],
  "definitions": []
}