{
  "id": "ua-law-5088-17",
  "type": "statute",
  "title": "Закон України (5088-17)",
  "title_en": "",
  "short_name": "5088-17",
  "status": "in_force",
  "issued_date": "2012-07-05",
  "url": "https://zakon.rada.gov.ua/laws/show/5088-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art7",
      "section": "7",
      "title": "Стаття 7. Зняття з реєстрації місця проживання",
      "content": "Зняття з реєстрації місця проживання особи здійснюється на підставі:\nзаяви особи або її законного представника;\nсудового рішення, яке набрало законної сили, про позбавлення права власності на житлове приміщення або права користування житловим приміщенням, про виселення, про визнання особи безвісно відсутньою або оголошення її померлою;\nсвідоцтва про смерть;\nпаспорта або паспортного документа, що надійшов з органу державної реєстрації актів цивільного стану, або документа про смерть, виданого компетентним органом іноземної держави, легалізованого в установленому порядку;\nінших документів, які свідчать про припинення:\nпідстав для перебування на території України іноземців та осіб без громадянства;\nпідстав для проживання або перебування особи у спеціалізованій соціальній установі, закладі соціального обслуговування та соціального захисту;\nпідстав на право користування житловим приміщенням.\nЗняття з реєстрації здійснюється в день звернення особи. За заявою особи зняття з реєстрації може бути здійснено одночасно з реєстрацією нового місця проживання.\nЗняття з реєстрації місця проживання дітей-сиріт та дітей, позбавлених батьківського піклування, осіб, стосовно яких встановлено опіку чи піклування, здійснюється за погодженням з органами опіки і піклування.\nРазом із заявою особа подає:\nдокумент, до якого вносяться відомості про зняття з реєстрації місця проживання. Якщо дитина не досягла 16-річного віку, подається свідоцтво про народження або свідоцтво про належність до громадянства України;\nвійськовий квиток або посвідчення про приписку (для громадян, які підлягають взяттю на військовий облік або перебувають на військовому обліку).\nУ разі подачі заяви законним представником особи додатково подаються:\nдокумент, що посвідчує особу законного представника;\nдокумент, що підтверджує повноваження особи як законного представника, крім випадків, коли законними представниками є батьки (усиновлювачі).\nЗняття з реєстрації місця проживання особи за заявою законного представника здійснюється за згодою інших законних представників."
    },
    {
      "provision_ref": "art8",
      "section": "8",
      "title": "Стаття 8. Реєстрація місця перебування особи",
      "content": "Реєстрація місця перебування здійснюється за заявою особи або її законного представника, що подається протягом семи днів після прибуття до місця перебування.\nЗобов’язані зареєструвати місце перебування особи, які перебувають більше одного місяця за межами адміністративно-територіальної одиниці, в якій зареєстровано їх місце проживання, і мають невиконані майнові зобов’язання, накладені в адміністративному порядку чи за судовим рішенням, або призиваються на строкову військову службу і не мають відстрочки, або беруть участь у судовому процесі.\nРеєстрація та продовження реєстрації тимчасового перебування іноземців, осіб без громадянства здійснюються відповідно до законодавства про правовий статус іноземців та осіб без громадянства\";\n5) частину другу статті 9 виключити;\n6) статтю 11 викласти в такій редакції:\n\" Стаття 11. Органи реєстрації місця проживання та місця перебування осіб\nРеєстрація місця проживання та місця перебування осіб здійснюється органом реєстрації.\nЦентральний орган виконавчої влади, що забезпечує формування державної політики у сфері реєстрації фізичних осіб, затверджує відповідно до закону порядок реєстрації місця проживання та місця перебування осіб в Україні, зразки документів, необхідних для реєстрації і зняття з реєстрації місця проживання та місця перебування\";\n7) абзац шостий частини другої статті 12 викласти в такій редакції:\n\"осіб, які звернулися за наданням їм статусу біженця чи додаткового захисту і стосовно яких прийнято рішення про оформлення документів для вирішення питання щодо визнання біженцем або особою, яка потребує додаткового захисту\";\n8) в абзаці другому частини другої статті 13 цифри \"16\" замінити цифрами \"14\".\n2. В абзаці другому частини другої статті 38 Закону України \"Про військовий обов’язок і військову службу\" (Відомості Верховної Ради України, 2006 р., № 38, ст. 324; 2009 р., № 38, ст. 535) слова \"здійснювати реєстрацію (зняття з реєстрації) місця проживання чи перебування призовників і військовозобов’язаних лише в разі наявності в їх військово-облікових документах позначок військових комісаріатів відповідно про зняття з військового обліку або про перебування на військовому обліку за місцем проживання\" замінити словами \"щомісяця повідомляти військові комісаріати про реєстрацію (зняття з реєстрації) місця проживання чи перебування призовників і військовозобов’язаних\".\n3. Абзаци дев’ятий і тринадцятий частини першої статті 2 і статтю 9 Закону України \"Про основи соціального захисту бездомних осіб і безпритульних дітей\" (Відомості Верховної Ради України, 2011 р., № 27, ст. 226, № 42, ст. 433) виключити.\nІІ. Прикінцеві положення\n1. Цей Закон набирає чинності з дня, наступного за днем його опублікування.\n2. Кабінету Міністрів України протягом трьох місяців з дня набрання чинності цим Законом:\nпривести свої нормативно-правові акти у відповідність із цим Законом;\nзабезпечити приведення нормативно-правових актів міністерств та інших центральних органів виконавчої влади у відповідність із цим Законом.\nВ.ЯНУКОВИЧ"
    }
  ],
  "definitions": []
}