{
  "id": "ua-law-952-007",
  "type": "statute",
  "title": "Закон України (952_007)",
  "title_en": "",
  "short_name": "952_007",
  "status": "in_force",
  "issued_date": "2005-11-18",
  "url": "https://zakon.rada.gov.ua/laws/show/952_007",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. - Мета Конвенції",
      "content": "Мета цієї Конвенції в рамках стратегії та програми діяльності\nЮНЕСКО в області фізичного виховання і спорту полягає у сприянні\nпопередженню використання допінгу в спорті і боротьбі в інтересах\nйого викорінення."
    },
    {
      "provision_ref": "art2",
      "section": "2",
      "title": "Стаття 2. - Визначення",
      "content": "Наведені нижче визначення необхідно тлумачити в контексті\nВсесвітнього антидопінгового кодексу. Однак у випадку розбіжностей\nперевагу мають положення Конвенції.\nДля цілей цієї Конвенції:\n1. \"Акредитовані лабораторії допінг-контролю\" означають\nлабораторії, акредитовані Всесвітнім антидопінговим агентством.\n2. \"Антидопінгова організація\" означає юридичну особу,\nвідповідальну за прийняття правил, які стосуються розроблення,\nздійснення або забезпечення дотримання будь-якого елементу процесу\nдопінг-контролю. Сюди входить, наприклад, Міжнародний олімпійський\nкомітет, Міжнародний параолімпійський комітет, інші організації,\nякі проводять масштабні заходи та здійснюють на них тестування,\nВсесвітнє антидопінгове агентство, міжнародні федерації та\nнаціональні антидопінгові організації.\n3. \"Порушення антидопінгового правила\" в спорті означає одне\nабо декілька таких порушень:\na) наявність забороненої речовини або її метаболітів або\nмаркерів у пробі, взятій із організму спортсмена;\nb) використання або спроба використання забороненої речовини\nабо забороненого методу;\nc) відмова з'явитись на взяття проби чи неявка на взяття\nпроби без поважних причин після одержання повідомлення відповідно\nдо діючих антидопінгових правил або від взяття проби ухилення\nіншим чином;\nd) порушення застосовних вимог, які стосуються присутності\nспортсмена для тестування поза змаганнями, в тому числі ненадання\nнеобхідної інформації стосовно його місцеперебування і неявку для\nтестування, яке призначається на основі обґрунтованих правил;\ne) маніпуляції або спроба маніпуляцій із будь-якою частиною\nдопінг-контролю;\nf) володіння забороненими речовинами й методами;\ng) розповсюдження будь-якої забороненої речовини чи\nбудь-якого забороненого методу;\nh) застосування чи спроба застосування будь-якої забороненої\nречовини чи забороненого методу до будь-якого спортсмена, або\nдопомога, заохочення, сприяння, підбурювання, укриття або\nспівучасть в будь-якій іншій формі, пов'язані з порушенням чи\nбудь-якою спробою порушення антидопінгового правила.\n4. \"Спортсмен\" для цілей допінг-контролю означає будь-яку\nособу, яка займається спортом на міжнародному або національному\nрівні, як це визначається кожною національною антидопінговою\nорганізацією та визнається державами-учасницями, а також будь-яка\nінша особа, яка займається спортом чи бере участь в спортивному\nзаході на нижчому рівні, як це визнається державами-учасницями.\nДля цілей програм освіти й підготовки \"спортсмен\" означає будь-яку\nособу, яка займається спортом під егідою спортивної організації.\n5. \"Допоміжний персонал спортсмена\" означає будь-якого\nтренера, інструктора, менеджера, агента, члена штату команди,\nпосадову особу, медичний або парамедичний персонал, які працюють\nзі спортсменами або займаються лікуванням спортсменів, що беруть\nучасть або готуються до участі в спортивному змаганні.\n6. \"Кодекс\" означає Всесвітній антидопінговий кодекс,\nприйнятий Всесвітнім антидопінговим агентством 5 березня 2003 року\nв Копенгагені та внесений у Додаток 1 до цієї Конвенції.\n7. \"Змагання\" означає одиночну гонку, матч, гру або окреме\nспортивне змагання.\n8. \"Допінг-контроль\" означає процес, який включає в себе\nпланування проведення тестів, взяття та оброблення проб,\nлабораторний аналіз, робота з результатами, слухання та апеляції.\n9. \"Допінг у спорті\" означає випадок порушення\nантидопінгового правила.\n10. \"Належним чином уповноважені групи допінг-контролю\"\nозначають групи допінг-контролю, які діють під керівництвом\nміжнародних або національних антидопінгових організацій.\n11. \"Тестування під час змагання\" для цілей диференціації між\nтестуванням під час змагань та поза ними, якщо правилами будь-якої\nміжнародної федерації чи іншої відповідної антидопінгової\nорганізації не передбачено іншого, означає проведення тесту, коли\nспортсмен відбирається для тестування у зв'язку з його участю в\nконкретному змаганні.\n12. \"Міжнародний стандарт для лабораторій\" означає стандарт,\nвнесений у Додаток 2 до цієї Конвенції.\n13. \"Міжнародний стандарт для тестування\" означає стандарт,\nвнесений у Додаток 3 до цієї Конвенції.\n14. \"Без попереднього сповіщення\" означає допінг-контроль,\nякий проводиться без попереднього сповіщення спортсмена, при якому\nвстановлюється постійний супровід спортсмена з моменту його\nсповіщення до взяття проби.\n15. \"Олімпійський рух\" означає всіх тих, хто згоден\nкеруватися Олімпійською хартією і визнає повноваження Міжнародного\nолімпійського комітету, а саме: міжнародні федерації з видів\nспорту, які входять до програми Олімпійських ігор, національні\nолімпійські комітети, організаційні комітети Олімпійських ігор,\nспортсмени, судді та арбітри, асоціації та клуби, а також всі\nорганізації та установи, визнані Міжнародним олімпійським\nкомітетом.\n16. \"Допінг-контроль поза змаганням\" означає будь-який\nдопінг-контроль, який проводиться поза змаганням.\n17. \"Заборонений список\" означає список, внесений у\nДоповнення 1 до цієї Конвенції, в якому вказані заборонені\nречовини й заборонені методи.\n18. \"Заборонений метод\" означає будь-який метод, зазначений\nяк такий в Забороненому списку, який внесено в Доповнення 1 до\nцієї Конвенції.\n19. \"Заборонена речовина\" означає будь-яку речовину,\nзазначену як така у Забороненому списку, який внесено в Доповнення\n1 до цієї Конвенції.\n20. \"Спортивна організація\" означає будь-яку організацію, яка\nвиступає як керівний орган проведення спортивного заходу з одного\nабо декількох видів спорту.\n21. \"Стандарти видачі дозволів на терапевтичне використання\"\nозначають стандарти, внесені у Доповнення 2 до цієї Конвенції.\n22. \"Тестування\" означає частини процесу допінг-контролю, до\nяких уходить планування проведення тестів, взяття проб, оброблення\nпроб і транспортування проб у лабораторію.\n23. \"Дозвіл на терапевтичне використання\" означає дозвіл,\nякий видається відповідно до Стандартів видачі дозволів на\nтерапевтичне використання.\n24. \"Використання\" означає застосування, пероральне введення,\nін'єкцію або вживання будь-яким іншим способом будь-якої\nзабороненої речовини або забороненого методу.\n25. \"Всесвітнє антидопінгове агентство (ВАДА)\" означає фонд з\nцією назвою, заснований відповідно до швейцарського законодавства\n10 листопада 1999 р."
    },
    {
      "provision_ref": "art3",
      "section": "3",
      "title": "Стаття 3. - Засоби досягнення цілей Конвенції",
      "content": "Для досягнення цілей Конвенції держави-учасниці\nзобов'язуються:\n1. вживати на національному й міжнародному рівнях належних\nзаходів, що відповідають принципам Кодексу;\n2. заохочувати всі форми міжнародного співробітництва,\nспрямованого на забезпечення захисту спортсменів, дотримання\nетичних принципів у спорті й спільного використання результатів\nдосліджень;\n3. сприяти міжнародному співробітництву між\nдержавами-учасницями й провідними організаціями у сфері боротьби з\nдопінгом у спорті, зокрема, співробітництву з ВАДА."
    },
    {
      "provision_ref": "art4",
      "section": "4",
      "title": "Стаття 4. - Зв'язок Конвенції з Кодексом",
      "content": "1. З метою координації дій стосовно боротьби з допінгом у\nспорті на національному й міжнародному рівнях держави-учасниці\nзобов'язуються дотримуватись принципів Кодексу як основи для\nвживання заходів, передбачених у статті 5 цієї Конвенції. Ніщо в\nцій Конвенції не є перепоною для здійснення державами-учасницями\nінших заходів у доповнення до Кодексу.\n2. Кодекс та останні версії Додатків 2 і 3 наводяться для\nінформативних цілей і не є невід'ємними частинами цієї Конвенції.\nДодатки як такі не встановлюють для держав-учасниць будь-яких\nміжнародно-правових зобов'язань.\n3. Доповнення є невід'ємною частиною цієї Конвенції."
    },
    {
      "provision_ref": "art5",
      "section": "5",
      "title": "Стаття 5. - Заходи для досягнення цілей Конвенції",
      "content": "Виконуючи зобов'язання, викладені у цій Конвенції, кожна\nдержава-учасниця зобов'язана вживати відповідних заходів. Вони\nможуть включати заходи у сфері законодавства, нормативного\nрегулювання, політики й адміністративної практики."
    },
    {
      "provision_ref": "art6",
      "section": "6",
      "title": "Стаття 6. - Взаємозв'язок з іншими міжнародними документами",
      "content": "Ця Конвенція не змінює прав і зобов'язань держав-учасниць,\nякі виникають у зв'язку з іншими раніше укладеними угодами, що не\nсуперечать предмету й цілям цієї Конвенції. Це не впливає на\nреалізацію іншими державами-учасницями своїх прав або виконання\nними своїх зобов'язань за цією Конвенцією.\nЧастина II. Діяльність стосовно боротьби з допінгом\nна національному рівні"
    },
    {
      "provision_ref": "art7",
      "section": "7",
      "title": "Стаття 7. - Координація всередині країни",
      "content": "Держави-учасниці забезпечують застосування цієї Конвенції,\nособливо шляхом координації дій всередині країни. Для виконання\nсвоїх зобов'язань згідно з цією Конвенцією держави-учасниці можуть\nвикористовувати антидопінгові організації, а також спортивні\nустанови й організації.\nСтаття 8 - Обмеження доступності заборонених речовин\nі методів та їхнього використання у спорті\n1. Держави-учасниці вживають, коли це доцільно, заходів\nстосовно обмеження доступності заборонених речовин і методів з\nметою обмеження їхнього використання спортсменами в спорті, за\nвинятком випадків, коли таке використання ґрунтується на дозволі\nна терапевтичне використання. Сюди входять заходи з боротьби з\nпродажем заборонених речовин і методів спортсменам і, з цією\nметою, заходи стосовно контролю за їхнім виробництвом,\nпереміщенням, ввезенням, розподілом і продажем.\n2. Держави-учасниці вживають заходів стосовно запобігання і\nобмеження використання спортсменами заборонених речовин і методів\nу спорті і володіння ними, за винятком випадків, коли вони\nвикористовуються на підставі дозволу на їх терапевтичне\nвикористання, або, коли це доцільно, заохочують вживання таких\nзаходів відповідними юридичними особами, які знаходяться під\nїхньою юрисдикцією.\n3. Жодні заходи, що вживаються відповідно до цієї Конвенції,\nне перешкоджають забезпеченню доступності в законних цілях речовин\nі методів, які в інших випадках заборонені або контролюються у\nспорті.\nСтаття 9 - Заходи стосовно допоміжного\nперсоналу спортсмена\nДержави-учасниці самостійно вживають або сприяють тому, щоб\nспортивні та антидопінгові організації вдавалися до заходів, у\nтому числі санкцій або штрафів стосовно допоміжного персоналу\nспортсмена, який порушує антидопінгове правило або скоює інше\nпорушення, пов'язане з допінгом у спорті."
    },
    {
      "provision_ref": "art10",
      "section": "10",
      "title": "Стаття 10. - Харчові добавки",
      "content": "Держави-учасниці, коли це доцільно, сприяють упровадженню\nвиробниками й розповсюджувачами харчових добавок передової\nпрактики у сфері збуту й розповсюдження харчових добавок, в числі\nнадання інформації про їхній хімічний склад і гарантію якості."
    },
    {
      "provision_ref": "art11",
      "section": "11",
      "title": "Стаття 11. - Фінансові заходи",
      "content": "Держави-учасниці, коли це доцільно:\na) виділяють у рамках своїх відповідних бюджетів кошти для\nфінансування національної програми тестування в усіх видах спорту\nабо надають допомогу спортивним і антидопінговим організаціям у\nфінансуванні допінг-контролю у вигляді безпосередніх субсидій або\nдотацій, або у формі заліку витрат з такого контролю під час\nвстановлення загальної суми субсидій або дотацій, що надаються цим\nорганізаціям;\nb) вживають заходів стосовно припинення пов'язаної зі\nспортивною діяльністю фінансової підтримки тих окремих спортсменів\nі їхнього допоміжного персоналу, які були відсторонені внаслідок\nпорушення антидопінгового правила, на весь період їхнього\nвідсторонення;\nc) припиняють частково або повністю фінансову чи іншу\nпов'язану зі спортивною діяльністю підтримку будь-якої спортивної\nорганізації або антидопінгової організації, яка не дотримується\nКодексу або застосовних антидопінгових правил, прийнятих\nвідповідно до Кодексу."
    },
    {
      "provision_ref": "art12",
      "section": "12",
      "title": "Стаття 12. - Заходи стосовно сприяння допінг-контролю",
      "content": "Держави-учасниці, коли це доцільно:\na) заохочують і підтримують проведення спортивними й\nантидопінговими організаціями, що знаходяться під їхньою\nюрисдикцією, допінг-контролю відповідно до Кодексу, в тому числі\nконтроль без попереднього повідомлення, тестування поза змаганнями\nта під час них;\nb) заохочують і підтримують укладання спортивними\nорганізаціями та антидопінговими організаціями угод, що дозволяють\nїхнім учасникам проходити тестування належним чином уповноваженими\nгрупами допінг-контролю з інших країн;\nc) зобов'язуються надавати сприяння спортивним організаціям і\nантидопінговим організаціям, що знаходяться під їхньою\nюрисдикцією, в отриманні доступу до акредитованої лабораторії\nдопінг-контролю для проведення аналізів з метою допінг-контролю.\nЧастина III. Міжнародна співпраця\nСтаття 13 - Співпраця між антидопінговими і\nспортивними організаціями\nДержави-учасниці сприяють співпраці між антидопінговими\nорганізаціями, державними органами і спортивними організаціями, що\nзнаходяться під їхньою юрисдикцією, та аналогічними організаціями\nі органами, що знаходяться під юрисдикцією інших держав-учасниць,\nз метою досягнення на міжнародному рівні цілей цієї Конвенції."
    },
    {
      "provision_ref": "art14",
      "section": "14",
      "title": "Стаття 14. - Підтримка місії ВАДА",
      "content": "Держави-учасниці зобов'язуються підтримувати ВАДА у виконанні\nйого важливої місії у сфері міжнародної боротьби з допінгом."
    },
    {
      "provision_ref": "art15",
      "section": "15",
      "title": "Стаття 15. - Рівноцінне фінансування ВАДА",
      "content": "Держави-учасниці підтримують принцип рівноцінного\nфінансування державними органами і Олімпійським рухом\nзатвердженого основного річного бюджету ВАДА."
    },
    {
      "provision_ref": "art16",
      "section": "16",
      "title": "Стаття 16. - Міжнародна співпраця у сфері допінг-контролю",
      "content": "Визнаючи, що боротьба з допінгом у спорті може бути\nефективною тільки в тому випадку, якщо будуть забезпечені\nтестування спортсменів без попереднього повідомлення і своєчасне\nтранспортування проб для аналізу в лабораторії, держави-учасниці,\nколи це доцільно, і відповідно до внутрішньодержавного\nзаконодавства і процедур:\na) за умови дотримання відповідних нормативних положень\nприймаючих країн надають сприяння ВАДА і антидопінговим\nорганізаціям, які діють відповідно до Кодексу, в проведенні\nдопінг-контролю своїх спортсменів під час та поза змаганнями як на\nсвоїй території, так і за її межами;\nb) надають сприяння у забезпеченні своєчасного перетину\nкордонів належним чином уповноважених груп допінг-контролю під час\nпроведення заходів із допінг-контролю;\nc) співробітничають з метою сприяння своєчасному\nтранспортуванню або переміщенню через кордони проб таким чином,\nщоб забезпечити їхню безпеку й збереження;\nd) надають допомогу в забезпеченні міжнародної координації\nзаходів із допінг-контролю, які здійснюються різними\nантидопінговими організаціями, і співпрацюють з цією метою з ВАДА;\ne) розвивають співпрацю між лабораторіями допінг-контролю, що\nзнаходяться під їхньою юрисдикцією, і відповідними лабораторіями,\nщо знаходяться під юрисдикцією інших держав-учасниць. Зокрема,\nдержави-учасниці, які мають в своєму розпорядженні акредитовані\nлабораторії допінг-контролю, повинні сприяти наданню допомоги\nчерез лабораторії, що знаходяться під їх юрисдикцією, іншим\nкраїнам-учасницям для того, щоб дати їм можливість набути\nнеобхідного досвіду й навичок та освоїти необхідну методологію для\nстворення своїх власних лабораторій, якщо вони того побажають;\nf) сприяють укладенню й реалізації домовленостей про взаємне\nтестування між призначеними відповідно до Кодексу антидопінговими\nорганізаціями;\ng) визнають на взаємній основі процедури допінг-контролю і\nпіслятестові процедури, включаючи пов'язані з цим спортивні\nсанкції, які застосовуються будь-якою антидопінговою організацією\nвідповідно до Кодексу."
    },
    {
      "provision_ref": "art17",
      "section": "17",
      "title": "Стаття 17. - Добровільний фонд",
      "content": "1. Цим засновується \"Фонд для викорінення допінгу у спорті\",\nдалі - Добровільний фонд. Добровільний фонд засновується з\nцільових коштів, що залучаються відповідно до Положення про\nфінанси ЮНЕСКО. Усі внески держав-учасниць, а також інших\nучасників носять добровільний характер.\n2. Кошти Добровільного фонду складаються з:\na) внесків держав-учасниць;\nb) внесків, пожертвувань або майна, залишеного у спадок, які\nможуть надаватись:\n(i) іншими державами;\n(ii) організаціями і програмами системи Організації\nОб'єднаних Націй, зокрема Програмою розвитку Організації\nОб'єднаних Націй, а також іншими міжнародними організаціями; або\n(iii) державними або приватними організаціями чи фізичними\nособами;\nc) будь-яких відсотків, що нараховуються на кошти\nДобровільного фонду;\nd) коштів, отриманих в рамках заходів зі збору пожертвувань і\nзаходів на користь Добровільного фонду;\ne) будь-яких інших коштів, передбачених у Положенні про\nДобровільний фонд, яке буде розроблено Конференцією сторін.\n3. Внески держав-учасниць до Добровільного фонду не\nрозглядаються як заміна зобов'язання держав-учасниць стосовно\nвиплати своєї частки до річного бюджету ВАДА.\nСтаття 18 - Використання коштів Добровільного фонду\nі управління ним\nКошти Добровільного фонду виділяються Конференцією сторін для\nфінансування затверджених нею заходів, зокрема, для надання\nдержавам-учасницям допомоги в розробці і здійсненні антидопінгових\nпрограм відповідно до положень цієї Конвенції і з урахуванням\nцілей ВАДА, а також можуть використовуватися для покриття витрат,\nпов'язаних із впровадженням цієї Конвенції. Внески до\nДобровільного фонду не можуть супроводжуватися будь-якими\nполітичними, економічними або іншими умовами.\nЧастина IV. Освіта й підготовка"
    },
    {
      "provision_ref": "art19",
      "section": "19",
      "title": "Стаття 19. - Загальні принципи освіти й підготовки",
      "content": "1. Держави-учасниці зобов'язуються в рамках своїх коштів\nпідтримувати, розроблювати або здійснювати програми освіти й\nпідготовки з питань боротьби з допінгом. Для спортивної спільноти\nв цілому ці програми повинні бути направлені на надання оновленої\nі точної інформації з наступних питань:\na) збиток, що наноситься допінгом етичним цінностям спорту;\nb) наслідки застосування допінгу для здоров'я.\n2. Для спортсменів і допоміжного персоналу спортсменів,\nособливо на початковому етапі їхньої підготовки, ці програми\nповинні бути направлені на надання оновленої і точної інформації з\nтаких питань:\na) процедури допінг-контролю;\nb) права і обов'язки спортсменів стосовно боротьби з\nдопінгом, в тому числі інформацію про Кодекс і антидопінгову\nполітику відповідних спортивних і антидопінгових організацій, в\nтому числі про наслідки порушення антидопінгового правила;\nc) список заборонених речовин і методів, а також дозволів на\nтерапевтичне використання заборонених речовин;\nd) харчові добавки."
    },
    {
      "provision_ref": "art20",
      "section": "20",
      "title": "Стаття 20. - Професійні кодекси поведінки",
      "content": "Держави-учасниці заохочують розробку і здійснення\nвідповідними компетентними професійними асоціаціями та установами\nналежних кодексів поведінки, добросовісної практики й етики, що\nстосуються боротьби з допінгом у спорті, які відповідають Кодексу.\nСтаття 21 - Залучення спортсменів і допоміжного\nперсоналу спортсменів\nДержави-учасниці заохочують і в рамках своїх коштів сприяють\nактивній участі спортсменів і допоміжного персоналу спортсменів у\nвсіх аспектах антидопінгової діяльності спортивних та інших\nвідповідних організацій, і залучають до цього спортивні\nорганізації, що знаходяться під їхньою юрисдикцією.\nСтаття 22 - Спортивні організації та освіта\nі підготовка на постійній основі з питань\nборотьби з допінгом\nДержави-учасниці сприяють здійсненню на постійній основі\nспортивними організаціями та антидопінговими організаціями\nосвітніх програм і програм підготовки для всіх спортсменів і\nдопоміжного персоналу спортсменів з питань, зазначених у статті 19\nвище."
    },
    {
      "provision_ref": "art23",
      "section": "23",
      "title": "Стаття 23. - Співпраця у сфері освіти й підготовки",
      "content": "Держави-учасниці співробітничають одна з одною і з\nвідповідними організаціями з метою, коли це необхідно, обміну\nінформацією, фахівцями й досвідом з питань здійснення ефективних\nантидопінгових програм.\nЧастина V. Дослідження\nСтаття 24 - Сприяння проведенню досліджень з питань\nборотьби з допінгом\nДержави-учасниці зобов'язуються в рамках наявних коштів\nсприяти й заохочувати проведення антидопінгових досліджень у\nспівпраці зі спортивними та іншими відповідними організаціями з\nтаких питань:\na) попередження використання й методи виявлення допінгу,\nповедінкові та соціальні аспекти, а також наслідки використання\nдопінгу для здоров'я;\nb) шляхи й засоби розробки науково обґрунтованих програм\nфізіологічної та психологічної підготовки, які не шкодять здоров'ю\nспортсмена;\nc) використання всіх нових речовин і методів, які є\nрезультатом наукового прогресу."
    },
    {
      "provision_ref": "art25",
      "section": "25",
      "title": "Стаття 25. - Характер антидопінгових досліджень",
      "content": "У сприянні проведенню антидопінгових досліджень, зазначених в\nстатті 24 вище, держави-учасниці забезпечують, що такі\nдослідження:\na) відповідатимуть визнаній на міжнародному рівні етичній\nпрактиці;\nb) не будуть допускати використання спортсменами заборонених\nречовин і методів;\nc) будуть здійснюватися лише з дотриманням належних\nзапобіжних заходів з метою попередження неправомірного\nзастосування результатів антидопінгових досліджень та їхнього\nвикористання з метою допінгу.\nСтаття 26 - Спільне використання результатів\nантидопінгових досліджень\nЗа умови дотримання відповідного національного законодавства\nй міжнародного права держави-учасниці, коли це доцільно,\nобмінюються результатами проведених антидопінгових досліджень з\nіншими державами-учасницями і ВАДА."
    },
    {
      "provision_ref": "art27",
      "section": "27",
      "title": "Стаття 27. - Наукові дослідження у спортивній сфері",
      "content": "Держави-учасниці сприяють:\na) проведенню науковими й медичними працівниками наукових\nдосліджень у спортивній сфері відповідно до принципів Кодексу;\nb) проведенню спортивними організаціями, що знаходяться під\nїхньою юрисдикцією, і допоміжним персоналом спортсменів наукових\nдосліджень у спортивній сфері відповідно до принципів Кодексу.\nЧастина VI. Моніторинг Конвенції"
    },
    {
      "provision_ref": "art28",
      "section": "28",
      "title": "Стаття 28. - Конференція сторін",
      "content": "1. Цим засновується Конференція сторін. Конференція сторін є\nвищим органом цієї Конвенції.\n2. Чергові сесії Конференції сторін проводяться, як правило,\nраз у два роки. Конференція сторін може проводити позачергові\nсесії, якщо нею буде ухвалено відповідне рішення або якщо з таким\nпроханням звернеться не менше однієї третини держав-учасниць.\n3. На Конференції сторін кожна держава-учасниця має один\nголос.\n4. Конференція сторін затверджує свої Правила процедури.\nСтаття 29 - Консультативна організація та спостерігачі\nна Конференції сторін\nВАДА запрошується на Конференцію сторін як консультативна\nорганізація. Міжнародний олімпійський комітет, Міжнародний\nпараолімпійській комітет, Рада Європи і Міжурядовий комітет з\nфізичного виховання і спорту (СІГЕПС) запрошуються як\nспостерігачі. Конференція сторін може ухвалити рішення про\nзапрошення інших відповідних організацій як спостерігачів."
    },
    {
      "provision_ref": "art30",
      "section": "30",
      "title": "Стаття 30. - Функції Конференції сторін",
      "content": "1. Крім викладених в інших положеннях цієї Конвенції, функції\nКонференції сторін полягають у:\na) сприянні досягненню цілей цієї Конвенції;\nb) обговоренні питань взаємовідносин з ВАДА і вивченні\nмеханізмів фінансування основного річного бюджету ВАДА. Державам,\nякі не є сторонами Конвенції, може бути запропоновано взяти участь\nв цьому обговоренні;\nc) затвердженні плану використання коштів Добровільного фонду\nвідповідно до статті 18;\nd) розгляді звітів, що надаються державами-учасницями\nвідповідно до статті 31;\ne) розгляді на постійній основі результатів моніторингу\nдотримання цієї Конвенції у світлі розробки антидопінгових систем,\nвідповідно до статті 17. Будь-які моніторингові механізми або\nзаходи, не обумовлені положеннями статті 31, повинні фінансуватись\nза рахунок Добровільного фонду, заснованого відповідно до статті\n17;\nf) розгляді проекту поправок до цієї Конвенції для їхнього\nподальшого прийняття;\ng) розгляді поправок до Забороненого списку і Стандартів\nвидачі дозволів на терапевтичне використання заборонених речовин,\nприйнятих ВАДА, для їхнього затвердження відповідно до статті 34;\nh) визначенні напрямів та механізмів співпраці між\nдержавами-учасницями й ВАДА в рамках цієї Конвенції;\ni) направленні до ВАДА прохання стосовно надання звіту про\nімплементацію Кодексу для його розгляду на кожній сесії.\n2. Під час виконання своїх функцій Конференція сторін може\nвзаємодіяти з іншими міжурядовими органами.\nСтаття 31 - Звіти держав-учасниць, що подаються\nдо Конференції сторін\nДержави-учасниці кожні два роки подають до Конференції сторін\nчерез Секретаріат однією з офіційних мов ЮНЕСКО всю відповідну\nінформацію про заходи, вжиті ними з метою виконання положень цієї\nКонвенції."
    },
    {
      "provision_ref": "art32",
      "section": "32",
      "title": "Стаття 32. - Секретаріат Конференції сторін",
      "content": "1. Робота Секретаріату Конференції сторін має бути\nзабезпечена Генеральним директором ЮНЕСКО.\n2. На прохання Конференції сторін Генеральний директор ЮНЕСКО\nнастільки, наскільки це можливо, використовує послуги ВАДА на\nумовах, узгоджених Конференцією сторін.\n3. Витрати на роботу стосовно Конвенції будуть покриватися зі\nзвичайного бюджету ЮНЕСКО в межах наявних ресурсів на відповідному\nрівні, Добровільного фонду, заснованого відповідно до статті 17,\nабо за рахунок відповідного комбінування коштів цих двох бюджетів,\nщо визначається кожні два роки. Фінансування роботи секретаріату\nза рахунок звичайного бюджету повинно здійснюватись строго на\nоснові мінімальних видатків, при цьому робота Конвенції буде\nфінансуватись також за рахунок добровільних внесків.\n4. Секретаріат готує документацію для Конференції сторін і\nпроект порядку денного її засідань, а також забезпечує виконання\nїї рішень."
    },
    {
      "provision_ref": "art33",
      "section": "33",
      "title": "Стаття 33. - Поправки до Конвенції",
      "content": "1. Кожна держава-учасниця може за допомогою письмового\nповідомлення, адресованого Генеральному директору ЮНЕСКО,\nпропонувати поправки до цієї Конвенції. Генеральний директор\nрозсилає таке повідомлення всім державам-учасницям. Якщо протягом\nшести місяців з дати розсилки повідомлення не менше половини\nдержав-учасниць заявляють про свою згоду, Генеральний директор\nпредставляє такі пропозиції на наступній сесії Конференції сторін.\n2. Поправки приймаються на Конференції сторін більшістю у дві\nтретини голосів присутніх держав-учасниць, які беруть участь у\nголосуванні.\n3. Поправки до цієї Конвенції після їхнього ухвалення\nнадаються державам-учасникам для ратифікації, ухвалення,\nзатвердження або приєднання.\n4. Відносно держав-учасниць, які ратифікували, прийняли,\nзатвердили поправки до цієї Конвенції або приєдналися до них, вони\nнабувають чинності після закінчення трьох місяців з дати здачі на\nзберігання документів, згаданих в пункті 3 цієї статті, двома\nтретинами держав-учасниць. В подальшому для кожної\nдержави-учасниці, яка ратифікує, приймає, затверджує поправку або\nприєднується до неї, вказана поправка набуває чинності після\nзакінчення трьох місяців з дати здачі на зберігання цією\nдержавою-учасницею документа про ратифікацію, ухвалення,\nзатвердження або приєднання.\n5. Держава, яка стає учасником цієї Конвенції після набуття\nчинності поправок відповідно до пункту 4 цієї статті, якщо не буде\nвисловлено іншого наміру, вважається:\na) учасником цієї Конвенції з внесеними до неї таким чином\nпоправками;\nb) учасником цієї Конвенції без внесених до неї поправок\nвідносно будь-якої держави-учасниці, не пов'язаної дією поправок.\nСтаття 34 - Особливий порядок ухвалення доповнень\nдо Конвенції\n1. Якщо ВАДА вносить зміни до Забороненого списку або до\nСтандартів для терапевтичного використання заборонених речовин, то\nвоно може в письмовому повідомленні, адресованому Генеральному\nдиректору ЮНЕСКО, інформувати його про ці зміни. Генеральний\nдиректор оперативно сповіщає всі держави-учасниці про ці зміни як\nпро запропоновані поправки до відповідних доповнень до цієї\nКонвенції. Поправки до Доповнень затверджуються Конференцією\nсторін на одній з її сесій або шляхом письмової консультації.\n2. Держави-учасниці мають у своєму розпорядженні 45 днів від\nдати повідомлення Генерального директора для того, щоб заявити про\nсвоє заперечення стосовно запропонованих поправок або в письмовому\nповідомленні на ім'я Генерального директора, якщо йдеться про\nписьмову консультацію, або на сесії Конференції сторін. Якщо дві\nтретини держав-учасниць не заявлять про свої заперечення,\nзапропоновані поправки вважаються прийнятими Конференцією сторін.\n3. Генеральний директор ЮНЕСКО повідомляє держави-учасниці\nпро поправки, прийняті Конференцією сторін. Ці поправки набувають\nчинності через 45 днів від дати цього повідомлення, але не\nвідносно держави-учасниці, яка раніше повідомила Генерального\nдиректора про те, що вона не приймає ці поправки.\n4. Держава-учасниця, що повідомила Генерального директора про\nте, що вона не приймає поправку, затверджену відповідно до\nпопередніх пунктів, залишається пов'язаною дією доповнень без\nвнесених до них поправок.\nЧастина VII. Заключні положення\nСтаття 35 - Федеральні або неунітарні\nконституційні системи\nВідносно держав-учасниць, які мають федеральну або неунітарну\nконституційну систему, діють такі положення:\na) стосовно положень цієї Конвенції, виконання яких підпадає\nпід правову юрисдикцію федерального або центрального законодавчого\nоргану, федеральний або центральний уряд несе ті самі\nзобов'язання, що й держави-учасниці, які не є федеральними\nкраїнами;\nb) стосовно положень цієї Конвенції, виконання яких підпадає\nпід юрисдикцію окремих штатів, областей, провінцій або кантонів,\nякі входять до складу країни, та відповідно до конституційної\nсистеми федерації не зобов'язані вживати законодавчих заходів,\nфедеральний уряд інформує компетентні органи влади таких штатів,\nобластей, провінцій або кантонів про вказані положення зі своєю\nрекомендацією стосовно їхнього ухвалення.\nСтаття 36 - Ратифікація, ухвалення,\nзатвердження або приєднання\nДійсна Конвенція підлягає ратифікації, ухваленню,\nзатвердженню або приєднанню державами-учасниками ЮНЕСКО згідно з\nїхніми відповідними конституційними процедурами. Документи\nстосовно ратифікації, ухвалення, затвердження або приєднання\nздаються на зберігання Генеральному директору ЮНЕСКО."
    },
    {
      "provision_ref": "art37",
      "section": "37",
      "title": "Стаття 37. - Набуття чинності",
      "content": "1. Ця Конвенція набуває чинності в перший день місяця після\nзакінчення одного місяця від дати здачі на зберігання тридцятого\nдокумента про ратифікацію, прийняття, затвердження або приєднання.\n2. Для будь-якої країни, яка згодом заявить про свою згоду\nвзяти на себе зобов'язання стосовно цієї Конвенції, вона набуває\nчинності в перший день місяця після закінчення одного місяця від\nдати здачі на зберігання документа про ратифікацію, ухвалення,\nзатвердження або приєднання."
    },
    {
      "provision_ref": "art38",
      "section": "38",
      "title": "Стаття 38. - Поширення дії Конвенції на території",
      "content": "1. Будь-яка держава, здаючи на зберігання свій документ про\nратифікацію, ухвалення, затвердження або приєднання, може вказати\nтериторію або території, за міжнародні відносини яких вона несе\nвідповідальність і на які поширюється дія цієї Конвенції.\n2. Будь-яка держава-учасниця може пізніше в заяві, надісланій\nЮНЕСКО, поширити дію цієї Конвенції на будь-яку іншу територію,\nвказану в цій заяві. Стосовно такої території Конвенція набуває\nчинності в перший день після закінчення одного місяця з дати\nотримання такої заяви депозитарієм.\n3. Будь-яка заява, зроблена відповідно до двох попередніх\nпунктів, може бути відкликана відносно будь-якої території,\nвказаної в такій заяві, шляхом направлення повідомлення на адресу\nЮНЕСКО. Таке відкликання набуває чинності в перший день після\nзакінчення одного місяця з дати отримання такого повідомлення\nдепозитарієм."
    },
    {
      "provision_ref": "art39",
      "section": "39",
      "title": "Стаття 39. - Денонсація",
      "content": "Кожна держава-учасниця може денонсувати цю Конвенцію. Про\nденонсацію повідомляється у письмовій формі в документі, який\nздається на зберігання Генеральному директору ЮНЕСКО. Денонсація\nнабуває чинності в перший день місяця після закінчення\nшестимісячного періоду з дати отримання документа про денонсацію.\nВона жодним чином не впливає на фінансові зобов'язання відповідної\nдержави-учасниці до дати вступу в силу виходу з Конвенції."
    },
    {
      "provision_ref": "art40",
      "section": "40",
      "title": "Стаття 40. - Депозитарій",
      "content": "Депозитарієм цієї Конвенції та поправок до неї є Генеральний\nдиректор ЮНЕСКО. Як депозитарій Генеральний директор ЮНЕСКО\nінформує держави-учасниці цієї Конвенції, а також інші\nдержави-члени Організації про:\na) здачу на зберігання будь-яких документів про ратифікацію,\nухвалення, затвердження або приєднання;\nb) дату набуття чинності цією Конвенцією відповідно до статті\n37, зазначеної вище;\nc) будь-який звіт, підготовлений відповідно до положень\nстатті 31, зазначеної вище;\nd) будь-яку поправку до Конвенції або до Доповнень, прийняту\nвідповідно до зазначених вище статей 33 і 34, і дату набуття\nчинності цією поправкою;\ne) будь-яку заяву або повідомлення, надане відповідно до\nположень зазначеної вище статті 38;\nf) будь-яке повідомлення, надане відповідно до положень\nзазначеної вище статті 39, і дату набуття чинності денонсацією;\ng) будь-який інший акт, повідомлення або інформацію,\nпов'язані з цією Конвенцією."
    },
    {
      "provision_ref": "art41",
      "section": "41",
      "title": "Стаття 41. - Реєстрація",
      "content": "Відповідно до статті 102 Статуту Організації Об'єднаних Націй\n( 995_010 ) ця Конвенція реєструється Секретаріатом Організації\nОб'єднаних Націй на прохання Генерального директора ЮНЕСКО."
    },
    {
      "provision_ref": "art42",
      "section": "42",
      "title": "Стаття 42. - Автентичні тексти",
      "content": "1. Ця Конвенція, в тому числі доповнення до неї, укладена\nанглійською, арабською, іспанською, китайською, російською і\nфранцузькою мовами, причому шість текстів є однаково автентичними.\n2. Додатки до цієї Конвенції укладені англійською, арабською,\nіспанською, китайською, російською і французькою мовами."
    },
    {
      "provision_ref": "art43",
      "section": "43",
      "title": "Стаття 43. - Застереження",
      "content": "Не допускаються жодні застереження, не сумісні з предметом і\nціллю цієї Конвенції.\nУчинено 18 листопада 2005 року в Парижі у двох автентичних\nпримірниках, які скріплені підписами Голови 33-ї сесії Генеральної\nконференції та Генерального директора Організації Об'єднаних Націй\nз питань освіти, науки й культури, і здаються на зберігання до\nархіву ЮНЕСКО.\nДоповнення\n1. Заборонений список - Міжнародний стандарт\n2. Стандарти для терапевтичного використання заборонених\nречовин\nДодатки\n1. Всесвітній антидопінговий кодекс\n2. Міжнародні стандарти для лабораторій\n3. Міжнародні стандарти для тестування\nВСЕСВІТНЄ\nАНТИДОПІНГОВЕ АГЕНТСТВО\nНАЦІОНАЛЬНИЙ АНТИДОПІНГОВИЙ ЦЕНТР\nЗАБОРОНЕНИЙ СПИСОК\n2006 року\nМІЖНАРОДНИЙ СТАНДАРТ\nОфіційний текст Забороненого списку зберігається у Всесвітній\nантидопінговій агенції (ВАДА) та повинен бути опублікованим\nанглійською та французькою мовами. У випадку виникнення\nрозбіжностей між англійським та французьким варіантами,\nанглійський варіант є домінуючим.\nЦей список набирає чинності\nз 1 січня 2006 року\nЗАБОРОНЕНИЙ СПИСОК 2006 року\nВСЕСВІТНЬОГО АНТИДОПІНГОВОГО КОДЕКСУ\nНабирає чинності з 1 січня 2006 року\nВикористання будь-яких медичних препаратів повинно бути\nобмежено та виправдано медичними показаннями.\n------------------------------------------------------------------\n| СУБСТАНЦІЇ ТА МЕТОДИ, ЗАБОРОНЕНІ В БУДЬ-ЯКИЙ ЧАС |\n| (ПІД ЧАС, ДО ТА ПОЗА ЗМАГАННЯМИ) |\n------------------------------------------------------------------\n\nЗАБОРОНЕНІ РЕЧОВИНИ\nS1. АНАБОЛІЧНІ РЕЧОВИНИ\nАнаболічні агенти заборонені.\n1. Анаболічні андрогенні стероїди (ААС)\na) Екзогенні (*) ААС включають:\n1-андростендіол (1-androstendiol\n(5a-androst-l-ene-3p,17p-diol)); 1-андростендіон (1-androstendione\n(5a-androst-l-ene-3,17-dione)); боландіол (bolandiol\n(19-norandrostenediol)); боластерон (bolasterone); болденон\n(boldenone); болдіон (boldione (androsta-l,4-diene-3,17-dione));\nкалустерон (calusterone); клостебол (clostebol); даназол (danazol\n(17a-ethynyl-17p-hydroxyandrost-4-eno[2,3-d]isoxazole));\nдегідрохлорметилтестостерон (dehydrochlormethyltestosterone\n(4-chloro-17p-hydroxy-17a-methylandrosta-l,4-dien-3-one));\nдезоксіметилтестостерон (desoxymethyltestosterone\n(17a-methyl-5a-androst-2-en-17p-ol)); дростанолон (drostanolone);\nетилестренол (ethylestrenol (19-nor-17a-pregn-4-en-17-ol));\nфлюоксіместерон (fluoxymesterone); формеболон (formebolone);\nфуразабол (furazabol\n(17p-hydroxy-17a-methyl-5a-androstano[2,3-c]-furazan)); гестрінон\n(gestrinone); 4-гідроксітестостерон (4-hydroxytestosterone\n(4,17p-dihydroxyandrost-4-en-3-one)); местанолон (mestanolone);\nместеролон (mesterolone); метенолон (metenolone); метандіенон\n(methandienone (17p-hydroxy-17a-methylandrosta-l,4-dien-3-one));\nметандріол (methandriol); метастерон (methasterone (2a,\n17a-dimethyl-5a-androstane-3-one-17p-ol)); метилдіенолон\n(methyldienolone (17p-hydroxy-17a-methylestra-4,9-dien-3-one));\nметил-1-тестостерон (methyl-1-testosterone\n(17p-hydroxy-17a-methyl-5a-androst-l-en-3-one));\nметилнортестостерон (methylnortestosterone (17p-hydroxy-17a-\nmethylestr-4-en-3-one)); метилтріенолон (methyltrienolone\n(17p-hydroxy-17a-methylestra-4,9,ll-trien-3-one); метилтестостерон\n(methyltestosterone); міболерон (mibolerone); нандролон\n(nandrolone); 19-норандростенедіон (19-norandrostenedione\n(estr-4-ene-3,17-dione)); норболетон (norboletone); норклостебол\n(norclostebol); норетандролон (norethandrolone); оксаболон\n(oxabolone); оксандролон (oxandrolone); оксіместерон\n(oxymesterone); оксиметолон (oxymetholone); простанозол\n(prostanozol)\n([3,2-c]pyrazole-5a-etioallocholane-173-tetrahydropyranol);\nкуінболон (quinbolone); станозолол (stanozolol); стенболон\n(stenbolone); 1-тестостерон (1-testosterone\n(17p-hydroxy-5a-androst-l-en-3-one)); тетрагідрогестрінон\n(tetrahydrogestrinone (18a-homo-pregna-4,9,ll-trien-17p-ol-3-\none)); тренболон (trenbolone) та інші речовини зі схожою хімічною\nструктурою або схожим біологічним ефектом.\nb) Ендогенні (**) ААС:\nандростенедіол (androstenediol (androst-5-ene-3p,17p-diol));\nандростенедіон (androstenedione (androst-4-ene-3,17-dione));\nдигідротестостерон (dihydrotestosterone\n(17p-hydroxy-5a-androstan-3-one)); прастерон (prasterone\n(dehydroepiandrosterone, DHEA)); тестостерон (testosterone) і такі\nметаболіти та ізомери: 5а-андростан-3а,17а-діол\n(5a-androstane-3a,17a-diol); 5а-андростан-3а,17р-діол\n(5a-androstane-3a,17p-diol); 5а-андростан-3р,17а-діол\n(5a-androstane-3p,17a-diol); 5а-андростан-3р,17р-діол (5a-\nandrostane-3p,17p-diol); андрост-4-ене-3а,17а-діол (androst-4-ene-\n3a,17a-diol); андрост-4-ене-3а,17р-діол\n(androst-4-ene-3a,17p-diol); андрост-4-ене-3р,17а-діол\n(androst-4-ene-3p,17a-diol); андрост-5-ене-3а,17а-діол\n(androst-5-ene-3a,17a-diol); андрост-5-ене-3а,17р-діол\n(androst-5-ene-3a,17p-diol); андрост-5-ене-3р,17а-діол (androst-5-\nene-3p,17a-diol); 4-андростенедіол (4-androstenediol\n(androst-4-ene- 3p,17p-diol)); 5-андростенедіон (5-androstenedione\n(androst-5-ene-3,17-dione)); епі-дегідротестостерон\n(epi-dihydrotestosterone); 3а-гідроксі-5а-андростан-17-оне\n(3a-hydroxy-5a-androstan-17-one); 3р-гідроксі-5а-андростан-17-оне\n(3p-hydroxy-5a-androstan-17-one); 19-норандростерон\n(19-norandrosterone); 19-норетіохоланолон (19-\nnoretiocholanolone).\nЯкщо анаболічний андрогенний стероїд може вироблятися\nендогенно, біопроба буде вважатися такою, що містить заборонену\nречовину у випадку, коли концентрація забороненої речовини або її\nметаболітів чи маркерів та (чи) будь-яке інше відповідне\nспіввідношення у біопробі спортсмена настільки відхиляється від\nнизки фізіологічних для людини показників, що не можуть\nвідповідати звичному ендогенному виробленню організмом. Проба не\nбуде вважатись такою, що містить заборонену речовину у випадку,\nякщо спортсмен зможе довести, що концентрація забороненої\nречовини, її метаболітів чи маркерів та (або) відповідне\nспіввідношення у біопробі спортсмена може бути викликане\nфізіологічним або патологічним станом.\nВ будь-яких випадках та в будь-яких концентраціях проба\nспортсмена буде вважатись такою, що містить заборонену речовину,\nякщо у звіті лабораторії буде зазначено про несприятливий\nаналітичний результат, що буде базуватися на будь-якому надійному\nаналітичному методі (наприклад IRMS), і результати лабораторії\nбудуть указувати на те, що заборонена субстанція є екзогенного\nпоходження. В такому випадку немає необхідності у додатковому\nрозслідуванні.\nЯкщо у звіті лабораторії зазначено, що знайдені метаболіти\nзнаходяться на фізіологічному для людини рівні та надійний\nаналітичний метод (наприклад IRMS) не виявив екзогенного\nпоходження речовини, але є ґрунтовні медичні показники, такі, як,\nнаприклад, порівнювання стероїдних профілів, що говорять про\nможливість запідозрити використання забороненої речовини, подальше\nдослідження повинно проводитись відповідною антидопінговою\nлабораторією більш поглиблено, що означає перегляд результатів\nпопереднього дослідження (нь) або проведення нового дослідження\n(нь) для того, щоб визначити залежність результату від\nфізіологічного чи патологічного стану спортсмена, або що показники\nє наслідком екзогенного походження забороненої речовини.\nЯкщо у звіті лабораторії зазначено, що співвідношення\nтестостерону до епітестостерону становить більше ніж 4 до 1, і\nбудь-який надійний додатковий аналітичний метод (наприклад як\nIMRS) не виявив, що заборонена речовина була екзогенного\nпоходження, додаткове дослідження може проводитись шляхом\nперегляду попередніх результатів проб спортсмена або за допомогою\nпроведення додаткових тестувань для того, щоб визначити, чи\nвикликано це співвідношення фізіологічним чи патологічним станом,\nчи є наслідком екзогенного походження забороненої речовини. Якщо у\nзвіті лабораторії, після використання надійного додаткового\nаналітичного методу (наприклад, IMRS) зазначено, що заборонена\nсубстанція є екзогенного походження, потреба у подальшому\nдослідженні відпадає і біопроба буде вважатись такою, що містить\nзаборонену речовину.\nЯкщо надійний додатковий аналітичний метод (наприклад, IMRS)\nне було застосовано й результати щонайменше трьох попередніх\nдосліджень не доступні, відповідна антидопінгова організація\nповинна провести тестування спортсмена без попередження не менше\nтрьох разів протягом трьох місяців. Якщо гормональний профіль\nспортсмена, пробу якого було досліджено додатково, не відповідає\nфізіологічним нормам, результат оголошується таким, що показує\nнаявність забороненої речовини.\nУ надзвичайно рідкісних індивідуальних випадках, болденон\nендогенного походження може бути знайдено на дуже низькому рівні у\nспіввідношенні нанограму до мілілітра в сечі. Якщо у звіті\nлабораторії йдеться про дуже низьку концентрацію болденона та\nбудь-який надійний аналітичний метод (наприклад, IMRS) не виявив\nекзогенного походження речовини, подальше дослідження може\nпроводитись шляхом перегляду попередніх результатів або за\nдопомогою нових тестів. Якщо додаткового надійного аналітичного\nметоду (наприклад, IMRS) не було застосовано, спортсмен підлягає\nтестуванню без попереднього повідомлення не менше трьох разів\nпротягом трьох місяців. Якщо профіль спортсмена, що підлягає\nподальшому тестуванню, не відповідає фізіологічним нормам, то\nрезультат повинен бути оголошений як такий, що виявив наявність\nзабороненої речовини.\nДля 19-норандростерона несприятливий аналітичний результат,\nпро який повідомляє лабораторія, є науковим та дійсним доказом\nекзогенного походження забороненої субстанції. У такому випадку\nпотреба у додатковому дослідженні відпадає.\nУ разі відмови спортсмена від співпраці, у додатковому\nдослідженні проба спортсмена буде вважатись як такою, що містить\nзаборонену речовину.\nІнші анаболічні речовини, в тому числі, але не виключно:\nКленбутерол (clenbuterol), тіболон (tibolone), зеранол\n(zeranol), зілпатерол (zilpaterol).\n------------------------------------------------------------------\n| Для цілей цього розділу: |\n| |\n| (*) \"екзогенні\" - речовини, які не можуть вироблятися|\n|організмом людини; |\n| |\n| (**) \"ендогенні\" - речовини, які можуть вироблятися|\n|організмом людини. |\n------------------------------------------------------------------\nS2. ГОРМОНИ ТА ПОДІБНІ ЇМ РЕЧОВИНИ\nЗазначені нижче речовини, у тому числі інші речовини з\nподібною хімічною структурою чи подібним біологічним ефектом та\nїх релізінг-фактори, є забороненими:\n1. Еритропоетин;\n2. Гормон росту, інсуліноподібний фактор росту; механічні\nфактори росту;\n3. Гонадотропіни заборонені лише для чоловіків;\n4. Інсулін;\n5. Кортикотропіни.\nЯкщо в біопробі спортсмена концентрація цих заборонених\nречовин або їхніх метаболітів та (або) співвідношення маркерів\nперевищує показники, діапазон коливань яких перевищує значення,\nякі є фізіологічними для людини, та не може мати ендогенне\nпоходження, і спортсмен не зможе довести, що концентрація була\nвикликана фізіологічним або патологічним станом організму, буде\nвважатись,що біопроба містить заборонену речовину із перерахованих\nвище.\nЯкщо у повідомленні лабораторії, за умови використання\nнадійного аналітичного методу, зазначено, що заборонена субстанція\nмає екзогенне походження, буде вважатись, що зразок спортсмена\nмістить заборонену речовину, про що лабораторія повинна\nповідомляти як про несприятливий аналітичний результат.\nПрисутність інших речовин зі схожою хімічною структурою чи\nаналогічним біологічним ефектом, діагностичних маркерів,\nрелізінг-факторів, що зазначені вище, або інших показників, що\nвказують на екзогенне походження знайденої речовини, буде\nвважатись як використання забороненої речовини, про що лабораторія\nповинна повідомляти як про несприятливий аналітичний результат.\nS3. БЕТА-2 АГОНІСТИ\nВсі Бета-2 агоністи, в тому числі їхні D- та L-ізомери,\nзаборонені.\nЯк виняток: формотерол (formoterol), сальбутамол\n(salbutamol), сальметерол (salmeterol) і тербуталін (terbutaline),\nпри застосуванні у вигляді інгаляцій потребують дозволу на\nтерапевтичне використання за спрощеною схемою.\nНе дивлячись на пред'явлення будь-якої форми дозволу на\nтерапевтичне використання, у випадку, коли концентрація\nсальбутамолу (вільного плюс глюкороніду) становить більше ніж 1000\nнг/мл, біопроба буде розглядатись як несприятливий аналітичний\nрезультат, за винятком випадків, коли спортсмен зможе довести, що\nрезультат аналітичного дослідження є наслідком терапевтичного\nвикористання сальбутамолу шляхом інгаляцій.\nS4. РЕЧОВИНИ З АНТИЕСТРОГЕННОЮ АКТИВНІСТЮ\nЗабороненими є такі класи антиестрогенних субстанцій:\n1. Інгібітори ароматази, включаючи, але не обмежуючись:\nанастрозолом (anastrozole), летрозолом (letrozole),\nаміноглютетимидом (aminoglutethimide), екземестадом (exemestane),\nформестадом (formestane), тестолактоном (testolactone).\n2. Виборчі модулятори естрогенних рецепторів, включаючи, але\nне обмежуючись: ралоксіфеном (raloxifene), тамоксіфеном\n(tamoxifen), тореміфеном (toremifene).\n3. Інші антиестрогенні субстанції, включаючи, але не\nобмежуючись: кломіфеном (clomiphene), циклофенілом (cyclofenil),\nфулвестрантом (fulvestrant).\nS5. ДІУРЕТИКИ ТА ІНШІ МАСКУЮЧІ РЕЧОВИНИ\nМаскуючі речовини, включаючи, але не обмежуючись:\nДіуретинами (Diuretics(*), епітестостероном(epitestosterone),\nпробеницидом (probenecid), інгібіторами альфа-редуктази\n(alpha-reductase inhibitors (напр. фінастерид (finasteride)),\nдутастеридом (dutasteride), замінювачами плазми (plasma expanders\n(напр. альбумін (albumin)), декстратаном (dextran),\nгідроксіетилкрохмалем (hydroxyethyl starch).\nДіуретики включають:\nАцетазоламид (acetazolamide), амилорид (amiloride), буметанид\n(bumetanide), канренон (canrenone), хлорталидон (chlorthalidone),\nкислоту етакринну (etacrynic acid), фуросемид (furosemide),\nіндапамид (indapamide), метолазон (metolazone), спиронолактон\n(spironolactone), тіазиди (thiazides) (напр. бендрофлюметиазид\n(bendroflumethiazide), хлоротіазид (chlorothiazide),\nгідрохлоротіазид (hydrochlorothiazide), тріамтерен (triamterene))\nта інші субстанції зі схожою хімічною структурою та схожим\nбіологічним ефектом, за винятком дросперінону (drosperinone), який\nне заборонено.\n_______________\n(*) Дозвіл на терапевтичне використання заборонених речовин\nне діє, якщо сеча спортсмена містить діуретик разом з пороговим чи\nз суб-пороговим рівнем забороненої субстанції (-й).\n\nЗАБОРОНЕНІ МЕТОДИ\nM1. ПОСИЛЕННЯ ПЕРЕНЕСЕННЯ КИСНЮ\nЗаборонено такі методи:\na) Допінг крові, у тому числі застосування автологічних,\nгомологічних чи гетерологічних продуктів крові або клітин крові\nбудь-якого походження.\nb) Штучне підвищення здатності крові поглинати,\nтранспортувати і постачати кисень, у тому числі, але не винятково\nза допомогою перфторування або використання ефапроксиралу (RSR13)\nі модифікованих продуктів на основі гемоглобіну (наприклад,\nзамінників крові на основі гемоглобіну, гемоглобінових продуктів у\nмікрокапсулах).\nM2. ХІМІЧНІ ТА ФІЗИЧНІ МАНІПУЛЯЦІЇ\na) Фальсифікація або спроба фальсифікації з метою порушення\nцілісності чи справжності проб, узятих під час допінг-контролю,\nзаборонені. Це може включати, наприклад, внутрішньовенні інфузії,\nкатетеризацію та підміну сечі.\nb) Внутрішньовенні інфузії заборонені, за винятком випадків\nнеобхідності надання медичної допомоги.\nM3. ГЕННИЙ ДОПІНГ\nНетерапевтичне використання клітин, генів, генних елементів\nчи модуляцій генної експресії, які можуть покращити спортивний\nрезультат, заборонено.\n------------------------------------------------------------------\n| РЕЧОВИНИ ТА МЕТОДИ, |\n| ЗАБОРОНЕНІ НА ЗМАГАННЯХ |\n------------------------------------------------------------------\nНа додаток до груп, перерахованих у пунктах S1 - S5 та M1 -\nM3, під час змагань заборонено такі групи:\nЗАБОРОНЕНІ РЕЧОВИНИ\nS6. СТИМУЛЯТОРИ\nЗаборонені такі стимулятори з обома їхніми оптичними ізомерами\n(D- та L-):\nАдрафініл (adrafinil), адреналін (adrenaline(*)), амфепрамон\n(amfepramone), аміфеназол (amiphenazole), амфетамін (amphetamine),\nамфетамініл (amphetaminil), бензфетамін (benzphetamine), бромантан\n(bromantan), карфедон (carphedon), катін (cathine (**)),\nклобензорекс (clobenzorex), кокаїн (cocaine), кропропамід\n(cropropamide), кротетамід (crotetamide), циклазодон\n(cyclazodone), диметилфетамін (dimethylamphetamine), ефедрин\n(ephedrine (***)), етаміван (etamivan), етіламфетамін\n(etilamphetamine), етілефрін (etilefrine), фампрофазон\n(famprofazone), фенбутразат (fenbutrazate), фенкамфамін\n(fencamfamin), фенкамін (fencamine), фенетілін (fenetylline),\nфенфлурамін (fenfluramine), фенпропорекс (fenproporex),\nфурфенорекс (furfenorex), хептамінол (heptaminol), ізометептен\n(isometheptene), левметамфетамін (levmethamfetamine),\nмеклофенаксат (meclofenoxate), мефенорекс (mefenorex), мефентермін\n(mephentermine), мезокарб (mesocarb), метамфітамін (D-)\n(methamphetamine (D-)), метиленедіоксіамфетамін\n(methylenedioxyamphetamine), метиленедіоксіаметамфетамін\n(methylenedioxymethamphetamine), р-метиламфітамін\n(p-methylamphetamine), метилфедрін (methylephedrine (***),\nметілфенідат (methylphenidate), модафініл (modafinil), нікетамід\n(nikethamide), норфенефрін (norfenefrine), норфенфлурамін\n(norfenfluramine), октопамін (octopamine), ортетамін (ortetamine),\nоксілофрін (oxilofrine), парагідроксіамфетамін\n(parahydroxyamphetamine), пемолін (pemoline), пентетразол\n(pentetrazol), фендіметразін (phendimetrazine), фенметразін\n(phenmetrazine), фенпрометамін (phenpromethamine), фентермін\n(phentermine), пролінтан (prolintane), пропілгекседрин\n(propylhexedrine), селегілін (selegiline), сібутрамін\n(sibutramine), стрихнін (strychnine) та інші речовини зі схожими\nхімічними структурами чи біологічними ефектами (****).\n_______________\n(*) Адреналін (Adrenaline) з метою місцевої анестезії або\nмісцевого застосування (наприклад, назальне, офтальмологічне) - не\nє забороненим.\n(**) Катін (Cathine) - заборонений, якщо його місткість у\nсечі становить більше 5 мікрограмів на мілілітр.\n(***) Ефедрін (ephedrine) та метилефедрін (methylephedrine)\nзаборонені, якщо концентрація у сечі перевищує 10 мікрограмів на\nмілілітр.\n(****) Речовини, включені до програми моніторингу 2006\n(бупропіон (bupropion), кофеїн (caffeine), фенілефрін\n(phenylephrine), фенілпропаноламін (phenylpropanolamine), піпрадол\n(pipradol), псевдоефедрін (pseudoephedrine), сінефрін\n(synephrine)), не вважаються забороненими речовинами.\nS7. НАРКОТИКИ\nЗазначені нижче наркотичні речовини заборонені:\nБупренорфін (buprenorphine), декстроморамід (dextromoramide),\nдіаморфін (героїн) (diamorphine (heroin)), фентаніл (fentanyl) та\nйого похідні, гідроморфон (hydromorphone), метадон (methadone),\nморфін (morphine), оксікодон (oxycodone), оксіморфон\n(oxymorphone), пентазоцин (pentazocine), петідін (pethidine).\nS8. КАНАБІНОЇДИ\nКанабіноїди (наприклад, гашиш (hashish), маріхуана\n(marijuana)) заборонені.\nS9. ГЛЮКОКОРТИКОСТЕРОЇДИ\nЗаборонено використання глюкокортикостероїдів: оральне,\nректальне, внутрішньовенне чи внутрішньом'язове. Їхнє застосування\nпотребує дозволу на терапевтичне використання.\nКрім способів застосування, які зазначенні нижче, потрібен\nдозвіл на терапевтичне використання препарату за спрощеною схемою.\nМісцеве використання глюкокортикостероїдів (дерматологічно,\nназального, у слуховий прохід та слизову очей) не заборонено та не\nпотребує спеціального дозволу на терапевтичне використання.\n------------------------------------------------------------------\n| |\n| РЕЧОВИНИ, ЗАБОРОНЕНІ В ОКРЕМИХ ВИДАХ СПОРТУ |\n------------------------------------------------------------------\nP1. АЛКОГОЛЬ\nСпирт (етанол) заборонено лише на змаганнях у зазначених\nнижче видах спорту.\nВиявляється шляхом проведення аналізу повітря, що\nвидихається, й (або) крові. Рівень допінгового порушення для\nкожної федерації зазначено у дужках.\nАеронавтиці (FAI) (0,20 грамів/літр)\nСтрільбі з лука (FITA, IPC) (0,10 грамів/літр)\nАвтомобільному спорті (FIA) (0,10 грамів/літр)\nБільярдному спорті (WCBS) (0,20 грамів/літр)\nПетанку (CMSB, IPC bovls) (0,10 грамів/літр)\nКарате (WKF) (0,10 грамів/літр)\nСучасному п'ятиборстві (UIPM) (0,10 грамів/літр)\nта для дисциплін, що включають стрільбу\nМотоспорті (FIM) (0,10 грамів/літр)\nКатери (UIM) (0,30 грамів/літр)\nP2. БЕТА-БЛОКАТОРИ\nЯкщо не визначено інакше, то застосування бета-блокаторів під\nчас проведення змагань заборонено у таких видах спорту:\nАеронавтиці (FAI)\nСтрільбі з лука (FITA, IPC) (також заборонено й поза\nзмаганнями)\nАвтомобільному спорті (FIA)\nБільярдному спорті (WCBS)\nБобслеї (FIBT)\nПетанку (CMSB, IPC bowls)\nБриджі (FMB)\nШахах (FIDE)\nКерлінгу (WCF)\nГімнастиці (FIG)\nМотоспорті (FIM)\nСучасному п'ятиборстві (UIMP) та для дисциплін, що включають\nстрільбу\nБоулінгу (FIQ)\nВітрильному спорті (ISAF) (тільки у матчевих гонках)\nСтрільбі (ISSF, IPC) (також заборонено й поза змаганнями)\nЛижному спорті (сноубордінг (FIS) (стрибки на лижах з\nтрампліну, фрістайл у сноуборді)\nБоротьбі (FILA)\nДо бета-блокаторів відносяться, включаючи але не обмежуючись:\nАцебутололом (acebutolol), альпренололом (alprenolol),\nатенололом (atenolol), бетаксололом (betaxolol), бісопрололом\n(bisoprolol), бунололом (bunolol), картеололом (carteolol),\nкарведілолом (carvedilol), целипрололом (celiprolol), єсмололом\n(esmolol), лабеталолом (labetalol), левобунололом (levobunolol),\nметипропанолом (metipropanol), метопрололом (metoprolol),\nнадололом (nadolol), окспренололом (oxprenolol), пиндололом\n(pindolol), пропанололом (propranolol), соталолом (sotalol),\nтимололом (timolol).\nСПЕЦИФІЧНІ СУБСТАНЦІЇ (*)\nДо \"специфічних субстанцій\" (*) належать:\nУсі Бета-2 Агоністи у вигляді інгаляцій, за винятком\nкленбутеролу;\nПробенецид (probenecid);\nКатін (cathine), кропропамід (cropropamide), кротетамід\n(crotetamide), ефедрін (ephedrine), етаміван (etamivan),\nфампрофазон (famprofazone), хептамінол (heptaminol), ізометептен\n(isometheptene), левметамфетамін (levmethamfetamine),\nмеклофеноксат (meclofenoxate), р-метиламфетамін\n(p-methylamphetamine), метилфедрин (methylephedrine), нікетамід\n(nikethamide), норфенефрін (norfenefrine), октопамін (octopamine),\nортетамін (ortetamine), оксілофрін (oxilofrine), фенпрометамін\n(phenpromethamine), пропілгекседрин (propylhexedrine), селегілін\n(selegiline), сібутрамін (sibutramine);\nКанабіноїди;\nУсі глюкокортикостероїди;\nАлкоголь;\nУсі бета-блокатори.\n_______________\n(*) \"У Забороненому списку можуть бути виокремлені особливі\nречовини, що можуть призвести до ненавмисного порушення\nантидопінгових правил у силу своєї загальнодоступності, чи які\nмалоймовірно будуть застосовані для поліпшення результату\".\nПорушення цього правила може призвести до нежорстких санкцій,\nякщо, як зазначено у Кодексі, \"спортсмен може довести, що\nвикористання такого роду речовини не було спрямоване на поліпшення\nспортивного результату\".\n\nСТАНДАРТИ ВИДАЧІ ДОЗВОЛІВ\nНА ТЕРАПЕВТИЧНЕ ВИКОРИСТАННЯ\nВитяг з документа\n\"МІЖНАРОДНІ СТАНДАРТИ\nДЛЯ ТЕРАПЕВТИЧНОГО ВИКОРИСТАННЯ ЗАБОРОНЕНИХ РЕЧОВИН\"\nВсесвітнього антидопінгового агентства (ВАДА)\n(чинні з 1 січня 2005 року)\n4.0. Критерії видачі дозволів на терапевтичне використання\nСпортсмену може бути наданий дозвіл на терапевтичне\nвикористання (ТВ) забороненої речовини або забороненого методу,\nвнесених до Забороненого списку. Заявка на дозвіл ТВ розглядається\nКомітетом з видачі дозволів на терапевтичне використання (КТВ).\nКТВ буде призначатися антидопінговою організацією. Дозвіл буде\nвидаватися лише за суворого дотримання зазначених нижче критеріїв:\n(Коментар. Цей стандарт стосується всіх спортсменів, як це\nвизначено Кодексом та відповідно до нього, наприклад, фізично\nздорових спортсменів і спортсменів з обмеженими фізичними\nможливостями. Цей стандарт буде застосовуватися згідно з\nіндивідуальними обставинами. Наприклад, дозвіл, виданий будь-якому\nспортсмену з обмеженими фізичними можливостями, може бути не\nвиданий іншим).\n4.1. Заявка на дозвіл на ТВ подається спортсменом не пізніше\nніж за 21 день до його участі в спортивному заході.\n4.2. Спортсмен буде відчувати значне погіршення стану\nздоров'я, якщо в процесі лікування будь-якого гострого або\nхронічного захворювання він не зможе використати заборонену\nречовину або метод.\n4.3. Терапевтичне використання забороненої речовини або\nметоду не спричинило б додаткового поліпшення спортивних\nрезультатів, крім очікуваного поліпшення, пов'язаного з\nповерненням до нормального стану здоров'я під впливом\nтерапевтичного ефекту від застосування цієї речовини. Використання\nбудь-якої забороненої речовини або методу для підвищення\n\"зниженого\" рівня ендогенних гормонів не може вважатися прийнятним\nтерапевтичним втручанням.\n4.4. Обґрунтованої терапевтичної альтернативи використанню\nзабороненої речовини або методу немає.\n4.5. Необхідність застосування забороненої речовини або\nметоду не може бути цілком або частково наслідком попереднього\nнетерапевтичного використання речовин із Забороненого списку.\n4.6. Дозвіл на ТВ буде скасований органом, що видав його,\nякщо:\na) спортсмен не виконує вчасно будь-яких вимог антидопінгової\nорганізації, що видала дозвіл на ТВ;\nb) термін, протягом якого діє дозвіл на ТВ, закінчився;\nc) спортсмену повідомляють, що дозвіл на ТВ скасовано\nантидопінговою організацією.\n(Коментар. Кожний дозвіл на ТВ буде мати чітко визначений\nтермін дії, що встановлюється відповідним КТВ. Можуть мати місце\nвипадки, коли термін дії дозволу на ТВ закінчився або дозвіл було\nвідкликано, а заборонена речовина, застосування якої було\nдозволено в цілях ТВ, все ще присутня в організмі спортсмена. У\nцих випадках антидопінгова організація, що здійснює початкове\nвивчення несприятливого результату аналізу, буде розглядати\nпитання про те, чи узгоджується такий результат із закінченням\nтерміну дії дозволу або відкликанням дозволу на ТВ).\n4.7. Заявка на дозвіл на ТВ не буде розглядатися на предмет\nїї схвалення ретроактивно за винятком таких випадків:\na) необхідності надання термінової медичної допомоги або\nлікування у випадку різкого погіршення стану здоров'я;\nb) відсутності у заявника через виняткові обставини\nдостатнього періоду часу або можливості для того, щоб подати\nзаявку, а КТВ - розглянути заявку до проведення допінг-контролю.\n(Коментар. Необхідність термінової медичної допомоги з\nвикористанням заборонених речовин або методів або необхідність\nлікування у випадку різкого погіршення стану здоров'я до того, як\nможе бути отриманий дозвіл на ТВ, виникає рідко. Також обставини,\nщо вимагають спрощеної процедури подачі заявки на дозвіл на ТВ,\nтакож виникають не часто. Проте антидопінгові організації,\nвідповідальні за видачу дозволів на ТВ, повинні розробити\nвнутрішні процедури, що дозволяють розв'язання таких ситуацій).\n5.0. Конфіденційність інформації\n5.1 Заявник повинен дати письмову згоду на передачу всієї\nнеобхідної інформації, що стосується заявки, членам КТВ і, якщо\nпотрібно, іншим незалежним медичним або науковим експертам, або\nвсім співробітникам, задіяним у роботі із заявкою на дозвіл на ТВ,\nїї розгляді або розгляді прохання про відкликання рішення про\nвідмову в дозволі на ТВ.\nЯкщо потрібне залучення незалежних експертів, усі подробиці\nзаявки будуть розсилатися без зазначення прізвища та імені\nспортсмена і його лікаря. Також заявник відповідно до положень\nКодексу повинен дати письмову згоду на передачу рішення КТВ,\nприйнятого за його заявкою, іншим відповідним антидопінговим\nорганізаціям.\n5.2. Члени КТВ та адміністрація антидопінгової організації,\nщо веде справу, будуть суворо дотримуватися принципів\nконфіденційності в усій своїй діяльності. Всі члени КТВ, а також\nусі співробітники, які мають до цього стосунок, підпишуть документ\nпро збереження конфіденційності. Зокрема, вони повинні зберігати\nконфіденційність стосовно такої інформації:\na) будь-якої інформації й даних медичного характеру, що\nнадаються спортсменом і його лікарем/лікарями;\nb) будь-яких подробиць заяви, в тому числі прізвища та ім'я\nлікаря/лікарів, залученого (-их) до цього процесу.\n6.0. Комітети з видачі дозволів на терапевтичне використання\n(КТВ)\nКомітети з видачі дозволів на ТВ засновуються й діють\nвідповідно до таких принципів:\n6.1. КТВ повинен мати у своєму складі принаймні трьох\nлікарів, які мають досвід роботи у спорті й лікуванні спортсменів\nта глибокі знання у галузі клінічної, спортивної медицини й\nмедичного контролю за тренувальними навантаженнями. Для\nзабезпечення певного рівня незалежності під час ухвалення рішень,\nчлени КТВ не повинні бути мати будь-яких офіційних зобов'язань в\nрамках антидопінгової організації. Всі члени КТВ підпишуть угоди\nпро уникнення конфлікту інтересів. Для розгляду заяв спортсменів з\nобмеженими фізичними можливостями принаймні один член КТВ повинен\nмати досвід лікування й медичного догляду за спортсменами з\nобмеженими фізичними можливостями.\n6.2. КТВ можуть звертатись із запитом до зовнішніх джерел про\nпроведення будь-якої медичної або наукової експертизи, яку вони\nвизнають необхідною, для розгляду обставин, що стосуються кожної\nконкретної заяви на дозвіл на ТВ.\n6.3. Склад КТВ ВАДА визначається відповідно до критеріїв,\nвказаних у пункті 6.1. КТВ ВАДА засновується для розгляду за своєю\nвласною ініціативою рішень, що стосуються надання антидопінговими\nорганізаціями дозволів на ТВ. Відповідно до положення 4.4 Кодексу\nКТВ ВАДА за запитом будь-якого спортсмена, якому було відмовлено у\nвидачі дозволу на терапевтичне використання, може розглядати такі\nрішення, маючи повноваження на їх перегляд.\n7.0. Процедура подання заявки на дозвіл на терапевтичне\nвикористання\n7.1. Заявка на дозвіл на ТВ розглядається тільки після\nотримання заповненого формуляра заявки, до якої повинні додаватися\nвсі відповідні документи (див. Доповнення 1 - Формуляр заявки на\nдозвіл на ТВ). Процедура розгляду заявки повинна здійснюватися\nвідповідно до принципів суворої медичної конфіденційності.\n7.2. До формуляру (-ів) заявки на дозвіл на ТВ, як визначено\nв Доповненні 1, антидопінговими організаціями можуть вноситися\nзміни, в тому числі додаткові вимоги про інформацію, проте з них\nне можуть вилучатися жодні розділи або пункти.\n7.3. Формуляр (-и) заявки на дозвіл на ТВ може (можуть)\nперекладатися антидопінговою організацією на інші мови, проте\nформуляр (-и) заявки повинні містити англійський або французький\nтексти.\n7.4. Спортсмен не може звертатись із заявкою на дозвіл на ТВ\nдо більш ніж однієї антидопінгової організації. У заявці повинен\nбути вказаний вид спорту і, у відповідних випадках, спортивна\nдисципліна й конкретна позиція або роль спортсмена.\n7.5. У заявці повинні перераховуватися будь-які діючі й (або)\nпопередні заявки на дозвіл на використання забороненої речовини\nабо забороненого методу, називатися орган, до якого вони\nподавалися, і рішення цього органу стосовно них.\n7.6. Заявка повинна містити повну медичну карту (історію\nхвороби) спортсмена й результати всіх обстежень і лабораторних\nаналізів, а також медичних зображень, що мають стосунок до цієї\nзаявки.\n7.7. Будь-які відповідні додаткові обстеження, аналізи й\nмедичні зображення, стосовно яких робить запит антидопінгова\nорганізація, проводяться за рахунок особи, яка подає заявку, або\nйого керівної національної спортивної організації.\n7.8. Заявка повинна містити висновок лікаря, що має\nвідповідну кваліфікацію, який підтверджує необхідність\nвикористання забороненої речовини або забороненого методу для\nлікування спортсмена; у ній також повинно бути вказано, чому для\nлікування спортсмена не можуть або не могли бути використані\nальтернативні, незаборонені медичні засоби.\n7.9. У заявці повинні бути вказані дозування, частота й\nтривалість застосування забороненої речовини або методу, стосовно\nяких робиться запит.\n7.10. Рішення КТВ ухвалюються протягом 30 днів з дати\nотримання всієї відповідної документації та повідомляються\nспортсмену в письмовій формі через відповідну антидопінгову\nорганізацію. Якщо дозвіл на ТВ надається спортсмену через\nзареєстрований пул тестування антидопінгової організації, то про\nзатвердження заявки негайно сповіщаються спортсмен і ВАДА з\nодночасним наданням їм інформації, що стосується терміну дії цього\nдозволу й будь-яких умов, пов'язаних з дозволом на ТВ.\n7.11. a) Відповідно до статті 4.4 Кодексу з отримання від\nспортсмена прохання про перегляд ухваленого рішення КТВ ВАДА буде\nмати нагоду переглянути рішення про дозвіл на ТВ, прийняте\nбудь-якою антидопінговою організацією. Спортсмен надає КТВ ВАДА\nвсю інформацію стосовно дозволу на ТВ, яка була спочатку надана\nантидопінговій організації, разом зі сплатою послуг з розгляду\nзаявки. До завершення процесу розгляду, початкове рішення\nзалишається чинним. Процес розгляду зазначеного прохання не\nповинен перевищувати терміну, що становить 30 днів з дати\nотримання ВАДА відповідної інформації.\nb) ВАДА може здійснити перегляд будь-коли. КТВ ВАДА завершує\nсвій розгляд протягом 30 днів.\n7.12. Якщо рішення про видачу дозволу на ТВ підлягає\nперегляду за результатами розгляду вказаного прохання, то таке\nрішення про перегляд не має зворотної сили, і результати, показані\nспортсменом у період дії дозволу на ТВ, не підлягають анулюванню,\nа рішення про такий перегляд набуває чинності не пізніше 14 днів з\nмоменту повідомлення про нього спортсмена.\n8.0. Спрощена процедура (СП) подання заявки на дозвіл на ТВ\n8.1. Відомо, що деякі речовини, внесені до Забороненого\nсписку, використовуються для лікування захворювань, які часто\nзустрічаються у спортсменів. У подібних випадках немає\nнеобхідності проходити повну процедуру подачі заявки на дозвіл на\nТВ відповідно до розділів 4 і 7. Для цього вводиться спрощена\nпроцедура подачі заявки на дозвіл на ТВ.\n8.2. Зазначена спрощена процедура може застосовуватися лише\nстосовно ТВ таких заборонених речовин і методів: бета-2 агоністів\n(формотерол, сальбутамол, сальметерол, тербуталін) у вигляді\nінгаляцій, а також глюкокортикостероїдів під час несистемного\nвикористання.\n8.3. Для використання однієї з перерахованих вище речовин\nспортсмен надає антидопінговій організації медичну довідку, яка\nпідтверджує необхідність терапевтичного використання такої\nречовини. У медичній довідці, зазначеній в Доповненні 2,\nзазначається діагноз, найменування ліків, дозування, спосіб і\nтривалість їх застосування.\n8.4. Спрощена процедура включає:\na) за умови забезпечення ефективності спрощеної процедури,\nсанкцію антидопінгової організації на використання забороненої\nречовини після отримання довідки, що містить всю потрібну\nінформацію. Довідка, що не містить всієї необхідної інформації,\nповертається заявнику;\nb) повідомлення антидопінговою організацією спортсмена а\nтакож, відповідно, міжнародної федерації, національної федерації\nта національної антидопінгової організації про отримання довідки,\nяка містить всю необхідну інформацію, Антидопінгова організація\nдоводить це до відома ВАДА у випадках, що стосуються спортсменів\nміжнародного рівня;\nc) довідка, надана спортсменом в рамках спрощеної процедури,\nне розглядається ретроактивно за винятком таких випадків:\n- необхідності надання термінової медичної допомоги або\nлікування у випадку різкого погіршення стану здоров'я;\n- відсутності через виняткові обставини у заявника\nдостатнього часу або можливості для подання заявки, а у КТВ -\nотримання заявки до проведення допінг-контролю.\n8.5.1. a) КТВ або КТВ ВАДА можуть будь-коли переглянути\nрішення, прийняте в рамках спрощеної процедури;\nb) якщо спортсмен звертається до КТВ ВАДА з проханням\nпереглянути відмову у видачі дозволу на ТВ в рамках прискореної\nпроцедури, КТВ ВАДА може вимагати у спортсмена додаткову медичну\nінформацію, яку він вважатиме необхідною. Усі пов'язані з цим\nвитрати покладаються на спортсмена.\n8.6. КТВ і КТВ ВАДА можуть будь-коли відмінити дію дозволу на\nТВ у рамках спрощеної процедури. Про це негайно інформують\nспортсмена, його міжнародну федерацію та всі відповідні\nантидопінгові організації.\n8.7. Відміна дозволу на ТВ, виданого в рамках СП, набуває\nчинності одразу після повідомлення спортсмену про таке рішення.\nПроте спортсмен буде мати право звертатися за дозволом на ТВ\nвідповідно до розділу 7.\n9.0. Інформаційний центр ВАДА\n9.1. Антидопінговим організаціям пропонується надавати в\nрозпорядження ВАДА всі ухвалені ними рішення про дозволи на ТВ, а\nтакож будь-яку допоміжну інформацію, видану відповідно до розділу\n7.\n9.2. Стосовно дозволів на ТВ, виданих в рамках СП,\nантидопінгові організації надають в розпорядження ВАДА всю\nнеобхідну медичну інформацію стосовно спортсменів міжнародного\nрівня відповідно до розділу 8.4.\n9.3. Інформаційний центр гарантує сувору конфіденційність\nусієї медичної інформації."
    }
  ],
  "definitions": []
}