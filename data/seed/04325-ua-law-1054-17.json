{
  "id": "ua-law-1054-17",
  "type": "statute",
  "title": "Закон України (1054-17)",
  "title_en": "",
  "short_name": "1054-17",
  "status": "in_force",
  "issued_date": "2009-03-03",
  "url": "https://zakon.rada.gov.ua/laws/show/1054-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України \"Про нотаріат\"\nщодо повноважень по вчиненню нотаріальних дій\nпосадовими особами органів місцевого самоврядування\n( Відомості Верховної Ради України (ВВР), 2009, N 29, ст.392 )\n\nВерховна Рада України п о с т а н о в л я є :\n1. Внести до Закону України \"Про нотаріат\" ( 3425-12 )\n(Відомості Верховної Ради України, 1993 р., N 39, ст. 383;\n2009 р., N 13, ст. 161) такі зміни:\n1) частину першу статті 37 викласти в такій редакції:\n\"У населених пунктах, де немає нотаріусів, уповноважені на це\nпосадові особи органу місцевого самоврядування вчиняють такі\nнотаріальні дії:\n1) вживають заходів щодо охорони спадкового майна;\n2) посвідчують заповіти (крім секретних);\n3) видають дублікати посвідчених ними документів;\n4) засвідчують вірність копій (фотокопій) документів і\nвиписок з них;\n5) засвідчують справжність підпису на документах\";\n2) частину другу статті 40 викласти в такій редакції:\n\"До нотаріально посвідчених довіреностей прирівнюються:\n1) довіреності військовослужбовців або інших осіб, які\nперебувають на лікуванні в госпіталях, санаторіях та інших\nвійськово-лікувальних закладах, посвідчені начальниками цих\nзакладів, їх заступниками з медичної частини, старшими або\nчерговими лікарями;\n2) довіреності військовослужбовців, а в пунктах дислокації\nвійськової частини, з'єднань, установ, військово-навчальних\nзакладів, де немає нотаріуса чи посадових осіб органів місцевого\nсамоврядування, які вчиняють нотаріальні дії, також довіреності\nпрацівників, членів їх сімей і членів сімей військовослужбовців,\nпосвідчені командирами (начальниками) цих частин, з'єднань,\nустанов або військово-навчальних закладів;\n3) довіреності осіб, які перебувають у місцях позбавлення\nволі (слідчому ізоляторі), посвідчені начальником місця\nпозбавлення волі (начальником слідчого ізолятора);\n4) довіреності осіб, які проживають у населених пунктах, де\nнемає нотаріусів, посвідчені уповноваженою на це посадовою особою\nоргану місцевого самоврядування, крім довіреностей на право\nрозпорядження нерухомим майном, довіреності на управління і\nрозпорядження корпоративними правами та довіреностей на\nкористування та розпорядження транспортними засобами\".\n2. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 3 березня 2009 року\nN 1054-VI\n\nПро внесення змін до Закону України \"Про нотаріат\" щодо повноважень по вчиненню нотаріальних дій посадовими особами органів місцевого самоврядування\nЗакон України від 03.03.2009 № 1054-VI\n\nПрийняття від 03.03.2009\nПостійна адреса:\nhttps://zakon.rada.gov.ua/go/1054-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}