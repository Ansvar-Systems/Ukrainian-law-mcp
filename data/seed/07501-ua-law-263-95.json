{
  "id": "ua-law-263-95",
  "type": "statute",
  "title": "Закон України (263/95-ВР)",
  "title_en": "",
  "short_name": "263/95-ВР",
  "status": "in_force",
  "issued_date": "1995-07-05",
  "url": "https://zakon.rada.gov.ua/laws/show/263/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art4",
      "section": "4",
      "title": "Стаття 4. Законодавство про працю",
      "content": "Законодавство про працю складається з Кодексу законів про\nпрацю України та інших актів законодавства України, прийнятих\nвідповідно до нього\".\n3. Доповнити Кодекс статтею 5-1 такого змісту:\n\" Стаття 5-1. Гарантії забезпечення права громадян на працю\nДержава гарантує працездатним громадянам, які постійно\nпроживають на території України:\nвільний вибір виду діяльності;\nбезплатне сприяння державними службами зайнятості у підборі\nпідходящої роботи і працевлаштуванні відповідно до покликання,\nздібностей, професійної підготовки, освіти, з урахуванням\nсуспільних потреб;\nнадання підприємствами, установами, організаціями відповідно\nдо їх попередньо поданих заявок роботи за фахом випускникам\nдержавних вищих навчальних, професійних навчально-виховних\nзакладів;\nбезплатне навчання безробітних нових професій,\nперепідготовку в навчальних закладах або у системі державної\nслужби зайнятості з виплатою стипендії;\nкомпенсацію відповідно до законодавства матеріальних витрат у\nзв'язку з направленням на роботу в іншу місцевість;\nправовий захист від необгрунтованої відмови у прийнятті на\nроботу і незаконного звільнення, а також сприяння у збереженні\nроботи\".\n4. Статтю 8 викласти в такій редакції:\n\" Стаття 8. Регулювання трудових відносин громадян, які\nпрацюють за межами своїх держав\nТрудові відносини громадян України, які працюють за її\nмежами, а також трудові відносини іноземних громадян, які працюють\nна підприємствах, в установах, організаціях України, регулюються\nзаконодавством сторони працевлаштування та міжнародними договорами\nУкраїни.\"\n5. Частину першу статті 21 після слів \"уповноваженим ним\nорганом\", \"уповноважений ним орган\" доповнити відповідно словами\n\"чи фізичною особою\", \"чи фізична особа\".\n6. Статтю 49-1 виключити.\n7. У статті 49-2 слова \"в орган по працевлаштуванню\", \"органу\nпо працевлаштуванню\", \"орган по працевлаштуванню\" замінити\nвідповідно словами \"до державної служби зайнятості\", \"державної\nслужби зайнятості\", \"державна служба зайнятості\".\n8. Статтю 93 виключити.\n9. У частині другій статті 115 слова \"відповідно до Основ\nзаконодавства Союзу РСР і союзних республік про працю\" та \"Союзу\nРСР і\" виключити.\n10. Статтю 135 викласти в такій редакції:\n\" Стаття 135. Межі матеріальної відповідальності у\nвипадках, коли фактичний розмір\nшкоди перевищує її номінальний розмір\nМежі матеріальної відповідальності працівників за шкоду,\nзавдану підприємству, установі, організації розкраданням, умисним\nзіпсуттям, недостачею або втратою окремих видів майна та інших\nцінностей, а також у тих випадках, коли фактичний розмір шкоди\nперевищує її номінальний розмір, встановлюються законодавством\".\n11. У статті 135-1 слова \"Радою Міністрів СРСР\" замінити\nсловами \"Кабінетом Міністрів України\".\n12. У частині третій статті 135-2 слова \"затверджуються\nДержавним комітетом СРСР по праці і соціальних питаннях спільно з\nВЦРПС\" замінити словами \"розробляються за участю профспілкових\nоб'єднань України та затверджуються Міністерством праці України\".\n13. Частину другу статті 135-3 викласти в такій редакції:\n\"У разі розкрадання, недостачі, умисного знищення або\nумисного зіпсуття матеріальних цінностей розмір шкоди визначається\nза цінами, що діють у даній місцевості на день відшкодування\nшкоди\".\n14. Статтю 139 викласти в такій редакції:\n\" Стаття 139. Обов'язки працівників\nПрацівники зобов'язані працювати чесно і сумлінно, своєчасно\nі точно виконувати розпорядження власника або уповноваженого ним\nоргану, додержувати трудової і технологічної дисципліни, вимог\nнормативних актів про охорону праці, дбайливо ставитися до майна\nвласника, з яким укладено трудовий договір\".\n15. У статті 178:\nу назві статті слова \"до півтора року\" замінити словами \"до\nтрьох років\";\nу частині четвертій слово \"другій\" замінити словом \"третій\".\n16. У статті 196:\nу частині першій слова \"професійно-технічні навчальні\nзаклади\" замінити словами \"професійні навчально-виховні заклади\";\nчастину другу викласти в такій редакції:\n\"Районні і міські Ради народних депутатів затверджують\nпрограми влаштування на роботу випускників загальноосвітніх шкіл,\nквоти робочих місць для працевлаштування молоді та забезпечують їх\nвиконання всіма підприємствами, установами, організаціями\".\n17. Статті 197 і 200 викласти в такій редакції:\n\" Стаття 197. Надання молоді першого робочого місця\nПрацездатній молоді - громадянам України віком від 15 до 28\nроків після закінчення або припинення навчання у загальноосвітніх,\nпрофесійних навчально-виховних і вищих навчальних закладах,\nзавершення професійної підготовки і перепідготовки, а також після\nзвільнення зі строкової військової або альтернативної\n(невійськової) служби надається перше робоче місце на строк не\nменше двох років.\nМолодим спеціалістам - випускникам державних навчальних\nзакладів, потреба в яких раніше була заявлена підприємствами,\nустановами, організаціями, надається робота за фахом на період не\nменше трьох років у порядку, визначеному Кабінетом Міністрів\nУкраїни\";\n\" Стаття 200. Участь молодіжних організацій у розгляді питань\nпраці і побуту молоді\nПрофспілковий комітет підприємства, установи, організації і\nвласник або уповноважений ним орган розглядають питання про\nзаохочення молодих працівників, розподіл для них житла і місць в\nгуртожитках, охорону праці, їх звільнення, використання коштів на\nрозвиток культурно-масової і спортивної роботи за участю\nпредставника молодіжної організації на умовах, визначених\nколективним договором\".\n18. У статті 243:\nу частині першій слова \"Конституцією СРСР і\" виключити;\nу частині другій слова \"у відповідності з статутами\" замінити\nсловами \"відповідно до чинного законодавства та статутів\".\n19. У частині третій статті 244 слова \"законами Союзу РСР і\nУкраїни та постановами Ради Міністрів СРСР і Ради Міністрів\nУкраїни\" замінити словом \"законодавством\".\n20. Частину першу статті 245 викласти в такій редакції:\n\"Працівники мають право брати участь в управлінні\nпідприємствами, установами, організаціями через загальні збори\n(конференції), ради трудових колективів, професійні спілки, які\nдіють у трудових колективах, інші органи, уповноважені трудовим\nколективом на представництво, вносити пропозиції щодо поліпшення\nроботи підприємства, установи, організації, а також з питань\nсоціально-культурного і побутового обслуговування\".\n21. У статті 255:\nу пункті 1 частини першої слово \"двох\" замінити словом\n\"трьох\";\nу частині другій слова \"піонерських таборів\" замінити словами\n\"дитячих таборів відпочинку та оздоровлення\".\n22. Статті 257-1 і 258 викласти в такій редакції:\n\" Стаття 257-1. Основні умови надання і розміри допомоги по\nсоціальному страхуванню\nОсновні умови надання і розміри допомоги по державному\nсоціальному страхуванню встановлюються законодавством."
    },
    {
      "provision_ref": "art258",
      "section": "258",
      "title": "Стаття 258. Пенсійне забезпечення",
      "content": "Пенсії працівникам і членам їх сімей призначаються відповідно\nдо Закону України \"Про пенсійне забезпечення\" ( 1788-12 ) та інших\nзаконодавчих актів\".\n23. У статтях 9, 27, 40, 42, 51, 62, 71, 77, 105, 106, 110,\n119, 121, 127, 128, 130, 132, 133, 134, 135-3, 187 і 247 слова\n\"Союзу РСР і\", \"Союзу РСР\",\"Союзу РСР або\", а у статтях 215 і 216\nслова \"Союзу РСР і, у визначуваних ним межах, законодавством\nУкраїни\" виключити.\nII. Цей Закон набирає чинності з дня його опублікування."
    }
  ],
  "definitions": []
}