{
  "id": "ua-law-1568-17",
  "type": "statute",
  "title": "Закон України (1568-17)",
  "title_en": "",
  "short_name": "1568-17",
  "status": "in_force",
  "issued_date": "2009-06-25",
  "url": "https://zakon.rada.gov.ua/laws/show/1568-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо деяких законодавчих актів України\nщодо спрощення порядку розгляду питань\nнадання допомоги сім'ям загиблих\n( Відомості Верховної Ради України (ВВР), 2010, N 1, ст.5 )\n\nЗ метою спрощення порядку розгляду питань надання допомоги\nсім'ям загиблих від певного нещасного випадку внаслідок\nнадзвичайних ситуацій техногенного та природного характеру\nВерховна Рада України п о с т а н о в л я є :\nI. Внести зміни до таких законодавчих актів України:\n1. Частину першу статті 46 Цивільного кодексу України\n( 435-15 ) (Відомості Верховної Ради України, 2003 р., NN 40-44,\nст. 356) доповнити словами \"а за можливості вважати фізичну особу\nзагиблою від певного нещасного випадку або інших обставин\nвнаслідок надзвичайних ситуацій техногенного та природного\nхарактеру - протягом одного місяця після завершення роботи\nспеціальної комісії, утвореної внаслідок надзвичайних ситуацій\nтехногенного та природного характеру\".\n2. У Цивільному процесуальному кодексі України ( 1618-15 )\n(Відомості Верховної Ради України, 2004 р., NN 40-42, ст. 492):\n1) частину четверту статті 81 доповнити пунктом 6 такого\nзмісту:\n\"6) оголошення фізичної особи померлою внаслідок надзвичайних\nситуацій техногенного та природного характеру\";\n2) статтю 84 доповнити частиною третьою такого змісту:\n\"3. Витрати фізичних осіб, пов'язані з оплатою правової\nдопомоги при розгляді судом справ про оголошення померлою фізичної\nособи, яка пропала безвісти за обставин, що загрожували їй смертю\nабо дають підстави вважати фізичну особу загиблою від певного\nнещасного випадку, або інших обставин внаслідок надзвичайних\nситуацій техногенного та природного характеру, несуть юридичні\nособи, на території яких мав місце нещасний випадок внаслідок\nтаких надзвичайних ситуацій\";\n3) частину першу статті 256 доповнити пунктом 9 такого\nзмісту:\n\"9) смерті особи, яка пропала безвісти за обставин, що\nзагрожували їй смертю або дають підстави вважати її загиблою від\nпевного нещасного випадку внаслідок надзвичайних ситуацій\nтехногенного та природного характеру\".\n3. Частину першу статті 4 Декрету Кабінету Міністрів України\nвід 21 січня 1993 року N 7-93 ( 7-93 ) \"Про державне мито\"\n(Відомості Верховної Ради України, 1993 р., N 13, ст. 113 із\nнаступними змінами) доповнити пунктом 9-1 такого змісту:\n\"9-1) громадяни - за заявами, що подаються до суду у справах\nокремого провадження про оголошення фізичної особи померлою\nвнаслідок надзвичайних ситуацій техногенного та природного\nхарактеру\".\nII. Прикінцеві положення\n1. Цей Закон набирає чинності з 1 січня 2010 року.\n2. До приведення нормативно-правових актів у відповідність із\nцим Законом вони застосовуються в частині, що не суперечить цьому\nЗакону.\n3. Кабінету Міністрів України:\nпривести свої нормативно-правові акти у відповідність із цим\nЗаконом;\nзабезпечити в межах своїх повноважень прийняття\nнормативно-правових актів, що випливають із цього Закону.\n\nПрезидент України В.ЮЩЕНКО\n\nм. Київ, 25 червня 2009 року\nN 1568-VI\n\nПро внесення змін до деяких законодавчих актів України щодо спрощення порядку розгляду питань надання допомоги сім'ям загиблих\nЗакон України від 25.06.2009 № 1568-VI\n\nПрийняття від 25.06.2009\nПостійна адреса:\nhttps://zakon.rada.gov.ua/go/1568-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}