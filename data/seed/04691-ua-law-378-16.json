{
  "id": "ua-law-378-16",
  "type": "statute",
  "title": "Закон України (378-16)",
  "title_en": "",
  "short_name": "378-16",
  "status": "in_force",
  "issued_date": "2006-11-28",
  "url": "https://zakon.rada.gov.ua/laws/show/378-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n\n{ Закон втратив чинність на підставі Закону\nN 1089-IX ( 1089-20 ) від 16.12.2020 }\nПро внесення змін до Закону України\n\"Про телекомунікації\" щодо переліку загальнодоступних\nтелекомунікаційних послуг\n( Відомості Верховної Ради України (ВВР), 2007, N 14, ст.167 )\n\nВерховна Рада України п о с т а н о в л я є :\n1. Внести до Закону України \"Про телекомунікації\" ( 1280-15 )\n(Відомості Верховної Ради України, 2004 р., N 12, ст. 155) такі\nзміни:\n1) статтю 62 викласти у такій редакції:\n\" Стаття 62. Загальнодоступні телекомунікаційні послуги\n1. До загальнодоступних телекомунікаційних послуг належать:\nпідключення кінцевого обладнання споживача до телекомунікаційних\nмереж загального користування (універсальний доступ), послуги\nфіксованого телефонного зв'язку в межах зони нумерації (місцевий\nтелефонний зв'язок), а також виклик служб екстреної допомоги,\nпослуги довідкових служб і зв'язку за допомогою таксофонів, за\nвинятком послуг, що надаються з використанням безпроводового\nдоступу.\n2. Дзвінки з телекомунікаційних мереж фіксованого телефонного\nна телекомунікаційні мережі рухомого (мобільного) зв'язку не\nналежать до загальнодоступних телекомунікаційних послуг\";\n2) статтю 63 доповнити частинами четвертою та п'ятою такого\nзмісту:\n\"4. Держава гарантує універсальне обслуговування, тобто\nзабезпечення універсального доступу споживачів до\nтелекомунікаційних мереж загального користування та надання\nзагальнодоступних телекомунікаційних послуг нормованої якості за\nрегульованими державою тарифами.\n5. Універсальний доступ повинен відповідати таким вимогам:\n1) забезпечення за вимогою споживача з'єднання його кінцевого\nобладнання з телекомунікаційними мережами загального користування\nза регульованими державою тарифами;\n2) телекомунікаційні мережі загального користування, до яких\nпідключається кінцеве обладнання споживачів, повинні забезпечувати\nпідтримання голосової телефонії (здійснення й одержання зонових,\nміжміських, міжнародних дзвінків), факсимільний зв'язок, передачу\nданих на рівні, достатньому для доступу споживачів до мережі\nІнтернет;\n3) при забезпеченні універсального доступу вартість\nпідключення до телекомунікаційної мережі загального користування\nне залежить від технології доступу або способу підключення\".\n2. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 28 листопада 2006 року\nN 378-V\n\nПро внесення змін до Закону України \"Про телекомунікації\" щодо переліку загальнодоступних телекомунікаційних послуг\nЗакон України від 28.11.2006 № 378-V\n\nВтрата чинності від 01.01.2022 , підстава — 1089-IX\nПостійна адреса:\nhttps://zakon.rada.gov.ua/go/378-16\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}