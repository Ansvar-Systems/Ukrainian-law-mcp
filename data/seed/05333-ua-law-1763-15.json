{
  "id": "ua-law-1763-15",
  "type": "statute",
  "title": "Закон України (1763-15)",
  "title_en": "",
  "short_name": "1763-15",
  "status": "in_force",
  "issued_date": "2004-06-15",
  "url": "https://zakon.rada.gov.ua/laws/show/1763-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Особам, які звільняються з військової служби на підставі нормативно-правових актів, прийнятих у зв’язку з реформуванням Збройних Сил України, надаються такі гарантії соціального захисту:",
      "content": "1) військовослужбовцям, які звільняються з військової служби, виплачується грошова допомога в розмірі та в порядку, визначених Законом України \"Про соціальний і правовий захист військовослужбовців та членів їх сімей\";\n2) особам, які під час звільнення з військової служби змінюють місце проживання, та членам їхніх сімей оплачується вартість проїзду і перевезення багажу до нового місця проживання в межах України;\n3) особам, звільненим з військової служби, які не мають права на пенсію, на період працевлаштування, але не більше одного року, виплачується щомісячна допомога у розмірі посадового окладу та окладу за військове звання.\nУ разі реєстрації в установленому порядку цих осіб у державній службі зайнятості зазначена виплата не здійснюється;\n4) військовослужбовцям, зареєстрованим в установленому порядку у державній службі зайнятості протягом місяця з дня взяття на військовий облік у територіальному центрі комплектування та соціальної підтримки, здійснюється виплата допомоги по безробіттю за рахунок коштів та в порядку, визначених Законом України \"Про загальнообов’язкове державне соціальне страхування на випадок безробіття\", без урахування передбаченого цим Законом обмеження.\nМатеріальна допомога у період професійної підготовки, перепідготовки або підвищення кваліфікації надається в розмірі допомоги по безробіттю за рахунок коштів та у порядку, передбачених Законом України \"Про загальнообов’язкове державне соціальне страхування на випадок безробіття\" на початок навчання, і не підлягає зменшенню.\nВиплата відповідно до цього пункту допомоги по безробіттю та матеріальної допомоги у період професійної підготовки, перепідготовки або підвищення кваліфікації понад розмір, встановлений Законом України \"Про загальнообов’язкове державне соціальне страхування на випадок безробіття\", провадиться за рахунок коштів Фонду загальнообов’язкового державного соціального страхування України на випадок безробіття з наступним відшкодуванням з Державного бюджету України. Порядок відшкодування додаткових витрат Фонду загальнообов’язкового державного соціального страхування України на випадок безробіття з Державного бюджету України встановлює Кабінет Міністрів України;\n5) військовослужбовці, які підлягають звільненню з військової служби у зв’язку із скороченням і до визнання яких ветеранами військової служби чи набуття права на пенсію за вислугу років залишилося менш як шість місяців, за їхнім бажанням можуть зараховуватися на цей період у розпорядження відповідного командира (начальника) із збереженням щомісячного грошового забезпечення за останньою штатною посадою;\n6) особам, які мають право на пенсію відповідно до Закону України \"Про пенсійне забезпечення військовослужбовців, осіб начальницького і рядового складу органів внутрішніх справ та деяких інших осіб\", пенсії обчислюються в розмірі та в порядку, визначених Законом України \"Про пенсійне забезпечення військовослужбовців, осіб начальницького і рядового складу органів внутрішніх справ та деяких інших осіб\";\n7) особам, які звільнилися з військової служби, надається право на користування закладами охорони здоров’я Міністерства оборони України;\n8) забезпечення житлом осіб, які звільнилися з військової служби і потребують поліпшення житлових умов, провадиться відповідно до Закону України \"Про соціальний і правовий захист військовослужбовців та членів їх сімей\";\n9) військовослужбовці, які підлягають звільненню з військової служби, мають право на безоплатну соціальну і професійну адаптацію, в тому числі консультації та перепідготовку з обраних ними цивільних спеціальностей, за рахунок коштів Державного бюджету України;\n10) курсанти (слухачі) вищих військових навчальних закладів та військових навчальних підрозділів вищих навчальних закладів у разі ліквідації вищого військового навчального закладу чи військового навчального підрозділу вищого навчального закладу або зменшення обсягів державного замовлення зараховуються до вищих навчальних закладів для продовження навчання за спорідненими спеціальностями (напрямами) підготовки відповідного освітньо-кваліфікаційного рівня. Продовження навчання здійснюється за рахунок коштів Державного бюджету України в межах бюджетних призначень на відповідний рік;\n11) для військовослужбовців, які звільняються зі Збройних Сил України у зв’язку з їх реформуванням, при досягненні 45-річного віку і за наявності вислуги 20 календарних років пенсія обчислюється у розмірі 50 відсотків відповідного грошового забезпечення;\n12) військовослужбовцям, які звільняються зі Збройних Сил України у зв’язку з їх реформуванням, статус ветерана військової служби надається у разі вислуги 20 років і більше у календарному обчисленні або 25 та більше років у пільговому обчисленні;\n13) перелічені у пунктах 1 , 2 , 5 , 6 , 7 , 8 , 11 , 12 цієї статті гарантії поширюються також на членів сімей військовослужбовців, які загинули чи померли або пропали безвісти в період звільнення в запас чи відставку у зв’язку з реформуванням Збройних Сил України."
    },
    {
      "provision_ref": "art3",
      "section": "3",
      "title": "Стаття 3. Прикінцеві положення",
      "content": "1. Цей Закон набирає чинності з дня його опублікування.\n2. Поширити дію пункту 6 статті 1 цього Закону на осіб, звільнених зі служби (померлих) після 1 січня 2004 року, пунктів 2 , 3 , 4 , 6 , 7 , 8 , 9 , 11 , 12 цієї статті - на військовослужбовців, які звільнені з військової служби у зв’язку з реформуванням Збройних Сил України після цієї дати.\n3. Внести зміни до таких законів України:\n1) пункт 5 статті 8 Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190) доповнити абзацом другим такого змісту:\n\"Військовослужбовцям, які мають вислугу військової служби не менше 10 років та позитивні службові характеристики, дозволяється, починаючи з 1 січня 2005 року, протягом останнього року перед звільненням з військової служби проходити професійну перепідготовку (тривалістю не менше 500 годин), без стягнення з них платні за навчання та із збереженням забезпечення усіма видами забезпечення в порядку та на умовах, які визначаються Міністерством оборони України, у центрах перепідготовки та працевлаштування всіх форм власності за рахунок службового часу\";\n2) статтю 5 Закону України \"Про статус ветеранів військової служби і ветеранів органів внутрішніх справ та їх соціальний захист\" (Відомості Верховної Ради України, 1998 р., № 40-41, ст. 249; 2001 р., № 24, ст. 127) доповнити пунктом 5 такого змісту:\n\"5) які бездоганно прослужили на військовій службі 20 і більше років у календарному або 25 та більше років у пільговому обчисленні і звільнені з військової служби у зв’язку з реформуванням Збройних Сил України\";\n3) статтю 26 Закону України \"Про загальний військовий обов’язок і військову службу\" (Відомості Верховної Ради України, 1999 р., № 33, ст. 270; 2003 р., № 15, ст. 108) доповнити частиною дев’ятою такого змісту:\n\"9. У зв’язку з реформуванням Збройних Сил України військовослужбовці, які набули права на пенсію за вислугу років, а також ті, що є ветеранами війни або учасниками ліквідації аварії на Чорнобильській АЕС і до досягнення встановленого граничного віку їх перебування на військовій службі залишилося п’ять і менше років, на їх прохання можуть бути звільнені з військової служби з підстав, визначених у пункті \"б\" частини шостої та пункті \"а\" частини сьомої цієї статті\".\n4. Кабінету Міністрів України:\n1) протягом трьох місяців з дня набрання чинності цим Законом привести свої нормативно-правові акти у відповідність з цим Законом;\n2) забезпечити відповідно до своїх повноважень прийняття нормативно-правових актів, необхідних для реалізації цього Закону;\n3) передбачати щороку у проектах закону України про Державний бюджет України:\nасигнування, необхідні для здійснення заходів, визначених цим Законом та Державною програмою реформування та розвитку Збройних Сил України;\nфінансування окремим рядком програм із забезпечення житлом військовослужбовців, які потребують поліпшення житлових умов, осіб, звільнених у запас або відставку, в тому числі тих, які підлягають відселенню із закритих та віддалених від населених пунктів військових містечок;\nфінансування заходів з утилізації боєприпасів, надлишкового та непридатного військового майна;\n4) здійснити заходи щодо:\nконверсії військових містечок та інших об’єктів інфраструктури, які вивільняються в ході реформування Збройних Сил України;\nсоціальної і професійної адаптації звільнених у зв’язку зі скороченням штатів або проведенням організаційних заходів військовослужбовців, а також членів їхніх сімей;\nналежного фінансування закладів охорони здоров’я, санаторно-курортного лікування Міністерства оборони України та недопущення зменшення їх кількості;\n5) скорегувати положення Програми забезпечення житлом військовослужбовців , звільнених у запас або у відставку, з урахуванням вимог цього Закону;\n6) розробити і до 1 вересня 2004 року подати на розгляд Верховної Ради України проект Закону України про конверсію колишніх військових об’єктів;\n7) визначити до 1 вересня 2004 року строки і порядок усунення диспропорцій у пенсійному забезпеченні військовослужбовців, які утворилися залежно від часу звільнення їх з військової служби, та інформувати Верховну Раду України.\n5. До приведення законодавства України у відповідність із цим Законом закони та інші нормативно-правові акти, прийняті до набрання чинності цим Законом, діють у частині, що не суперечить цьому Закону.\nЛ.КУЧМА"
    }
  ],
  "definitions": []
}