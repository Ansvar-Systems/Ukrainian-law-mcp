{
  "id": "ua-law-2406-14",
  "type": "statute",
  "title": "Закон України (2406-14)",
  "title_en": "",
  "short_name": "2406-14",
  "status": "in_force",
  "issued_date": "2001-05-17",
  "url": "https://zakon.rada.gov.ua/laws/show/2406-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Основні терміни та їх визначення",
      "content": "У цьому Законі терміни вживаються у такому значенні:\nпродукція - будь-який виріб, процес чи послуга, що\nвиготовляється, здійснюється чи надається для задоволення\nсуспільних потреб;\nвиробник - юридична або фізична особа - суб'єкт\nпідприємницької діяльності, відповідальна за проектування,\nвиготовлення, пакування та маркування продукції незалежно від\nтого, виконуються зазначені операції самою цією особою чи від її\nімені;\nсистема якості - сукупність взаємопов'язаних та взаємодіючих\nелементів організаційної структури, визначених механізмів\nвідповідальності, повноважень та процедур організації, а також\nпроцесів та ресурсів, які забезпечують здійснення загального\nкерівництва якістю та її відповідність встановленим вимогам;\nсистема управління якістю - сукупність органів і об'єктів\nуправління, взаємодіючих за допомогою матеріально-технічних і\nінформаційних засобів під час управління якістю продукції;\nсистема екологічного управління - сукупність організаційної\nструктури, діяльності та відповідних ресурсів і методів для\nформування, здійснення, аналізу і актуалізації екологічної\nполітики;\nпостачальник - юридична або фізична особа - суб'єкт\nпідприємницької діяльності, яка вводить в обіг продукцію чи\nбезпосередньо бере в цьому участь;\nпідтвердження відповідності - видача документа (декларація\nпро відповідність або сертифікат відповідності) на основі рішення,\nяке приймається після проведення відповідних (необхідних) процедур\nоцінки відповідності, що довели виконання встановлених вимог;\n{ Абзац восьмий статті 1 в редакції Закону N 3164-IV ( 3164-15 )\nвід 01.12.2005 }\nдекларування відповідності - процедура, за допомогою якої\nвиробник або уповноважена ним особа (далі - виробник) під свою\nповну відповідальність документально засвідчує, що продукція\nвідповідає встановленим законодавством вимогам;\nсертифікація - процедура, за допомогою якої визнаний в\nустановленому порядку орган документально засвідчує відповідність\nпродукції, систем якості, систем управління якістю, систем\nекологічного управління, персоналу встановленим законодавством\nвимогам;\nвипробувальна лабораторія - лабораторія, яка проводить\nтехнічні операції, що полягають у визначенні однієї чи декількох\nхарактеристик даної продукції згідно з встановленою процедурою;\nсертифікат відповідності - документ, який підтверджує, що\nпродукція, системи якості, системи управління якістю, системи\nекологічного управління, персонал відповідає встановленим вимогам\nконкретного стандарту чи іншого нормативного документа,\nвизначеного законодавством. Під терміном \"сертифікат\nвідповідності\" у цьому Законі також розуміється сертифікат\nзатвердження типу засобу вимірювальної техніки; { Абзац\nдванадцятий статті 1 із змінами, внесеними згідно із Законом\nN 1314-VII ( 1314-18 ) від 05.06.2014 }\nдекларація про відповідність - документально оформлена в\nустановленому порядку заява виробника, де дається гарантія\nвідповідності продукції вимогам, встановленим законодавством;\nаудитор з сертифікації - особа, яка має відповідну\nкваліфікацію, теоретичну і практичну підготовку, необхідну для\nпроведення одного або кількох видів робіт з сертифікації, і\nатестована в установленому порядку та занесена до відповідного\nреєстру;\nтехнічний регламент - закон України або нормативно-правовий\nакт, прийнятий Кабінетом Міністрів України, у якому визначено\nхарактеристики продукції або пов'язані з нею процеси чи способи\nвиробництва, а також вимоги до послуг, включаючи відповідні\nположення, дотримання яких обов'язкове. Він може також містити\nвимоги до термінології, позначок, пакування, маркування чи\nетикетування, які застосовуються до певної продукції, процесу чи\nспособу виробництва; ( Абзац п'ятнадцятий статті 1 в редакції\nЗакону N 3164-IV ( 3164-15 ) від 01.12.2005 )\nсвідоцтво про визнання відповідності - документ, що засвідчує\nвизнання іноземних документів про підтвердження відповідності\nпродукції вимогам, встановленим законодавством України;\nвведення продукції в обіг - виготовлення або ввезення на\nмитну територію України продукції з наступною самостійною або\nопосередкованою її реалізацією на території України;\nзаконодавчо регульована сфера - сфера, в якій вимоги до\nпродукції та умови введення її в обіг регламентуються\nзаконодавством;\nзаконодавчо нерегульована сфера - сфера, в якій вимоги до\nпродукції та умови введення її в обіг не регламентуються\nзаконодавством;\nорган з оцінки відповідності - підприємство, установа,\nорганізація чи їх підрозділ, які провадять діяльність з оцінки\nвідповідності, включаючи калібрування, випробування, сертифікацію\nта інспектування; { Статтю 1 доповнено абзацом згідно із Законом\nN 3164-IV ( 3164-15 ) від 01.12.2005; в редакції Закону N 4224-VI\n( 4224-17 ) від 22.12.2011 }\nорган, що призначає, - орган, визначений цим Законом\nпризначати органи з оцінки відповідності, тимчасово припиняти або\nвідміняти їх призначення чи відміняти тимчасове припинення дії їх\nпризначення; { Статтю 1 доповнено абзацом згідно із Законом\nN 3164-IV ( 3164-15 ) від 01.12.2005; із змінами, внесеними згідно\nіз Законом N 5463-VI ( 5463-17 ) від 16.10.2012 }\nоцінка відповідності - процес, який демонструє, що\nвстановлені вимоги щодо продукції, процесу, послуги, системи,\nособи чи органу були виконані; { Статтю 1 доповнено абзацом згідно\nіз Законом N 3164-IV ( 3164-15 ) від 01.12.2005; в редакції Закону\nN 4224-VI ( 4224-17 ) від 22.12.2011 }\nпризначення - надання органом, визначеним цим Законом, органу\nз оцінки відповідності права виконувати певну діяльність з оцінки\nвідповідності вимогам технічних регламентів; { Статтю 1 доповнено\nабзацом згідно із Законом N 3164-IV ( 3164-15 ) від 01.12.2005; із\nзмінами, внесеними згідно із Законом N 5463-VI ( 5463-17 ) від\n16.10.2012 }\nпроцедура оцінки відповідності - будь-яка процедура, яка\nпрямо чи опосередковано використовується для визначення того, чи\nвиконуються встановлені вимоги у відповідних технічних регламентах\nчи стандартах. Процедури оцінки відповідності включають процедури\nвідбору зразків, випробування, здійснення контролю, оцінку,\nперевірку, реєстрацію, акредитацію та затвердження, а також їх\nпоєднання. ( Статтю 1 доповнено абзацом згідно із Законом\nN 3164-IV ( 3164-15 ) від 01.12.2005 )"
    },
    {
      "provision_ref": "art2",
      "section": "2",
      "title": "Стаття 2. Сфера дії Закону",
      "content": "Цей Закон регулює відносини, що виникають у процесі\nпідтвердження відповідності продукції, систем якості, систем\nуправління якістю, систем екологічного управління, персоналу\nвимогам, встановленим законодавством України, і поширюється на\nвиробників та постачальників продукції незалежно від форми\nвласності і видів діяльності, на органи з сертифікації,\nвипробувальні лабораторії, а також відповідні державні органи.\nСтаття 3. Законодавство України у сфері підтвердження\nвідповідності\nЗаконодавство України у сфері підтвердження відповідності\nскладається з цього Закону та інших нормативно-правових актів, що\nрегулюють відносини у цій сфері."
    },
    {
      "provision_ref": "art4",
      "section": "4",
      "title": "Стаття 4. Об'єкти підтвердження відповідності",
      "content": "Згідно з цим Законом об'єктами підтвердження відповідності є\nпродукція, системи якості, системи управління якістю, системи\nекологічного управління, персонал.\nСтаття 5. Основні принципи державної політики у сфері\nпідтвердження відповідності\nДержавна політика у сфері підтвердження відповідності\nбазується на таких принципах:\nкоординації дій органів виконавчої влади у сфері\nпідтвердження відповідності, розмежування їх повноважень та\nуникнення дублювання;\nнеупередженості, прозорості та доступності процедур\nпідтвердження відповідності;\nзастосування з урахуванням існуючої міжнародної практики\nспособів підтвердження відповідності залежно від потенційного\nризику;\nзабезпечення ідентичних процедур підтвердження відповідності\nпродукції вітчизняного та іноземного походження;\nгармонізації національних нормативно-правових актів з\nпідтвердження відповідності з міжнародними та європейськими;\nсприяння розвитку сфери підтвердження відповідності в\nзаконодавчо нерегульованій сфері;\nдотримання вимог щодо конфіденційності інформації, отриманої\nв результаті робіт з підтвердження відповідності;\nзабезпечення повного та всебічного інформування з питань\nпідтвердження відповідності всіх заінтересованих сторін;\nрозроблення або застосування процедури оцінки відповідності\nу спосіб, достатній для забезпечення відповідності продукції,\nпроцесів та послуг технічним регламентам або стандартам, зважаючи\nна ризики в разі невідповідності. ( Статтю 5 доповнено абзацом\nдесятим згідно із Законом N 3164-IV ( 3164-15 ) від 01.12.2005 )\nСтаття 6. Повноваження органів виконавчої влади у сфері\nпідтвердження відповідності\nКабінет Міністрів України у сфері підтвердження\nвідповідності:\nзабезпечує здійснення державної політики у сфері\nпідтвердження відповідності;\nзатверджує технічні регламенти;\nукладає міжнародні угоди у сфері підтвердження відповідності,\nприєднання України до міжнародних (регіональних) систем\nсертифікації;\nзатверджує порядок ( 59-2007-п ) здійснення процедур\nпризначення органів з оцінки відповідності, що перевіряють\nвідповідність продукції, процесів і послуг вимогам технічних\nрегламентів. { Частину першу статті 6 доповнено абзацом сьомим\nзгідно із Законом N 3164-IV ( 3164-15 ) від 01.12.2005 }\nЦентральний орган виконавчої влади, що забезпечує формування\nдержавної політики у сфері оцінки відповідності:\nзабезпечує проведення єдиної державної технічної політики у\nсфері підтвердження відповідності;\nорганізовує розроблення проектів нормативно-правових актів,\nщо встановлюють загальні вимоги та правила процедури підтвердження\nвідповідності в законодавчо регульованій сфері;\nнадає методологічну допомогу центральним органам виконавчої\nвлади у розробленні проектів законів, інших нормативно-правових\nактів з підтвердження відповідності, у тому числі технічних\nрегламентів;\nузгоджує розроблені центральними органами виконавчої влади\nтехнічні регламенти, що подаються на затвердження Кабінету\nМіністрів України;\nвстановлює порядок надання ними інформації, що стосується\nвиданих сертифікатів відповідності та свідоцтв про визнання\nвідповідності;\nорганізовує ведення національного фонду нормативно-правових\nактів з питань підтвердження відповідності.\nЦентральний орган виконавчої влади, що реалізує державну\nполітику у сфері оцінки відповідності: { Абзац перший частини\nтретьої статті 6 в редакції Закону N 5463-VI ( 5463-17 ) від\n16.10.2012 }\nбере участь у формуванні державної політики у сфері\nпідтвердження відповідності;\nготує пропозиції щодо укладання міжнародних угод у сфері\nпідтвердження відповідності, приєднання України до міжнародних\n(регіональних) систем сертифікації, приймає рішення про порядок\nвизнання результатів робіт, проведених органами з сертифікації\nінших країн;\nкоординує діяльність центральних органів виконавчої влади у\nвизначених сферах діяльності з підтвердження відповідності в\nзаконодавчо регульованій сфері;\nорганізовує ведення державного реєстру призначених органів з\nоцінки відповідності; { Абзац дев'ятий частини третьої статті 6 із\nзмінами, внесеними згідно із Законом N 5463-VI ( 5463-17 ) від\n16.10.2012 }\nорганізовує підготовку та атестацію аудиторів з сертифікації;\nздійснює інформаційне забезпечення з питань підтвердження\nвідповідності;\nпризначає органи оцінки з відповідності за пропозиціями\nвідповідних центральних органів виконавчої влади; ( Частину статті\n6 доповнено абзацом тринадцятим згідно із Законом N 3164-IV\n( 3164-15 ) від 01.12.2005 )\nорганізовує нагляд за проведенням робіт з оцінки\nвідповідності призначеними органами з оцінки відповідності.\n( Частину статті 6 доповнено абзацом чотирнадцятим згідно із\nЗаконом N 3164-IV ( 3164-15 ) від 01.12.2005 )\nЦентральні органи виконавчої влади, на які покладені функції\nтехнічного регулювання у визначених сферах діяльності:\nготують пропозиції щодо призначення органів з оцінки\nвідповідності на проведення робіт з підтвердження відповідності у\nзаконодавчо регульованій сфері;\nберуть участь у розробленні проектів технічних регламентів та\nінших нормативно-правових актів у цій сфері;\nорганізовують підготовку та підвищення кваліфікації фахівців\nз підтвердження відповідності.\nСтаття 9. Підтвердження відповідності в законодавчо\nрегульованій сфері\nПроцедура підтвердження відповідності в законодавчо\nрегульованій сфері для окремих видів продукції, яка може становити\nнебезпеку для життя та здоров'я людини, тварин, рослин, а також\nмайна та охорони довкілля, запроваджується технічними\nрегламентами.\nІз введенням в дію технічних регламентів центральний орган\nвиконавчої влади, що забезпечує формування державної політики у\nсфері оцінки відповідності, офіційно публікує перелік національних\nстандартів, добровільне застосування яких може сприйматись як\nдоказ відповідності продукції вимогам технічних регламентів.\nВиробник чи постачальник також має право підтвердити відповідність\nпродукції вимогам технічних регламентів іншими, ніж відповідність\nстандартам, шляхами, передбаченими цими регламентами.\n( Статтю 10 виключено на підставі Закону N 3164-IV\n( 3164-15 ) від 01.12.2005 )"
    },
    {
      "provision_ref": "art11",
      "section": "11",
      "title": "Стаття 11. Сертифікація в законодавчо регульованій сфері",
      "content": "Сертифікація в законодавчо регульованій сфері провадиться\nзгідно з вимогами технічних регламентів.\nЗа результатами проведення сертифікації у разі позитивного\nрішення призначеного органу з оцінки відповідності заявникові\nвидається сертифікат відповідності, зразок ( z0563-11 , za563-11 )\nякого затверджується центральним органом виконавчої влади, що\nзабезпечує формування державної політики у сфері оцінки\nвідповідності.\n( Статтю 12 виключено на підставі Закону N 3164-IV\n( 3164-15 ) від 01.12.2005 )\nСтаття 13. Обов'язки виробників та постачальників продукції,\nяка підлягає підтвердженню відповідності в\nзаконодавчо регульованій сфері\nВиробник зобов'язаний:\nсприяти проведенню всіх процедур підтвердження відповідності,\nвстановлених для конкретного виду продукції;\nнаносити на продукцію національний знак відповідності в\nзаконодавчо регульованій сфері;\nкомпенсувати споживачам продукції завдані їм збитки в разі\nвиявлення невідповідності продукції вимогам, зазначеним у\nдекларації про відповідність та/або сертифікаті відповідності чи\nсвідоцтві про визнання відповідності;\nнадавати постачальнику інформацію про сертифікацію продукції\nшляхом зазначення реєстраційних номерів сертифікатів відповідності\nв документах, згідно з якими передається відповідна продукція;\n( Частину першу статті 13 доповнено абзацом згідно із Законом\nN 2116-IV ( 2116-15 ) від 21.10.2004 )\nсупроводжувати продукцію декларацією про відповідність, якщо\nце встановлено технічним регламентом на відповідний вид продукції;\n{ Частину першу статті 13 доповнено абзацом згідно із Законом\nN 2116-IV ( 2116-15 ) від 21.10.2004; в редакції Закону N 5312-VI\n( 5312-17 ) від 02.10.2012 }\nнадавати на вмотивовану вимогу органів, яким відповідно до\nзаконів України належать повноваження щодо перевірки якості та\nбезпеки продукції, завірені виробником або імпортером копії\nсертифікатів відповідності або свідоцтв про визнання відповідності\nта/або декларації про відповідність, якщо її наявність у виробника\nпередбачена технічним регламентом на відповідний вид продукції.\n( Частину першу статті 13 доповнено абзацом згідно із Законом\nN 2116-IV ( 2116-15 ) від 21.10.2004 )\nПостачальник зобов'язаний:\nреалізовувати продукцію за умови наявності у документах,\nзгідно з якими йому передано відповідну продукцію, реєстраційних\nномерів сертифіката відповідності чи свідоцтва про визнання\nвідповідності; { Абзац другий частини другої статті 13 в редакції\nЗакону N 2116-IV ( 2116-15 ) від 21.10.2004; із змінами, внесеними\nзгідно із Законом N 5312-VI ( 5312-17 ) від 02.10.2012 }\nприпиняти реалізацію продукції, якщо вона не відповідає\nвимогам нормативних документів, зазначеним у декларації про\nвідповідність або у сертифікаті відповідності чи свідоцтві про\nвизнання відповідності.\nСтаття 14. Державний нагляд за підтвердженням відповідності в\nзаконодавчо регульованій сфері\nДержавний нагляд за дотриманням вимог з підтвердження\nвідповідності в законодавчо регульованій сфері здійснюється в\nпорядку, встановленому законодавством.\n( Статтю 15 виключено на підставі Закону N 3164-IV\n( 3164-15 ) від 01.12.2005 )\nСтаття 16. Декларування відповідності в законодавчо\nнерегульованій сфері\nВиробник може складати декларацію про відповідність за\nвласною ініціативою або на підставі договору із споживачем, при\nцьому він несе відповідальність за включення недостовірних\nвідомостей у декларацію згідно із законами України."
    },
    {
      "provision_ref": "art17",
      "section": "17",
      "title": "Стаття 17. Сертифікація в законодавчо нерегульованій сфері",
      "content": "Сертифікація в законодавчо нерегульованій сфері провадиться\nна добровільних засадах у порядку, визначеному договором між\nзаявником (виробником, постачальником) та органом із сертифікації.\nПри цьому підтверджується відповідність продукції, систем якості,\nсистем управління якістю, систем екологічного управління,\nперсоналу будь-яким заявленим вимогам.\nОрган із сертифікації встановлює правила проведення\nсертифікації, визначає учасників робіт із сертифікації.\nСертифікація на добровільних засадах може провадитися також\nорганами із сертифікації, уповноваженими на провадження робіт у\nзаконодавчо регульованій сфері.\nСтаття 18. Фінансування діяльності з підтвердження\nвідповідності в законодавчо регульованій сфері\nДіяльність органів з підтвердження відповідності в\nзаконодавчо регульованій сфері фінансується за рахунок:\nкоштів, отриманих призначеними органами з оцінки\nвідповідності від заявників як плата за виконані роботи з\nпідтвердження відповідності;\nкоштів Державного бюджету України;\nінших коштів, передбачених законом.\nУ межах виділених бюджетних коштів у сфері підтвердження\nвідповідності фінансуються:\nдіяльність органів виконавчої влади, на які законодавством\nпокладено функції технічного регулювання у визначених сферах\nдіяльності;\nдержавний нагляд за дотриманням вимог;\nнауково-дослідні роботи;\nрозроблення проектів технічних регламентів, міжнародних і\nнаціональних нормативних документів, що встановлюють відповідні\nправила та вимоги;\nучасть у роботі міжнародних (регіональних) організацій.\nЗамовниками робіт у сфері підтвердження відповідності за\nкошти Державного бюджету України є центральні органи виконавчої\nвлади, на які законодавством покладено технічне регулювання у\nвизначених сферах діяльності."
    },
    {
      "provision_ref": "art19",
      "section": "19",
      "title": "Стаття 19. Оплата робіт з підтвердження відповідності",
      "content": "Оплата робіт з підтвердження відповідності в законодавчо\nрегульованій сфері здійснюється згідно з правилами визначення\nвартості цих робіт, що затверджуються Кабінетом Міністрів України.\nОплата робіт з підтвердження відповідності в законодавчо\nнерегульованій сфері здійснюється на договірних засадах.\nСтаття 20. Відповідальність за порушення законодавства у\nсфері підтвердження відповідності\nОсоби, винні в порушенні законодавства у сфері підтвердження\nвідповідності, несуть відповідальність згідно із законами України.\nСтаття 21. Участь України в міжнародному співробітництві у\nсфері підтвердження відповідності\nцентральний орган виконавчої влади, що забезпечує формування\nдержавної політики у сфері оцінки відповідності, у встановленому\nзаконодавством порядку представляє інтереси України в міжнародних\nорганізаціях з підтвердження відповідності, здійснює\nспівробітництво у цій сфері з відповідними органами інших країн,\nприймає рішення про приєднання до міжнародних та регіональних\nсистем сертифікації, укладає договори про взаємне визнання\nрезультатів робіт з підтвердження відповідності."
    },
    {
      "provision_ref": "art22",
      "section": "22",
      "title": "Стаття 22. Міжнародні договори",
      "content": "Якщо міжнародним договором, згода на обов'язковість якого\nнадана Верховною Радою України, встановлено інші норми, ніж ті, що\nпередбачені цим Законом, то застосовуються норми міжнародного\nдоговору.\n1. Цей Закон набирає чинності з дня його опублікування.\n2. Підтвердження відповідності продукції згідно з вимогами\nДекрету Кабінету Міністрів України від 10 травня 1993 року N 46-93\n( 46-93 ) \"Про стандартизацію і сертифікацію\" (в частині положень\nпро сертифікацію) здійснюється до введення в дію відповідного\nтехнічного регламенту.\n3. Кабінету Міністрів України протягом шести місяців з дня\nнабрання чинності цим Законом:\nвнести до Верховної Ради України пропозиції щодо приведення\nзаконодавчих актів у відповідність із цим Законом;\nзабезпечити приведення своїх нормативно-правових актів, а\nтакож нормативно-правових актів міністерств та інших центральних\nорганів виконавчої влади у відповідність з нормами цього Закону;\nрозробити та затвердити нормативно-правові акти, передбачені\nцим Законом.\n4. Сертифікати відповідності та свідоцтва про визнання\nвідповідності, видані в установленому порядку в державній системі\nсертифікації продукції та послуг до набрання чинності цим Законом,\nє чинними до закінчення строку їх дії."
    }
  ],
  "definitions": []
}