{
  "id": "ua-law-4447-17",
  "type": "statute",
  "title": "Закон України (4447-17)",
  "title_en": "",
  "short_name": "4447-17",
  "status": "in_force",
  "issued_date": "2012-02-23",
  "url": "https://zakon.rada.gov.ua/laws/show/4447-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 580-VIII від 02.07.2015 , ВВР, 2015, № 40-41, ст.379}\n\nПро внесення змін до Закону України \"Про міліцію\"\n\n(Відомості Верховної Ради України (ВВР), 2012, № 49, ст.557)\n\nВерховна Рада України постановляє:\n\nI. Внести до Закону України \"Про міліцію\" (Відомості Верховної Ради УРСР, 1991 р., № 4, ст. 20) такі зміни:\n\n1. Пункт 13 частини першої статті 10 викласти в такій редакції:\n\n\"13) видавати відповідно до законодавства у тридцятиденний строк дозволи на придбання, зберігання, носіння, перевезення і використання зброї, спеціальних засобів індивідуального захисту та активної оборони, боєприпасів, вибухових речовин і матеріалів, інших предметів, матеріалів та речовин, щодо зберігання і використання яких установлено спеціальні правила, порядок та на які поширюється дозвільна система органів внутрішніх справ, а також на відкриття та функціонування об’єктів, де вони зберігаються чи використовуються, стрілецьких тирів, стрільбищ невійськового призначення, мисливських стендів, підприємств і майстерень з виготовлення та ремонту зброї, спеціальних засобів індивідуального захисту та активної оборони, боєприпасів, магазинів, у яких здійснюється їх продаж, піротехнічних майстерень, пунктів вивчення матеріальної частини зброї, спеціальних засобів індивідуального захисту та активної оборони, правил поводження з ними та їх застосування; повідомляти у тридцятиденний строк про відмову у видачі зазначених дозволів; контролювати додержання правил, порядку та функціонування об’єктів, на які поширюється дозвільна система органів внутрішніх справ\".\n\n2. Пункт 22 частини першої статті 11 викласти в такій редакції:\n\n\"22) анулювати виданий юридичній особі або фізичній особі - підприємцю дозвіл на придбання, зберігання, носіння, перевезення і використання зброї, спеціальних засобів індивідуального захисту та активної оборони, боєприпасів, вибухових речовин і матеріалів, інших предметів, матеріалів та речовин, щодо зберігання і використання яких установлено спеціальні правила, порядок та на які поширюється дозвільна система органів внутрішніх справ, у разі невиконання встановлених правил, порядку користування і поводження з ними або у разі недоцільності їх подальшого зберігання; вилучати при необхідності зазначені предмети, матеріали і речовини або опечатувати і закривати об’єкти, де вони зберігаються чи використовуються, стрілецькі тири, стрільбища невійськового призначення, мисливські стенди, підприємства і майстерні з виготовлення та ремонту зброї, спеціальних засобів індивідуального захисту та активної оборони, боєприпасів, магазини, у яких здійснюється їх продаж, піротехнічні майстерні, пункти вивчення матеріальної частини зброї, спеціальних засобів індивідуального захисту та активної оборони, правил поводження з ними та їх застосування, до усунення порушень відповідних правил та порядку; анулювати дозволи на відкриття та функціонування об’єктів, на які поширюється дозвільна система органів внутрішніх справ;\n\nанулювати дозволи на придбання, зберігання і носіння зброї, спеціальних засобів індивідуального захисту та активної оборони, боєприпасів, видані громадянам, якщо вони порушують установлені правила, порядок їх зберігання чи використання, зловживають спиртними напоями, вживають наркотичні засоби без призначення лікаря, інші одурманюючі засоби, страждають на психічні розлади, та в інших передбачених законодавством випадках;\n\nоглядати за участю адміністрації юридичних осіб, фізичних осіб - підприємців чи їх представників приміщення, де знаходяться зброя, спеціальні засоби індивідуального захисту та активної оборони, боєприпаси, вибухові речовини та матеріали, інші предмети, матеріали і речовини, щодо зберігання і використання яких установлено спеціальні правила, порядок та на які поширюється дозвільна система органів внутрішніх справ, з метою перевірки додержання правил поводження з ними та їх використання;\n\nоглядати зброю, спеціальні засоби індивідуального захисту та активної оборони, боєприпаси, що знаходяться у громадян, інші предмети, матеріали і речовини, щодо зберігання та використання яких установлено спеціальні правила, порядок та на які поширюється дозвільна система органів внутрішніх справ, а також місця їх зберігання\".\n\nII. Прикінцеві та перехідні положення\n\n1. Цей Закон набирає чинності через 30 днів з дня його опублікування.\n\n2. До законодавчого врегулювання питань, які підпадають під дію дозвільної системи, що поширюється на операції із зброєю, боєприпасами, вибуховими речовинами і матеріалами, вважати, що:\n\nпідставою для відмови у видачі дозволів, передбачених пунктом 13 частини першої статті 10 Закону України \"Про міліцію\" , є недотримання вимог, вичерпний перелік яких визначено відповідними правилами і порядком для їх отримання, затвердженими згідно із законодавством;\n\nпідставою для анулювання дозволів, передбачених пунктом 13 частини першої статті 10 Закону України \"Про міліцію\", є недотримання вимог, вичерпний перелік яких визначено відповідними правилами і порядком, затвердженими згідно із законодавством;\n\nвипадки, умови та розмір плати за видачу дозволів, передбачених пунктом 13 частини першої статті 10 Закону України \"Про міліцію\", визначаються законодавством.\n\n3. Кабінету Міністрів України у шестимісячний строк з дня набрання чинності цим Законом:\n\nвнести на розгляд Верховної Ради України проект закону щодо регулювання питань дозвільної системи, що поширюватиметься на операції із зброєю, бойовими припасами, вибуховими речовинами і матеріалами, та пропозиції щодо приведення законодавчих актів у відповідність із цим Законом;\n\nзабезпечити прийняття нормативно-правових актів, передбачених цим Законом;\n\nпривести свої нормативно-правові акти у відповідність із цим Законом;\n\nзабезпечити приведення нормативно-правових актів міністерств та інших центральних органів виконавчої влади у відповідність із цим Законом.\n\nПрезидент України\n\nВ.ЯНУКОВИЧ\n\nм. Київ\n\n23 лютого 2012 року\n\n№ 4447-VI\n\nПро внесення змін до Закону України \"Про міліцію\"\nЗакон України від 23.02.2012 № 4447-VI\n\nВтрата чинності від 07.11.2015 , підстава — 580-VIII\nПостійна адреса:\nhttps://zakon.rada.gov.ua/go/4447-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}