{
  "id": "ua-law-3201-15",
  "type": "statute",
  "title": "Закон України (3201-15)",
  "title_en": "",
  "short_name": "3201-15",
  "status": "in_force",
  "issued_date": "2005-12-15",
  "url": "https://zakon.rada.gov.ua/laws/show/3201-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких\nзаконодавчих актів України\n{ Відомості Верховної Ради України (ВВР), 2006, N 13, ст.110 }\n{ Із змінами, внесеними згідно із Законом\nN 3480-IV ( 3480-15 ) від 23.02.2006, ВВР, 2006, N 31, ст.268\nКодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nЗаконами\nN 5080-VI ( 5080-17 ) від 05.07.2012, ВВР, 2013, N 29, ст.337\nN 1404-VIII ( 1404-19 ) від 02.06.2016, ВВР, 2016, N 30, ст.542\nN 2269-VIII ( 2269-19 ) від 18.01.2018, ВВР, 2018, N 12, ст.68\nКодексом\nN 2597-VIII ( 2597-19 ) від 18.10.2018, ВВР, 2019, N 19, ст.74\nЗаконами\nN 79-IX ( 79-20 ) від 12.09.2019, ВВР, 2019, N 44, ст.277\nN 1909-IX ( 1909-20 ) від 18.11.2021\nN 1953-IX ( 1953-20 ) від 14.12.2021\nN 4196-IX ( 4196-20 ) від 09.01.2025 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) у статті 163 слова \"власників емітента\" замінити словами\n\"засновників (учасників) емітента чи їх посадових осіб\";\n2) у статті 221 та в частині першій статті 294 цифри\n\"163-1 - 163-4\" замінити цифрами \"163 - 163-4\";\n3) у пункті 1 частини першої статті 255 в абзаці \"Державної\nкомісії з цінних паперів та фондового ринку (стаття 166-9)\" слово\nі цифри \"(стаття 166-9)\" замінити словом та цифрами \"(статті 163,\n166-9)\".\n\n{ Пункт 2 розділу I втратив чинність на підставі Закону\nN 4196-IX ( 4196-20 ) від 09.01.2025 }\n\n3. У Цивільному кодексі України ( 435-15 ) (Відомості\nВерховної Ради України, 2003 р., NN 40-44, ст. 356):\n1) частини третю та четверту статті 32 викласти у такій\nредакції:\n\"3. Неповнолітня особа може розпоряджатися грошовими коштами,\nщо внесені повністю або частково іншими особами у фінансову\nустанову на її ім'я, за згодою органу опіки та піклування та\nбатьків (усиновлювачів) або піклувальника.\n4. Згода на вчинення неповнолітньою особою правочину має бути\nодержана від батьків (усиновлювачів) або піклувальника та органу\nопіки та піклування\";\n2) статтю 190 доповнити частиною другою такого змісту:\n\"2. Майнові права є неспоживною річчю. Майнові права\nвизнаються речовими правами\";\n3) у статті 331:\nназву доповнити словами \"та об'єкти незавершеного\nбудівництва\";\nчастину третю доповнити абзацом другим такого змісту:\n\"У разі необхідності особа, зазначена в абзаці першому цієї\nчастини, може укласти договір щодо об'єкта незавершеного\nбудівництва, право власності на який реєструється органом, що\nздійснює державну реєстрацію прав на нерухоме майно на підставі\nдокументів, що підтверджують право власності або користування\nземельною ділянкою для створення об'єкта нерухомого майна,\nпроектно-кошторисної документації, а також документів, що містять\nопис об'єкта незавершеного будівництва\";\nчастину четверту виключити;\n4) у частині першій статті 876 слова \"до їх здачі замовникові\nє підрядник\" замінити словами \"є замовник, якщо інше не\nпередбачено договором\";\n5) частину першу статті 880 викласти у такій редакції:\n\"1. Віднесення ризику випадкового знищення або випадкового\nпошкодження об'єкта будівництва на замовника або підрядника до\nйого прийняття замовником встановлюється відповідно до вимог\nзакону, крім випадків, коли це сталося внаслідок обставин, що\nзалежали від замовника\";\n6) у статті 881:\nназву викласти в такій редакції:\n\" Стаття 881. Страхування об'єкта будівництва\";\nабзац перший частини першої викласти в такій редакції:\n\"1. Страхування об'єкта будівництва або комплексу робіт\nздійснюється підрядником або замовником відповідно до\nзаконодавства\";\n7) частину п'яту статті 1033 доповнити реченням такого\nзмісту: \"Договір про управління майном не тягне за собою переходу\nправа власності до управителя на майно, передане в управління\".\n\n{ Пункт 4 розділу I втратив чинність на підставі Закону\nN 3480-IV ( 3480-15 ) від 23.02.2006 }\n\n5. У Законі України \"Про нотаріат\" ( 3425-12 ) (Відомості\nВерховної Ради України, 1993 р., N 39, ст. 383; 2004 р., N 2,\nст. 6):\n1) у статті 55:\nу частині четвертій слова \"місцезнаходженням вказаного майна\"\nзамінити словами \"місцем розташування вказаного майна або за\nмісцезнаходженням однієї із сторін правочину\";\nдруге речення частини сьомої викласти у такій редакції: \"Якщо\nіпотечним договором передбачено накладення заборони відчуження\nнерухомого майна, яке є предметом іпотеки, нотаріус накладає таку\nзаборону за повідомленням іпотекодержателя\";\n2) у статті 72:\nу назві слова \"нерухомості, яка була\" замінити словами\n\"нерухомого майна, яке було\";\nчастину першу після слова \"будинку\" доповнити словом\n\"(квартири)\";\nчастину третю після слова \"будинок\" в усіх відмінках\nдоповнити словом \"(квартира)\" у відповідному відмінку;\nу частинах третій і четвертій слова \"відповідної копії\" і\n\"копії\" виключити;\nчастину четверту доповнити словами \"або реалізацію предмета\nіпотеки\";\n3) у статті 73:\nв абзаці першому слова \"Державний нотаріус\" замінити словом\n\"Нотаріус\", слово \"місцезнаходженням\" замінити словами \"місцем\nрозташування\", а після слова \"ділянки\" доповнити словами \"або за\nмісцезнаходженням однієї із сторін правочину\";\nв абзаці другому слово \"позички\" замінити словами \"позики\n(кредиту)\", доповнити словом \"(квартири)\";\n4) у статті 74 слово \"позички\" замінити словами \"позики\n(кредиту)\".\n\n{ Пункт 6 розділу I втратив чинність на підставі Закону\nN 2269-VIII ( 2269-19 ) від 18.01.2018 }\n\n7. У Законі України \"Про державне регулювання ринку цінних\nпаперів в Україні\" ( 448/96-ВР ) (Відомості Верховної Ради\nУкраїни, 1996 р., N 51, ст. 292; 1998 р., N 10, ст. 36; 1999 р.,\nN 38, ст. 339; 2001 р., N 21, ст. 103; 2002 р., N 16, ст. 114,\nN 17, ст. 117, N 29, ст. 194; 2004 р., N 13, ст. 181; 2005 р.,\nN 42, ст. 465, N 42, ст. 466, N 48, ст. 481):\n1) частину першу статті 1 доповнити абзацами такого змісту:\n\"визначення кредитного рейтингу (рейтингування) - це\nдіяльність з надання професійних послуг на ринку цінних паперів,\nспрямована на визначення кредитоспроможності об'єкта\nрейтингування, яка може бути проведена рейтинговим агентством;\nкредитний рейтинг - це умовний вираз кредитоспроможності\nоб'єкта рейтингування в цілому та/або його окремого боргового\nзобов'язання за національною шкалою кредитних рейтингів;\nНаціональна рейтингова шкала (далі - Національна шкала) -\nшкала, яка поділена на визначені групи рівнів та рівні, кожен з\nяких характеризує здатність позичальника своєчасно та в повному\nобсязі виплачувати відсотки і основну суму за своїми борговими\nзобов'язаннями, а також його платоспроможність. Національна шкала\nвикористовується для оцінки кредитного ризику позичальника -\nоргану місцевого самоврядування, суб'єкта господарювання та\nокремих боргових інструментів - облігацій, іпотечних цінних\nпаперів, позик;\nрейтингова оцінка емітента - характеризує рівень спроможності\nемітента цінних паперів своєчасно та в повному обсязі виплачувати\nвідсотки і основну суму за борговими зобов'язаннями відносно\nборгових зобов'язань інших позичальників;\nрейтингова оцінка цінних паперів емітента - характеризує\nрівень спроможності позичальника (емітента) своєчасно та у повному\nобсязі обслуговувати зобов'язання за цінними паперами\";\n2) доповнити статтею 4-1 такого змісту:\n\" Стаття 4-1. Рейтингові агентства та рейтингова оцінка\nРейтингові оцінки, отримання яких відповідно до закону є\nобов'язковим, мають право визначати виключно уповноважені\nрейтингові агентства та/або міжнародні рейтингові агентства\n(разом - Рейтингові агентства). Міжнародні рейтингові агентства\nобов'язково повинні бути визнані Державною комісією з цінних\nпаперів та фондового ринку.\nОсоба набуває право визначати рейтингові оцінки з дати видачі\nїй Свідоцтва про включення до Державного реєстру уповноважених\nрейтингових агентств.\nОсоба включається до Державного реєстру уповноважених\nрейтингових агентств за результатами конкурсного відбору (далі -\nконкурс).\nПереможцем конкурсу може бути декілька осіб.\nМіжнародне рейтингове агентство набуває право визначати\nрейтингові оцінки з дати включення його до переліку визнаних\nДержавною комісією з цінних паперів та фондового ринку.\nПри визначенні рейтингової оцінки, визначення якої є\nобов'язковим за законом, уповноважене рейтингове агентство\nзобов'язане використовувати Національну шкалу.\nНаціональна шкала поділяється на дві групи рівнів -\nінвестиційний та спекулятивний.\nНаціональна шкала, а також поділ кожної групи рівнів на\nвідповідні рівні затверджується Кабінетом Міністрів України.\nВизначення рейтингової оцінки міжнародним рейтинговим\nагентством здійснюється за шкалою, яка прийнята таким агентством.\nВипадки обов'язкового визначення рейтингової оцінки емітентів\nта цінних паперів визначаються законом.\nВизначення рейтингової оцінки потребують такі емітенти:\n1) підприємства, у статутних фондах яких є державна частка;\n2) підприємства, що мають стратегічне значення для економіки\nта безпеки держави;\n3) підприємства, які займають монопольне (домінуюче)\nстановище.\nОбов'язковість визначення рейтингової оцінки не залежить від\nформи власності, підпорядкування чи інших ознак емітента.\nВизначення рейтингової оцінки, якщо інше не встановлено\nзаконом, потребують усі види емісійних цінних паперів, які не\nрозподіляються між засновниками або серед заздалегідь визначеного\nкола осіб і можуть розповсюджуватися шляхом підписки, купуватися\nта продаватися на біржі або іншому організованому ринку, крім:\n1) державних цінних паперів;\n2) акцій;\n3) цінних паперів недиверсифікованих інститутів спільного\nінвестування;\n4) цінних паперів, емітованих Державною іпотечною установою.\nОбов'язковість визначення рейтингової оцінки цінних паперів\nне залежить від емітента, способу їхньої емісії, порядку\nрозміщення чи інших ознак\";\n3) частину другу статті 7 доповнити пунктами 31-37 такого\nзмісту:\n\"31) видає уповноваженим рейтинговим агентствам Свідоцтво про\nвключення до Державного реєстру уповноважених рейтингових\nагентств;\n32) визначає перелік міжнародних рейтингових агентств, які\nмають право визначати обов'язкові за законом рейтингові оцінки\nемітентів та цінних паперів;\n33) встановлює порядок ведення та веде Державний реєстр\nуповноважених рейтингових агентств;\n34) встановлює правила визначення уповноваженим рейтинговим\nагентством рейтингової оцінки за Національною шкалою;\n35) встановлює порядок подання Рейтинговим агентством\nінформації до Державної комісії з цінних паперів та фондового\nринку;\n36) встановлює відповідність рівнів рейтингових оцінок за\nшкалою міжнародних рейтингових агентств рівням за Національною\nшкалою;\n37) узагальнює досвід та практику діяльності Рейтингових\nагентств і забезпечує публічність визначених рейтингових оцінок\";\n4) статтю 8 доповнити пунктами 27-29 такого змісту:\n\"27) встановлювати граничні тарифи на послуги Рейтингових\nагентств, які оплачуються за рахунок коштів державного та місцевих\nбюджетів;\n28) проводити самостійно чи разом з іншими відповідними\nорганами перевірки фінансово-господарської діяльності\nуповноважених рейтингових агентств;\n29) у разі виявлення ознак порушення Рейтинговим агентством\nвимог законів України у сфері цінних паперів та/або нормативних\nактів Державної комісії з цінних паперів та фондового ринку\nвживати заходи впливу відповідно до законодавства, в тому числі\nвиключати уповноважені рейтингові агентства з Державного реєстру\nуповноважених рейтингових агентств, анулювати Свідоцтво про\nвключення до Державного реєстру уповноважених рейтингових\nагентств, виключити міжнародні рейтингові агентства з переліку\nвизнаних\";\n5) у статті 13:\nпісля частини четвертої доповнити новою частиною такого\nзмісту:\n\"Порушення вимог законодавства з питань емісії цінних паперів\nтягне за собою накладення штрафу на посадових осіб емітента цінних\nпаперів від 10 до 100 неоподатковуваних мінімумів доходів\nгромадян, на засновників (учасників) емітента чи їх посадових осіб\nчи уповноважених ними осіб від 50 до 200 неоподатковуваних\nмінімумів доходів громадян\".\nУ зв'язку з цим частини п'яту - сьому вважати відповідно\nчастинами шостою - восьмою;\nу першому реченні частини сьомої і частини восьмої слова\n\"першою - четвертою\" замінити словами \"першою - п'ятою\";\nдоповнити частиною дев'ятою такого змісту:\n\"Про вчинення адміністративних правопорушень, передбачених\nчастиною п'ятою цієї статті, уповноважена особа Комісії складає\nпротокол про адміністративне правопорушення. Справи про порушення\nвимог законодавства з питань емісії цінних паперів розглядаються\nвідповідно до Кодексу України про адміністративні правопорушення\"\n( 80731-10 , 80732-10 ).\n\n{ Пункт 8 розділу I втратив чинність на підставі Закону\nN 2269-VIII ( 2269-19 ) від 18.01.2018 }\n\n{ Пункт 9 розділу I втратив чинність на підставі Закону\nN 1404-VIII ( 1404-19 ) від 02.06.2016 }\n\n{ Пункт 10 розділу I втратив чинність на підставі Кодексу\nN 2597-VIII ( 2597-19 ) від 18.10.2018 }\n\n11. Пункт 140 Державної програми приватизації на\n2000-2002 роки, затвердженої Законом України \"Про Державну\nпрограму приватизації\" ( 1723-14 ) (Відомості Верховної Ради\nУкраїни, 2000 р., N 33-34, ст. 272), після абзацу першого\nдоповнити новим абзацом такого змісту:\n\"передавати майно в іпотеку\".\nУ зв'язку з цим абзаци другий - шостий вважати відповідно\nабзацами третім - сьомим.\n12. Статтю 93 Закону України \"Про банки і банківську\nдіяльність\" ( 2121-14 ) (Відомості Верховної Ради України,\n2001 р., N 5-6, ст. 30; 2002 р., N 5, ст. 30) доповнити частиною\nсьомою такого змісту:\n\"Іпотечні активи, що перебувають в управлінні банку або є\nзабезпеченням виконання зобов'язань за сертифікатами з фіксованою\nдохідністю, емітентом яких є банк, а також кошти на рахунку фонду\nфінансування будівництва або майно фонду операцій з нерухомістю, в\nтому числі кошти на його рахунку, що перебувають в управлінні\nбанку, не включаються до ліквідаційної маси банку. Розпорядження\nцими активами здійснюється відповідно до законів України \"Про\nіпотечне кредитування, операції з консолідованим іпотечним боргом\nта іпотечні сертифікати\" ( 979-15 ) та \"Про фінансово-кредитні\nмеханізми і управління майном при будівництві житла та операціях з\nнерухомістю\" ( 978-15 ).\n\n{ Пункт 13 розділу I втратив чинність на підставі Закону\nN 1953-IX ( 1953-20 ) від 14.12.2021 }\n\n{ Пункт 14 розділу I втратив чинність на підставі Закону\nN 1909-IX ( 1909-20 ) від 18.11.2021 }\n\n{ Пункт 15 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n16. У Законі України \"Про іпотеку\" ( 898-15 ) (Відомості\nВерховної Ради України, 2003 р., N 38, ст. 313):\n1) друге речення абзацу другого статті 1 викласти у такій\nредакції: \"Застава повітряних та морських суден, суден\nвнутрішнього плавання, космічних об'єктів, майнових прав на\nнерухомість, будівництво якої не завершено, регулюється за\nправилами, визначеними цим Законом\";\n2) у частині другій статті 4:\nв абзаці третьому пункту 1 слова \"Єдиному державному реєстрі\nпідприємств та організацій України\" замінити словами \"Єдиному\nдержавному реєстрі юридичних та фізичних осіб - підприємців\";\nпункт 5 викласти у такій редакції:\n\"5) посилання на видачу заставної, її номер\";\n3) статтю 5 доповнити частиною сьомою такого змісту:\n\"Предметом іпотеки може бути право оренди чи користування\nнерухомим майном, яке надає орендарю чи користувачу право\nбудувати, володіти та відчужувати об'єкт нерухомого майна. Таке\nправо оренди чи користування нерухомим майном для цілей цього\nЗакону вважається нерухомим майном\";\n4) частину другу статті 13 виключити;\n5) частину першу статті 14 доповнити реченням такого змісту:\n\"Продаж предмета іпотеки, що є об'єктом права державної чи\nкомунальної власності, здійснюється з урахуванням вимог законів\nУкраїни \"Про приватизацію невеликих державних підприємств (малу\nприватизацію)\" ( 2171-12 ) та \"Про особливості приватизації\nоб'єктів незавершеного будівництва\" ( 1953-14 );\n6) у частині першій статті 15 слова \"сільськогосподарського\nпризначення\" виключити;\n7) частину другу статті 16 викласти у такій редакції:\n\"Передача в іпотеку об'єктів незавершеного будівництва\nздійснюється шляхом передачі в іпотеку прав на земельну ділянку,\nна якій розташований об'єкт незавершеного будівництва\";\n8) у статті 18:\nа) у частині першій:\nв абзаці другому пункту 1 слова \"Єдиному державному реєстрі\nпідприємств та організацій України\" замінити словами \"Єдиному\nдержавному реєстрі юридичних та фізичних осіб - підприємців\";\nпункт 2 доповнити словами \"та/або посилання на правочин, у\nякому встановлено основне зобов'язання\";\nб) частину другу викласти у такій редакції:\n\"У разі відсутності в іпотечному договорі однієї з вказаних\nвище істотних умов він може бути визнаний недійсним на підставі\nрішення суду\";\n9) у пункті 4 частини першої статті 18, частині четвертій\nстатті 24 слово \"випуск\" в усіх відмінках замінити словом \"видача\"\nу відповідному відмінку;\n10) частину другу статті 19 доповнити реченням такого змісту:\n\"У разі коригування графіка виконання основного зобов'язання у\nзв'язку з його частковим достроковим погашенням анулювання\nзаставної і видача нової заставної не є обов'язковими\";\n11) у третьому реченні частини першої статті 19, у другому\nреченні частини першої статті 21, частині четвертій статті 23,\nчастині другій статті 27 слово \"оформлення\" замінити словом\n\"видача\" у відповідному відмінку;\n12) у статті 20:\nа) у частині першій:\nу другому реченні слова \"випуск передбачений\" замінити\nсловами \"видача передбачена\";\nдоповнити реченнями такого змісту: \"Після державної\nреєстрації іпотеки оригінал заставної передається\nіпотекодержателю, якщо інший порядок передачі заставної не\nвстановлено іпотечним договором. Заставна не є емісійним цінним\nпапером. Першим власником заставної є особа, яка на момент видачі\nзаставної відповідно до умов іпотечного договору має статус\nіпотекодержателя. Якщо інше не передбачено іпотечним договором,\nоригінал заставної передається такому іпотекодержателю\";\nб) частину другу викласти у такій редакції:\n\"Заставна може передаватися її власником будь-якій особі\nшляхом вчинення індосаменту. Наступний власник заставної набуває\nвсі права іпотекодержателя (нового кредитора) за договором, яким\nобумовлене основне зобов'язання, та за іпотечним договором, на\nпідставі якого була видана заставна, а права попереднього власника\nзаставної як іпотекодержателя (первісного кредитора) припиняються.\nПопередній власник заставної на вимогу нового власника\nзобов'язаний передати новому власнику документи та інформацію, які\nє важливими для здійснення прав, що випливають із заставної\";\nв) у частині третій:\nперше речення виключити;\nу другому реченні слово \"оформлення\" замінити словом\n\"видачі\";\nг) частину шосту виключити;\nґ) доповнити частиною сьомою такого змісту:\n\"Облік заставних у банках здійснюється у порядку,\nвстановленому Національним банком України, за правилами, що\nзастосовуються для обліку забезпечених іпотекою кредитів\";\n13) у статті 21:\nчастину першу доповнити реченням такого змісту: \"Залежно від\nпредмета іпотеки (нерухоме майно, об'єкт незавершеного\nбудівництва) заставна повинна мати візуальні відмінності,\nвстановлені Державною комісією з цінних паперів та фондового\nринку\";\nу частині другій:\nв абзаці другому пункту 2 слова \"Єдиному державному реєстрі\nпідприємств та організацій України\" замінити словами \"Єдиному\nдержавному реєстрі юридичних та фізичних осіб - підприємців\";\nпункт 7 викласти у такій редакції:\n\"реєстраційний номер, дата та місце державної реєстрації\nобтяження нерухомого майна іпотекою\";\n14) у статті 22:\nперше речення частини другої викласти у такій редакції:\n\"Заставна підлягає передачі боржнику у разі повного виконання\nним основного зобов'язання\";\nчастину третю викласти у такій редакції:\n\"Якщо основне зобов'язання підлягає виконанню частинами,\nвласник заставної зобов'язаний видавати боржнику документ, що\nпідтверджує отримання платежу, та вести належний облік (реєстр)\nплатежів за заставною, який надається боржнику на його вимогу. У\nразі розбіжностей між документами, що підтверджують отримання\nплатежів, та їх реєстром документи про отримання платежів мають\nперевагу\";\n15) у статті 28:\nназву викласти у такій редакції:\n\" Стаття 28. Суб'єкти та способи рефінансування\";\nдоповнити новими частинами першою і другою такого змісту:\n\"Суб'єктом рефінансування є банки та інші фінансові установи,\nв тому числі спеціалізована іпотечна установа.\nРефінансування іпотечних кредиторів здійснюється суб'єктами\nрефінансування за рахунок коштів, отриманих від розміщення\nіпотечних цінних паперів\".\nУ зв'язку з цим частину першу вважати частиною третьою;\nдоповнити частиною четвертою такого змісту:\n\"Умови рефінансування, визначені у цьому розділі, можуть\nзастосовуватися до будь-яких зобов'язань, забезпечених іпотекою,\nнезалежно від того, чи була видана заставна відповідно до умов\nтакого зобов'язання\";\n16) у частині першій статті 29 слова \"угодою, згідно з якою\"\nзамінити словами \"договором, згідно з яким\";\n17) статтю 32 після слів \"спеціалізованих фінансових установ\"\nдоповнити словами \"у тому числі державної іпотечної установи\";\n18) статтю 35 доповнити частиною третьою такого змісту:\n\"Вимога, встановлена частиною першою цієї статті, не\nперешкоджає іпотекодержателю здійснювати свої права, визначені\nстаттею 12 цього Закону, без попереднього повідомлення\nіпотекодавця, якщо викликана таким повідомленням затримка може\nспричинити знищення, пошкодження чи втрату предмета іпотеки\";\n19) у статті 38:\nу частині шостій слово \"виручки\" замінити словом \"коштів\";\nпісля частини шостої доповнити новою частиною такого змісту:\n\"Іпотекодержатель, який реалізував предмет іпотеки, надсилає\nіпотекодавцю, боржнику, якщо він є відмінним від іпотекодавця, та\nіншим іпотекодержателям звіт про розподіл коштів від продажу\nпредмета іпотеки\".\nУ зв'язку з цим частини сьому і восьму вважати відповідно\nчастинами восьмою і дев'ятою;\n20) статтю 39 доповнити частиною четвертою такого змісту:\n\"Відстрочка виконання рішення суду про звернення стягнення на\nпредмет іпотеки не допускається у разі, якщо:\nіпотеку включено до іпотечного пулу;\nвідстрочка може призвести до істотного погіршення фінансового\nстану іпотекодержателя;\nпроти іпотекодавця чи іпотекодержателя порушено справу про\nбанкрутство\";\n21) статтю 41 викласти у такій редакції:\n\" Стаття 41. Реалізація предмета іпотеки на прилюдних торгах\nРеалізація предмета іпотеки, на який звертається стягнення за\nрішенням суду або за виконавчим написом нотаріуса, проводиться,\nякщо інше не передбачено рішенням суду, шляхом продажу на\nприлюдних торгах у межах процедури виконавчого провадження,\nпередбаченої Законом України \"Про виконавче провадження\"\n( 606-14 ), з дотриманням вимог цього Закону.\nОрганізація продажу предмета іпотеки покладається на\nспеціалізовані організації, які залучаються на конкурсній основі\nорганами державної виконавчої служби. Право вибору спеціалізованої\nорганізації належить іпотекодержателю.\nРеалізація предмета іпотеки здійснюється у населеному пункті\nза місцем його розташування, а якщо предмет іпотеки перебуває за\nмежами населеного пункту, його реалізація здійснюється у\nнайближчому населеному пункті або районному центрі на території,\nна яку поширюються повноваження відділу державної виконавчої\nслужби, на виконанні якого перебуває рішення суду, або виконавчий\nнапис нотаріуса про звернення стягнення на предмет іпотеки\";\n22) частину другу статті 43 викласти у такій редакції:\n\"Початкова ціна продажу предмета іпотеки встановлюється\nрішенням суду або за згодою між іпотекодавцем та\nіпотекодержателем, а якщо вони не досягли згоди, - на підставі\nоцінки, проведеної відповідно до законодавства про оцінку майна і\nмайнових прав та професійну оціночну діяльність, при цьому\nпочаткова ціна продажу майна не може бути нижчою за 90 відсотків\nйого вартості, визначеної шляхом його оцінки\";\n23) статтю 45 доповнити частиною дев'ятою такого змісту:\n\"У разі зупинення виконавчого провадження про звернення\nстягнення на предмет іпотеки відповідно до вимог Закону України\n\"Про виконавче провадження\" ( 606-14 ), внаслідок чого прилюдні\nторги у призначений строк не відбулися, спеціалізована організація\nпроводить такі торги після поновлення виконавчого провадження. Про\nпроведення прилюдних торгів після поновлення виконавчого\nпровадження спеціалізована організація не пізніше ніж за 10\nробочих днів до дня їх проведення повідомляє всіх учасників, які\nзареєструвалися в установленому порядку\";\n24) статтю 47 викласти у такій редакції:\n\" Стаття 47. Оформлення результатів прилюдних торгів та\nрозподіл коштів від реалізації предмета іпотеки\nПротягом п'яти робочих днів з дня надходження платежу від\nпокупця предмета іпотеки спеціалізована організація надсилає\nдержавному виконавцю повідомлення про здійснення такої оплати\nразом з документами, що підтверджують реалізацію предмета іпотеки\nвідповідно до цього Закону. На вимогу державного виконавця для\nперевірки дотримання порядку проведення прилюдних торгів\nспеціалізована організація зобов'язана подати державному виконавцю\nповну та достовірну інформацію і документи, що стосуються\nорганізації і проведення торгів.\nПротягом п'яти робочих днів з дня отримання державним\nвиконавцем повідомлення та документів, визначених частиною першою\nцієї статті, державний виконавець складає акт про реалізацію\nпредмета іпотеки, в якому зазначаються:\nназва виконавчого документа, на підставі якого здійснено\nреалізацію предмета іпотеки, його номер та дата видачі,\nнайменування органу (посадової особи), який видав документ;\nвідомості про іпотекодержателя та іпотекодавця;\nстисла характеристика та місцезнаходження предмета іпотеки;\nназва спеціалізованої організації, яка проводила прилюдні\nторги, дата та місце їх проведення;\nвідомості про покупця;\nпочаткова ціна предмета іпотеки та ціна продажу;\nсума коштів, перерахована спеціалізованій організації за\nпридбаний предмет іпотеки, та дата їх перерахування;\nвідомості про те, що прилюдні торги відбулися з дотриманням\nвимог цього Закону.\nАкт про реалізацію предмета іпотеки підписується державним\nвиконавцем, затверджується начальником відповідного органу\nдержавної виконавчої служби, скріплюється печаткою цього органу та\nне пізніше наступного дня надсилається до спеціалізованої\nорганізації, яка проводила прилюдні торги.\nДержавний виконавець не може відмовити у видачі акта про\nреалізацію предмета іпотеки, якщо така реалізація здійснювалася\nвідповідно до вимог цього Закону. У разі відмови видати акт про\nреалізацію предмета іпотеки державний виконавець повинен протягом\nп'яти робочих днів з дня закінчення строку, встановленого частиною\nдругою цієї статті, повідомити про це спеціалізовану організацію,\nіпотекодержателя, іпотекодавця та покупця. Повідомлення, що\nмістить підстави для відмови у видачі акта про реалізацію предмета\nіпотеки, підписується державним виконавцем і начальником\nвідповідного органу державної виконавчої служби та скріплюється\nпечаткою цього органу. Відмова державного виконавця видати акт про\nреалізацію предмета іпотеки може бути оскаржена відповідно до\nзаконодавства.\nНа підставі акта про реалізацію предмета іпотеки нотаріус\nвидає покупцеві свідоцтво про придбання нерухомого майна.\nПротягом п'яти робочих днів з дня надходження від державного\nвиконавця акта про реалізацію предмета іпотеки спеціалізована\nорганізація видає цей акт покупцеві, нотаріально посвідчені копії\nакта надсилає іпотекодержателю та іпотекодавцю, а перераховані\nпокупцем кошти розподіляє у такій черговості:\nвитрати на організацію реалізації предмета іпотеки;\nкомісійна винагорода спеціалізованої організації, яка не може\nперевищувати трьох відсотків ціни продажу предмета іпотеки;\nзадоволення вимог іпотекодержателів та інших кредиторів\nборжника, які мають зареєстровані у встановленому законодавством\nпорядку права чи вимоги на реалізоване майно, відповідно до їх\nпріоритету та розміру;\nрешта коштів на вимогу державного виконавця перераховується\nдо органу державної виконавчої служби для покриття витрат на\nпроведення виконавчих дій, стягнення виконавчого збору та\nзадоволення вимог стягувачів за іншими виконавчими документами в\nпорядку, встановленому законодавством, а у разі відсутності\nстягувачів за іншими виконавчими документами - повертається\nіпотекодавцю.\nСпеціалізована організація надсилає державному виконавцю,\nіпотекодавцю, боржнику, якщо він не є іпотекодавцем, та\nіпотекодержателям звіт про проведення розподілу коштів, що\nнадійшли від реалізації предмета іпотеки.\nЯкщо сума, одержана від реалізації предмета іпотеки, не\nпокриває вимоги іпотекодержателя, він має право отримати решту\nсуми з іншого майна боржника у порядку, встановленому законом\";\n25) у статті 49:\nу другому реченні частини першої слово \"свідоцтвом\" замінити\nсловами \"актом про реалізацію предмета іпотеки\";\nчастину другу доповнити реченням такого змісту: \"Початкова\nціна продажу предмета іпотеки на других прилюдних торгах може бути\nзменшеною не більше ніж на 25 відсотків\";\nчастину третю викласти у такій редакції:\n\"Якщо іпотекодержатель не скористався правом, передбаченим\nчастиною першою цієї статті, за результатами других прилюдних\nторгів, іпотека може бути припиненою за рішенням суду\";\n26) абзаци другий і третій підпункту 1 пункту 6 розділу VI\n\"Прикінцеві положення\" виключити;\n27) у тексті Закону слова \"реалізаційна ціна\" та \"ціна\nреалізації\" в усіх відмінках замінити словами \"ціна продажу\" у\nвідповідному відмінку.\n17. У Законі України \"Про фінансово-кредитні механізми і\nуправління майном при будівництві житла та операціях з\nнерухомістю\" ( 978-15 ) (Відомості Верховної Ради України,\n2003 р., N 52, ст. 377):\n1) у статті 1 слово \"визначає\" замінити словом \"встановлює\",\nа слово \"масового\" виключити;\n2) у частині першій статті 2:\nабзаци третій і четвертий викласти у такій редакції:\n\"управитель - фінансова установа, яка від свого імені діє в\nінтересах установників управління майном і здійснює управління\nзалученими коштами згідно із законодавством, Правилами фонду та\nотримала в установленому порядку дозвіл/ліцензію;\nдоговір управління майном - договір, за яким установник\nуправління передає управителю у довірчу власність майно з метою\nдосягнення визначених ним цілей та встановлює обмеження щодо\nокремих дій управителя з управління цим майном. За цим Законом\nдоговором управління майном для фонду фінансування будівництва\n(далі - ФФБ) є договір про участь у ФФБ, а для фонду операцій з\nнерухомістю (далі - ФОН) - договір на придбання сертифікатів ФОН\";\nабзац шостий викласти у такій редакції:\n\"об'єкт будівництва - будівля, споруда або комплекс споруд,\nбудівництво яких організує забудовник та фінансування будівництва\nяких здійснює управитель за рахунок отриманих в управління\nкоштів\";\nв абзаці дванадцятому слова \"угода, яка\" замінити словами\n\"договір, який\";\n3) у статті 4:\nу частині першій слова \"банк або інша\" виключити;\nчастину другу викласти у такій редакції:\n\"Забудовником може бути особа, яка згідно із законодавством\nмає право на виконання функцій замовника будівництва для\nспорудження об'єктів будівництва та уклала договір з управителем\";\n4) у статті 9:\nчастину першу викласти у такій редакції:\n\"Управитель укладає із забудовником договір, за яким замовляє\nзабудовнику збудувати один або декілька об'єктів будівництва,\nввести їх в експлуатацію та передати об'єкти інвестування\nустановникам цього фонду та на умовах, визначених цим Законом та\nПравилами фонду\";\nчастину другу виключити;\nчастину третю викласти у такій редакції:\n\"За кожним об'єктом будівництва забудовник або його підрядник\nзабов'язаний укласти із страховиком, визначеним управителем,\nдоговір обов'язкового страхування будівельно-монтажних робіт на\nвесь час спорудження об'єкта будівництва та на гарантійний термін\nвід ризиків його пошкодження або знищення внаслідок техногенних\nаварій та природних явищ - на користь управителя як довірчого\nвласника\";\nу першому реченні частини п'ятої слово \"угодою\" замінити\nсловами \"кожним об'єктом будівництва\";\nчастину шосту викласти у такій редакції:\n\"Забудовник зобов'язаний виконати свої зобов'язання за\nдоговором щодо організації спорудження об'єктів будівництва та\nсвоєчасного введення їх в експлуатацію незалежно від обсягу\nзамовлення на будівництво, підтвердженого управителем\";\n5) у статті 10:\nчастину першу викласти у такій редакції:\n\"Виконання зобов'язань забудовника за договором, укладеним\nміж ним та управителем фонду, забезпечується встановленням\nіпотеки. Предметом іпотеки за іпотечним договором можуть бути\nмайнові права на нерухомість, яка є об'єктом будівництва, або, за\nзгодою управителя, об'єкт незавершеного будівництва, або нерухоме\nмайно. Іпотечний договір має бути укладений у письмовій формі та\nнотаріально посвідчений відповідно до закону\";\nу частині другій слова \"цією угодою\" замінити словами \"цим\nдоговором\";\nв абзаці першому частини третьої слова \"Одночасно з\nукладанням угоди\" замінити словами \"За кожним об'єктом\nбудівництва\";\n6) у статті 11:\nчастину третю доповнити словами \"та зобов'язаний своєчасно\nввести його в експлуатацію незалежно від обсягу фінансування\";\nв абзаці другому частини четвертої слова \"кошторису на\nбудівництво, погодженого з управителем\" замінити словами \"в межах\nзагальної вартості будівництва, погодженої з управителем, та\nсвоєчасно ввести їх в експлуатацію у разі виконання управителем\nграфіка фінансування будівництва\";\nу частині п'ятій слово \"укладає\" замінити словами \"може\nукласти\", а слово \"обов'язкового\" виключити;\nу частині сьомій слова \"спеціально уповноважений орган\nвиконавчої влади у сфері регулювання ринків фінансових послуг\"\nзамінити словами \"відповідний орган, що здійснює нагляд та\nрегулювання діяльності управителя\";\nчастину восьму доповнити реченням такого змісту: \"Для ФФБ\nвиду Б у разі порушення забудовником умов договору, що за оцінкою\nуправителя може призвести до підвищення його ризиків, управитель\nможе в односторонньому порядку змінити умови договору з\nзабудовником за конкретним об'єктом будівництва ФФБ виду Б на\nумови договору, що відповідають ФФБ виду А, та письмово повідомити\nпро це довірителів за цим об'єктом будівництва та забудовника в\nмісячний строк\";\nчастину дев'яту викласти у такій редакції:\n\"ФФБ вважається створеним після затвердження управителем\nПравил ФФБ, укладання договору з забудовником та відкриття рахунку\nФФБ. Для кожного ФФБ відкривається окремий рахунок. Будь-які\nобмеження щодо кількості об'єктів будівництва, що можуть\nспоруджуватися в рамках кожного ФФБ, не встановлюються\";\n7) у статті 12:\nу частині другій слова \"умови кредитування довірителя\"\nвиключити;\nчастину четверту викласти у такій редакції:\n\"Правила фонду мають передбачати обмеження права довірчої\nвласності управителя ФФБ, встановлені установником управління\nмайном у договорі управління майном, які визначають зобов'язання\nуправителя виконувати встановлені цими Правилами процедури щодо:\nзабезпечення передачі довірителю, який повністю проінвестував\nзакріплений за ним об'єкт інвестування, майнових прав на цей\nоб'єкт інвестування для подальшого отримання його у власність від\nзабудовника;\nзабезпечення можливості отримання довірителем, на умовах\nПравил ФФБ та договору управління майном, коштів з ФФБ на вимогу\nдовірителя в разі його відмови від участі у фонді\";\n8) у статті 13:\nв абзаці другому частини першої слова \"страхування\nкомерційних ризиків, визначених цим Законом\" виключити;\nв абзаці другому частини другої слова \"процедур управління\nмайном\" замінити словами \"обмежень довірчої власності управителя\";\n9) у частині другій статті 14 слова \"та підтверджують її\nправоздатність\" виключити;\n10) у частині другій статті 16:\nперше речення викласти у такій редакції:\n\"Для ФФБ виду Б управитель здійснює фінансування будівництва\nу порядку, визначеному договором, у межах загальної вартості\nбудівництва та відповідно до графіка фінансування, погоджених\nуправителем і забудовником за кожним об'єктом будівництва\";\nу другому реченні слова \"та звертається до страховика з\nвимогою про виплату страхового відшкодування за договором\nстрахування комерційного ризику\" виключити;\n11) у статті 17:\nу частині другій слова \"з ініціативи довірителя\" виключити;\nдоповнити частинами четвертою і п'ятою такого змісту:\n\"Повернення коштів довірителю ФФБ не може здійснюватися за\nрахунок іншого ФФБ або власного майна банку;\nРозмір оперативного резерву банк-управитель визначає\nсамостійно. Управитель, який не є банківською установою, визначає\nрозмір оперативного резерву відповідно до нормативів, встановлених\nу нормативних актах відповідного органу, що здійснює нагляд та\nрегулювання діяльності управителя\";\n12) у статті 18:\nу частині першій:\nв абзаці четвертому цифру і слово \"5 відсотків\" замінити\nцифрами і словом \"20 відсотків\";\nв абзаці п'ятому цифри і слово \"30 днів\" замінити цифрами і\nсловом \"90 днів\";\nчастину другу викласти у такій редакції:\n\"У разі виявлення управителем ризику порушень умов договору\nуправитель має право припинити фінансування будівництва, вимагати\nрозірвання договору, повернення забудовником усіх спрямованих на\nфінансування будівництва цього об'єкта коштів, перерахування на\nрахунок ФФБ коштів, необхідних для розрахунків з довірителями\nвідповідно до умов статті 17 цього Закону, що виходять із ФФБ у\nзв'язку із розірванням договору, а також здійснювати інші заходи\nщодо виконання забудовником своїх зобов'язань за договором,\nвизначені цим Законом\";\nчастину четверту виключити;\n13) у частині першій статті 21:\nабзац другий доповнити реченням такого змісту: \"За\nпогодженням управителя та забудовника, при перерахуванні коштів на\nфінансування будівництва із фонду фінансування будівництва,\nуправитель може утримувати належну йому винагороду самостійно за\nрахунок коштів ФФБ\";\nабзац третій викласти у такій редакції:\n\"для ФФБ виду Б управитель при перерахуванні коштів на\nфінансування будівництва із фонду фінансування будівництва утримує\nналежну йому винагороду самостійно за рахунок коштів ФФБ у\nрозмірі, визначеному Правилами ФФБ\";\n14) у статті 24:\nчастину першу доповнити словами \"та Національний банк України\nу межах своїх повноважень\";\nчастину другу доповнити словами \"та інших актів\nзаконодавства\";\nв абзаці другому частини третьої слова \"цим Законом\" замінити\nсловом \"законом\";\n15) у другому реченні частини третьої статті 26 слово\n\"Управитель\" замінити словом \"Емітент\";\n16) абзаци десятий і одинадцятий частини першої статті 27\nвиключити;\n17) у статті 29:\nчастину третю викласти у такій редакції:\n\"Під операціями з нерухомістю розуміються дії управителя ФОН\nщодо фінансування будівництва нерухомості для подальшого її\nвикористання з метою отримання прибутку шляхом здійснення з цією\nнерухомістю наступних операцій: передача в платне користування\nтретім особам, продаж, здійснення інших операцій, не заборонених\nзаконодавством\";\nчастину четверту виключити;\n18) у статті 30:\nу частині першій слова \"здійснює обов'язкове\" замінити\nсловами \"може здійснювати\";\nу частині третій слова \"підлягає обов'язковому страхуванню\"\nзамінити словами \"може бути застрахована\";\n19) у статті 32:\nу частині четвертій:\nв абзаці четвертому цифру і слово \"5 відсотків\" замінити\nцифрами і словом \"20 відсотків\";\nв абзаці п'ятому цифри і слово \"30 днів\" замінити цифрами і\nсловом \"90 днів\";\nу частині п'ятій слова \"угодою, визначеною\" замінити словами\n\"договором, визначені\";\n20) частину першу статті 36 доповнити словами \"та\nНаціональний банк України у межах своїх повноважень\";\n21) у статті 37:\nчастину першу викласти у такій редакції:\n\"Власник сертифікату ФОН може отримувати дохід від управління\nФОН управителем на умовах Правил ФОН та проспекту емісії\nсертифікатів ФОН. Власник сертифікатів ФОН має право вимагати від\nуправителя дотримання обмежень прав довірчої власності від\nздійснення управління ФОН. Після закінчення строку, на який був\nстворений відповідний ФОН, власник сертифікатів при їх викупі\nемітентом має право на дохід у грошовій формі у сумі, що\nвідповідає вартості частки чистих активів ФОН, яка припадає на\nналежну йому кількість сертифікатів ФОН\";\nчастину третю доповнити словами \"та іншими актами\nзаконодавства про цінні папери\";\n22) в абзаці восьмому частини першої статті 38 слово\n\"виготовлення\" замінити словами \"замовлення для виготовлення\";\n23) у статті 39:\nабзац другий частини п'ятої викласти у такій редакції:\n\"емітентом - небанківською установою на окремому рахунку,\nвідкритому у банку, в якому емітенту відкрито поточний рахунок\";\nчастину восьму викласти у такій редакції:\n\"Кількість випусків сертифікатів ФОН одного емітента, що\nодночасно знаходяться в обігу, не обмежується\";\n24) частину першу статті 40 викласти у такій редакції:\n\"Розміщення сертифікатів здійснюється шляхом відкритого або\nзакритого продажу\";\nчастину другу виключити;\n25) у статті 41:\nчастини сьому і восьму викласти в такій редакції:\n\"У разі емісії сертифікатів ФОН у бездокументарній формі на\nкожний випуск сертифікатів емітент оформлює глобальний сертифікат.\nОбслуговування обігу сертифікатів ФОН, у тому числі\nдепозитарну діяльність щодо цих цінних паперів, здійснює обраний\nемітентом зберігач у Національній депозитарній системі відповідно\nдо законодавства України\";\nчастини дев'яту та десяту виключити;\n26) частину першу статті 42 викласти у такій редакції:\n\"Дозвіл на право здійснення емісії сертифікатів ФОН емітентам\nнадається відповідним уповноваженим органом, до компетенції якого\nвідносяться нагляд та регулювання діяльності емітента у\nвизначеному ним порядку\";\n27) в абзаці п'ятому частини першої статті 43 слова \"що\nподаються заявником на власний розсуд\" замінити словами\n\"встановлені законодавством\";\n28) назву та частину першу статті 47 викласти у такій\nредакції:\n\" Стаття 47. Реєстрація власників сертифікатів ФОН\nВедення реєстру власників іменних сертифікатів ФОН незалежно\nвід кількості власників таких сертифікатів без отримання ліцензії\nДержавної комісії з цінних паперів та фондового ринку здійснює\nбанк, обраний емітентом. Такий банк повинен мати ліцензію\nДержавної комісії з цінних паперів та фондового ринку на\nздійснення діяльності зберігача. Облік та перехід прав власності\nза сертифікатами ФОН здійснюється відповідно до Закону України\n\"Про Національну депозитарну систему та особливості електронного\nобігу цінних паперів в Україні\" ( 710/97-ВР );\n29) у статті 50:\nу частині першій слова \"цим банком\" виключити;\nу частині сьомій слова \"до укладеної ними угоди\" замінити\nсловами \"до укладеного ними договору\";\nчастини дев'яту - дванадцяту замінити трьома частинами такого\nзмісту:\n\"Зміна або розірвання іпотечного договору допускається лише\nза згодою сторін, якщо інше не встановлено договором або законом.\nУ разі закінчення будівництва, зміни або розірвання\nіпотечного договору банк вносить в установленому законом порядку\nзміни щодо обтяження нерухомості іпотекою.\nНотаріус за повідомленням банку накладає заборону на\nвідчуження збудованої нерухомості, яка є предметом іпотеки, якщо\nце передбачено іпотечним договором\";\n30) пункт 2 розділу VI \"Прикінцеві положення\" викласти у\nтакій редакції:\n\"2. Відносини щодо залучення коштів в управління з метою\nфінансування будівництва житла та особливості управління ними\nрегулюються цим Законом та іншими законодавчими актами України в\nчастині, що не суперечать цьому Закону\";\n31) у тексті Закону слово \"угода\" в усіх відмінках і числах\nзамінити словом \"договір\" у відповідному відмінку і числі.\n{ Пункт 18 розділу I втратив чинність на підставі Закону\nN 79-IX ( 79-20 ) від 12.09.2019 }\n\n19. Частину третю статті 31 Закону України \"Про державну\nреєстрацію речових прав на нерухоме майно та їх обмежень\"\n( 1952-15 ) (Відомості Верховної Ради України, 2004 р., N 51,\nст. 553) доповнити абзацом другим такого змісту:\n\"До прийняття спеціального закону з питань діяльності\nгарантійного фонду регулювання його діяльності здійснюється\nКабінетом Міністрів України\".\n20. У Законі України \"Про проведення експерименту у житловому\nбудівництві на базі холдингової компанії \"Київміськбуд\"\n( 1674-14 ) (Відомості Верховної Ради України, 2002 р., N 29,\nст. 191; 2006 р., N 1, ст. 18):\n1) у статті 1:\nв абзаці другому слова \"фонду банківського управління, що\nоб'єднані у єдиний майновий комплекс\" замінити словами \"фонду\nбанківського управління (далі - ФБУ), що об'єднані уповноваженим\nбанком\";\nв абзацах третьому, четвертому та двадцять третьому слова \"у\nєдиний майновий комплекс\" виключити;\nабзац четвертий після слів \"у довірче управління\" доповнити\nсловами \"на умовах, визначених Правилами ФБУ\";\nабзац восьмий викласти в такій редакції:\n\"додаткові спеціальні резерви страхування коштів фондів\nбанківського управління - грошові резерви, які відповідно до цього\nЗакону формуються уповноваженим банком, в обов'язковому порядку та\nза рахунок своїх валових витрат, для гарантування виконання\nзобов'язань уповноваженого банку перед учасниками кожного з фондів\nбанківського управління\";\nабзаци дев'ятий та одинадцятий доповнити словами \"та\nнакопиченого проценту\";\nабзац десятий після слів \"спрямовані уповноваженими банками\nдо пенсійного фонду банківського управління\" доповнити словами \"з\nфіксованою винагородою\";\nабзац дванадцятий викласти в такій редакції:\n\"доход учасника ФБУ - доход ФБУ, розподілений між учасниками\nвідповідного ФБУ\";\nабзац чотирнадцятий виключити;\nу другому реченні абзацу шістнадцятого \"уповноважені банки\nвизначають\" замінити словами \"уповноважений банк визначає\";\nв абзаці сімнадцятому слова \"порушення умов договору\"\nзамінити словами \"дострокове розірвання договору\";\nв абзаці вісімнадцятому слова \"якої необхідно\" замінити\nсловами \"яких необхідно\";\nабзац дев'ятнадцятий викласти у такій редакції:\n\"представники учасника дитячого ФБУ - батьки (усиновлювачі,\nопікуни, піклувальники), що набули відповідних прав згідно з\nдіючим законодавством\";\nабзац двадцять перший викласти в такій редакції:\n\"уповноважений банк - комерційний банк, з яким холдингова\nкомпанія \"Київміськбуд\" (далі - Київміськбуд) уклав угоду про\nнадання повноважень відповідно до цього Закону\";\nв абзаці двадцять другому слова \"уклав угоду\" замінити\nсловами \"уклав договір\";\nв абзаці двадцять третьому слова \"далі - ФБУ\" замінити словом\n\"ФБУ\";\nв абзаці двадцять четвертому слова \"відповідно до цього\nЗакону та згідно з умовами договору про цільові виплати з дитячого\nФБУ\" замінити словами \"згідно з цим Законом та з умовами договору\nпро цільові виплати з дитячого ФБУ\";\nдоповнити абзацами такого змісту:\n\"вартість чистих активів ФБУ - величина, яка дорівнює\nзагальній балансовій вартості активів за мінусом величини\nсформованого оперативного резерву, сум до з'ясування та вартості\nзобов'язань щодо сплати винагороди уповноваженому банку за\nпроведення довірчих операцій з ФБУ. Оцінку вартості чистих активів\nуповноважений банк проводить щоденно;\nінвестиційний портфель ФБУ - це сукупність цінних паперів,\nякі придбаваються уповноваженим банком за рахунок активів ФБУ;\nіпотечні сертифікати - цей термін використовується у значенні\nЗакону України \"Про іпотечне кредитування, операції з\nконсолідованим іпотечним боргом та іпотечні сертифікати\"\n( 979-15 );\nкредитний рейтинг - це умовний вираз кредитоспроможності\nоб'єкту рейтингування в цілому та/або його окремого боргового\nзобов'язання за національною шкалою кредитних рейтингів;\nнакопичений процент - процент за іпотечними сертифікатами, що\nнакопичується з моменту останньої виплати доходів, отриманих за\nцими іпотечними сертифікатами; накопиченим процентом для цінних\nпаперів в інвестиційному портфелі ФБУ визначається як різниця між\nвартістю придбання іпотечних сертифікатів та номінальною вартістю\nіпотечних сертифікатів;\nпай - частка участі учасника ФБУ у пенсійному ФБУ пайового\nтипу, дитячому ФБУ або іншому ФБУ, крім пенсійного ФБУ з\nфіксованою винагородою\";\n2) у статті 2:\nв частині першій цифри і слово \"2006 року\" замінити цифрами і\nсловом \"2011 року\";\nчастину другу викласти в такій редакції:\n\"Уповноважені банки можуть залучати кошти у довірче\nуправління за іншими програмами соціального забезпечення,\nзапочаткованими за погодженням з Київміськбудом. Кошти, залучені у\nФБУ, створені уповноваженим банком, можуть спрямовуватися ним лише\nна придбання іпотечних сертифікатів\";\n3) текст статті 3 викласти в такій редакції:\n\"Уповноважений банк може одночасно здійснювати довірче\nуправління кількома ФБУ.\nУповноважений банк здійснює управління ФБУ відповідно до\nПравил ФБУ та Договору довірчого управління.\nКошти ФБУ спрямовуються уповноваженими банками виключно на\nпридбання іпотечних сертифікатів та формування оперативного\nрезерву.\nУповноважений банк, укладаючи договори на придбання іпотечних\nсертифікатів, діє від свого імені та в інтересах учасників ФБУ.\nПенсійні ФБУ можуть бути з фіксованою винагородою та пайового\nтипу.\nУповноважений банк здійснює управління ФБУ особисто,\nзазначаючи в договорах на придбання іпотечних сертифікатів, що він\nє управителем, а не власником грошових коштів.\nПенсійні ФБУ з фіксованою винагородою створюються за рахунок\nкоштів, залучених уповноваженими банками за договорами пенсійних\nвкладів, укладеними відповідно до Закону України \"Про проведення\nексперименту в житловому будівництві на базі холдингової компанії\n\"Київміськбуд\" ( 1674-14 ) в редакції від 20 квітня 2000 року. В\nпроцесі функціонування пенсійного ФБУ з фіксованою винагородою\nйого учасники можуть здійснювати поповнення власних рахунків.\nПенсійні ФБУ пайового типу створюються з коштів, які\nзнаходяться у довірчому управлінні уповноважених банків на\nпідставі договорів, укладених після набрання чинності Законом\nУкраїни \"Про проведення експерименту в житловому будівництві на\nбазі холдингової компанії \"Київміськбуд\" в редакції від 7 лютого\n2002 року ( 3044-14 ).\nУправління коштами учасника ФБУ включає такі дії:\nформування інвестиційного портфеля ФБУ;\nоцінка активів ФБУ;\nвизначення вартості чистих активів;\nзабезпечення збереження активів ФБУ;\nформування оперативного резерву;\nформування додаткового спеціального резерву страхування\nкоштів ФБУ;\nрозподілення доходу ФБУ;\nутримання винагороди за управління активами ФБУ;\nвиплата додаткових пенсійних та цільових виплат;\nпереведення коштів учасника ФБУ до іншого ФБУ;\nвиплата коштів учаснику ФБУ при їх вилученні з ФБУ у зв'язку\nз достроковим розірванням договору довірчого управління;\nпередача сукупності активів та зобов'язань, що становлять\nФБУ, до іншого уповноваженого банку, в разі заміни уповноваженого\nбанку.\nКошти учасника ФБУ, отримані уповноваженим банком у довірче\nуправління, відокремлюються від інших коштів уповноваженого банку,\nа також від коштів інших ФБУ.\nУчасниками дитячого ФБУ є малолітні особи, яким на дату\nукладання договору довірчого управління не виповнилось 13,5 року.\nУповноважений банк на письмову вимогу учасника ФБУ може\nздійснювати переведення коштів учасника ФБУ з одного ФБУ в інший\nФБУ, довірче управління якими він здійснює, крім переведення\nкоштів учасників ФБУ у пенсійний фонд з фіксованою винагородою.\nПереведення коштів з рахунку одного учасника ФБУ на рахунок іншого\nучасника ФБУ заборонено. Порядок переведення коштів учасників ФБУ\nвстановлюється Правилами ФБУ\";\n4) у статті 4:\nчастину третю викласти в такій редакції:\n\"Розрахунки за договорами довірчого управління, укладеними\nміж учасником ФБУ і уповноваженим банком, здійснюються у\nнаціональній валюті України\";\nчастину шосту викласти в такій редакції:\n\"Кошти ФБУ спрямовуються виключно на придбання іпотечних\nсертифікатів та/або інших іпотечних цінних паперів, кредитний\nрейтинг яких відповідає інвестиційному рівню за національною\nшкалою, визначеною законодавством України, які мають зберігатися у\nзберігача цінних паперів на рахунку в цінних паперах, відкритому\nна ім'я уповноваженого банку з відповідною відміткою\";\nпісля частини шостої доповнити новою частиною такого змісту:\n\"Уповноважений банк зобов'язаний застосовувати заходи щодо\nзабезпечення мінімального росту вартості чистих активів.\nМінімальне значення росту вартості чистих активів встановлюється\nПравилами ФБУ\".\nУ зв'язку з цим частини сьому - сімнадцяту вважати відповідно\nчастинами восьмою - вісімнадцятою;\nв частині дев'ятій слова \"виплату доходів за договорами, які\nбули укладені до набрання чинності цим Законом\" замінити словами\n\"виплату доходів за договорами довірчого управління\";\nчастини десяту та одинадцяту замінити чотирма частинами\nтакого змісту:\n\"Розподіл доходу ФБУ, крім пенсійного ФБУ з фіксованою\nвинагородою, уповноважений банк здійснює у день надходження доходу\nза іпотечними сертифікатами, придбаними за рахунок коштів ФБУ.\nЗ доходу за іпотечними сертифікатами уповноважений банк\nутримує винагороду за управління ФБУ (винагороду за проведення\nдовірчих операцій) та перераховує її з рахунку ФБУ на рахунок\nуповноваженого банку.\nДоход ФБУ уповноважений банк розподіляє між його учасниками\nпропорційно належної їм кількості паїв.\nВартість паю розраховується уповноваженим банком щоденно та\nвизначається як відношення вартості чистих активів до загальної\nкількості паїв у ФБУ на момент здійснення такого розрахунку\".\nУ зв'язку з цим частини дванадцяту - вісімнадцяту вважати\nвідповідно частинами чотирнадцятою - двадцятою;\nчастину п'ятнадцяту викласти в такій редакції:\n\"Для гарантування зобов'язань перед учасниками ФБУ в\nуповноважених банках створюються додаткові спеціальні резерви\nстрахування коштів ФБУ\";\nпісля частини п'ятнадцятої доповнити новою частиною такого\nзмісту:\n\"Додаткові спеціальні резерви страхування коштів ФБУ\nформуються за рахунок валових витрат уповноважених банків в\nпорядку і розмірах, визначених внутрішніми положеннями\nуповноважених банків\".\nУ зв'язку з цим частини шістнадцяту - двадцяту вважати\nвідповідно частинами сімнадцятою - двадцять першою;\nв частині сімнадцятій слово \"законних\" виключити;\nдруге речення частини двадцятої після слова \"банків\"\nдоповнити словами \"перед третіми особами\";\nчастину двадцять першу викласти в такій редакції:\n\"Припинення діяльності ФБУ можливе лише після виконання\nуповноваженим банком усіх зобов'язань за договорами довірчого\nуправління\";\nдоповнити частинами такого змісту:\n\"Уповноважений банк, не менш ніж один раз на рік, надає\nучасникам інформацію про фінансовий стан ФБУ, інвестиції,\nздійснені за рахунок коштів ФБУ, загальну кількість паїв та\nвартість паю.\nЦінні папери, придбані за кошти учасників ФБУ, мають\nзберігатися та обліковуватися у зберігача. Зберігачем цих цінних\nпаперів може бути тільки юридична особа - банк, що має відповідну\nліцензію, видану в установленому порядку згідно з законодавством.\nУ разі, якщо зберігачем є уповноважений банк відповідно до\nцього Закону, надання послуг щодо зберігання цінних паперів,\nпридбаних за кошти учасників ФБУ, та обліку прав власності на них,\nа також обслуговування операцій за такими цінними паперами може\nздійснюватися ним у межах власного рахунку.\nПрава власності на цінні папери, придбані за кошти учасників\nкожного ФБУ та на цінні папери самого зберігача, повинні\nобліковуватися зберігачем на окремих рахунках у цінних паперах в\nсистемі обліку прав власності на цінні папери\";\n5) у статті 5:\nа) у частині першій:\nабзац п'ятий після слів \"про додаткові пенсійні виплати\"\nдоповнити словом \"відповідно\";\nабзац шостий викласти в такій редакції:\n\"внески, спрямовані уповноваженими банками до додаткових\nспеціальних резервів страхування коштів ФБУ, включаються до складу\nвалових витрат таких уповноважених банків\";\nпісля частини першої доповнити двома новими частинами такого\nзмісту:\n\"Винагорода за управління коштами ФБУ складає такі види:\nза проведення довірчих операцій. Розраховується як відсоток\nвід доходу за іпотечними сертифікатами та/або іншими цінними\nпаперами, кредитний рейтинг яких відповідає інвестиційному рівню\nза національною шкалою, визначеною законодавством України для всіх\nФБУ, крім пенсійного ФБУ з фіксованою винагородою, та не може\nперевищувати 7 відсотків такого доходу або як відсоток від\nвартості чистих активів ФБУ в управлінні для всіх ФБУ, крім\nпенсійного ФБУ з фіксованою винагородою та не може перевищувати\n2 відсотків від середньорічної вартості чистих активів ФБУ в\nуправлінні. Ця винагорода утримується уповноваженим банком з\nкоштів ФБУ самостійно;\nза переведення коштів учасника ФБУ до іншого ФБУ.\nРозраховується як відсоток від суми коштів, що підлягають\nпереведенню, не може перевищувати 3 відсотків та додатково\nвноситься учасником ФБУ на рахунок уповноваженого банку;\nза виплату коштів у зв'язку з достроковим розірванням\nдоговору довірчого управління. Розраховується як відсоток від суми\nкоштів, що підлягають поверненню учаснику ФБУ до оподаткування, не\nможе перевищувати 5 відсотків та додатково вноситься учасником ФБУ\nна рахунок уповноваженого банку;\nза видачу учаснику ФБУ довідок, не передбачених Правилами\nФБУ, є фіксованою сумою, не може перевищувати 10 неоподатковуваних\nмінімумів доходів громадян та додатково вноситься учасником ФБУ на\nрахунок уповноваженого банку.\nРозмір винагороди уповноваженого банку визначається\nвнутрішніми положеннями та зазначається в правилах ФБУ. Розмір\nвинагороди не може перевищувати граничні розміри, встановлені\nЗаконом\".\nУ зв'язку з цим частину другу вважати частиною четвертою;\nв частині четвертій слова \"за управління ФБУ\" замінити\nсловами \"за управління активами ФБУ\";\n6) у статті 6:\nчастину першу викласти в такій редакції:\n\"При досягненні учасниками пенсійного ФБУ пенсійного віку -\n60 років для чоловіків та 55 років для жінок або при встановленні\nучаснику першої групи інвалідності у порядку, визначеному\nзаконодавством, учасники пенсійного ФБУ мають право на додаткові\nпенсійні виплати\";\nчастину другу виключити;\nв частині шостій після слів \"банк спрямовує\" доповнити\nсловами \"на оплату навчання\";\nв частині сьомій після слів \"Цільові виплати сплачуються\"\nдоповнити словами \"учасників дитячого ФБУ сплачуються\";\nчастину восьму доповнити словами \"та здійснюються шляхом\nбезготівкового перерахування\";\n7) статтю 7 викласти в такій редакції:\n\" Стаття 7. Особливості оподаткування у разі дострокового\nрозірвання договору довірчого управління\nКошти, зняті з рахунку учасника ФБУ у зв'язку з достроковим\nрозірванням договору довірчого управління, оподатковуються згідно\nз законодавством.\nВилучення коштів із дитячого ФБУ у зв'язку з достроковим\nрозірванням договору довірчого управління до досягнення учасником\nдитячого ФБУ повноліття можливе лише за наявності письмової згоди\nоргану опіки та піклування.\nУ разі звернення учасника ФБУ або його представника із заявою\nпро зняття коштів з рахунку учасника ФБУ у зв'язку з достроковим\nрозірванням договору довірчого управління уповноважений банк\nутримує з коштів, що знаходяться на рахунку учасника, суму\nнесплаченого податку з доходів фізичних осіб згідно з чинним\nзаконодавством та перераховує його до бюджету\";\n8) у статті 8 \"Перехідні положення\":\nпункт 2 доповнити реченням такого змісту: \"Укладення нових\nдоговорів пенсійних вкладів припиняється\";\nпункт 3 викласти в такій редакції:\n\"3. Уповноважені банки до випуску в обіг іпотечних\nсертифікатів мають право спрямовувати кошти, залучені у ФБУ, на\nпридбання цінних паперів, кредитний рейтинг яких відповідає\nінвестиційному рівню за національною шкалою, визначеною\nзаконодавством України, випущених емітентом з метою придбання\n(набуття) права вимоги за кредитами, забезпеченими заставою\nнерухомості, з подальшою обов'язковою конвертацією таких цінних\nпаперів в іпотечні сертифікати\";\n9) у статті 9 \"Прикінцеві положення\":\nа) після пункту 2 доповнити двома новими пунктами такого\nзмісту:\n\"3. Уповноваженим банкам привести діючі Правила ФБУ у\nвідповідність із нормами цього Закону.\n4. Уповноваженим банкам, у термін до 1 січня 2008 року,\nпривести склад інвестиційних портфелів ФБУ у відповідність із\nнормами цього Закону\".\nУ зв'язку з цим пункти 3-5 вважати відповідно пунктами 5-7;\nб) у пункті 5:\nв абзаці першому слова \"недержавної неприбуткової самоврядної\nорганізації - Будівельної палати міста Києва як галузевої\nторгово-промислової палати\" замінити словами \"недержавних\nнеприбуткових самоврядних організацій - Будівельної палати України\nта Будівельних палат міст та регіонів як галузевих регіональних\nторгово-промислових палат\";\nв абзацах другому та третьому слова \"Будівельної палати міста\nКиєва\" замінити словами \"Будівельних палат\";\nу частині другій слово і цифри \"статті 12\" замінити словом і\nцифрами \"статті 12-14\";\nв) останній абзац пункту 6 виключити;\nг) після пункту 6 доповнити новим пунктом такого змісту:\n\"7. Державній комісії з регулювання ринків фінансових послуг\nУкраїни проаналізувати за підсумками 2000-2005 років та\n2006-2010 років роботу ФБУ, створених уповноваженими банками\nвідповідно до цього Закону, та розглянути питання щодо доцільності\nвикористання досвіду ФБУ в організації роботи системи недержавного\nпенсійного забезпечення України\".\nУ зв'язку з цим пункт 7 вважати пунктом 8.\n\n{ Пункт 21 розділу I втратив чинність на підставі Закону\nN 5080-VI ( 5080-17 ) від 05.07.2012 }\n\n{ Пункт 22 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n23. Статтю 4 Закону України \"Про інвестиційну діяльність\"\n( 1560-12 ) (Відомості Верховної Ради України, 1991 р., N 47,\nст. 646) доповнити частиною третьою такого змісту:\n\"Об'єктами інвестиційної діяльності не можуть бути об'єкти\nжитлового будівництва, фінансування спорудження яких здійснюється\nз використанням недержавних коштів, залучених від фізичних та\nюридичних осіб, у тому числі в управління. Інвестування та\nфінансування будівництва таких об'єктів може здійснюватися\nвиключно через фонди фінансування будівництва, фонди операцій з\nнерухомістю, інститути спільного інвестування, недержавні пенсійні\nфонди, які створені та діють відповідно до законодавства, а також\nчерез випуск безпроцентних (цільових) облігацій, за якими базовим\nтоваром виступає одиниця такої нерухомості\".\n24. Частину першу статті 49 Закону України \"Про недержавне\nпенсійне забезпечення\" ( 1057-15 ) (Відомості Верховної Ради\nУкраїни, 2003 р., N 47-48, ст. 372) доповнити пунктами 17, 18 і 19\nтакого змісту:\n\"17) придбавати цінні папери, кредитний рейтинг яких не\nвизначено Рейтинговим агентством або кредитний рейтинг яких\nвідповідає спекулятивному рівню за Національною шкалою, визначеною\nзаконодавством України;\n18) придбавати цінні папери емітентів, кредитний рейтинг яких\nне визначено уповноваженим Рейтинговим агентством або кредитний\nрейтинг яких відповідає спекулятивному рівню за Національною\nшкалою, визначеною законодавством України;\n19) тримати кошти на банківських депозитних рахунках та в\nощадних сертифікатах банків, кредитний рейтинг яких не визначено\nРейтинговим агентством або кредитний рейтинг яких відповідає\nспекулятивному рівню за Національною шкалою, визначеною\nзаконодавством України\".\nII. ПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування.\n2. Кабінету Міністрів України:\nу шестимісячний термін з дня набрання чинності цим Законом:\nпідготувати та подати на розгляд Верховної Ради України\nпроект Закону України щодо національного рейтингування в Україні;\nу двомісячний термін з дня набрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити прийняття актів, необхідних для реалізації цього\nЗакону;\nзабезпечити приведення міністерствами, іншими центральними\nорганами виконавчої влади їхніх нормативно-правових актів у\nвідповідність із цим Законом.\n\nПрезидент України В.ЮЩЕНКО\n\nм. Київ, 15 грудня 2005 року\nN 3201-IV\n\nПро внесення змін до деяких законодавчих актів України\nЗакон України від 15.12.2005 № 3201-IV\n\nРедакція від 28.08.2025 , підстава — 4196-IX\nПостійна адреса:\nhttps://zakon.rada.gov.ua/go/3201-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}