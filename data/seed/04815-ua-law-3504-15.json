{
  "id": "ua-law-3504-15",
  "type": "statute",
  "title": "Закон України (3504-15)",
  "title_en": "",
  "short_name": "3504-15",
  "status": "in_force",
  "issued_date": "2006-02-23",
  "url": "https://zakon.rada.gov.ua/laws/show/3504-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art212-17",
      "section": "212-17",
      "title": "Стаття 212-17. Ненадання копії виборчого протоколу",
      "content": "Ненадання у випадках та порядку, встановлених законом,\nголовою відповідної виборчої комісії або особою, яка відповідно до\nзакону виконує його обов'язки, копії виборчого протоколу -\nтягне за собою накладення штрафу від двадцяти до ста\nнеоподатковуваних мінімумів доходів громадян.\nСтаття 212-18. Невиконання рішення виборчої комісії, комісії\nз референдуму\nНевиконання рішення виборчої комісії, комісії з референдуму,\nприйнятого в межах їх повноважень, -\nтягне за собою накладення штрафу на громадян від п'ятнадцяти\nдо двадцяти п'яти неоподатковуваних мінімумів доходів громадян і\nна посадових осіб - від тридцяти до п'ятдесяти неоподатковуваних\nмінімумів доходів громадян.\nСтаття 212-19. Відмова у звільненні члена виборчої комісії від\nвиконання виробничих чи службових обов'язків\nабо його безпідставне звільнення з роботи\nВідмова у звільненні члена виборчої комісії від виконання\nвиробничих чи службових обов'язків за основним місцем роботи на\nчас виконання ним повноважень члена виборчої комісії -\nтягне за собою накладення штрафу на посадових осіб від\nдвадцяти до п'ятдесяти неоподатковуваних мінімумів доходів\nгромадян.\nЗвільнення члена виборчої комісії з роботи або переведення\nйого на нижчу посаду з підстав, пов'язаних із виконанням його\nобов'язків у виборчій комісії, -\nтягне за собою накладення штрафу на посадових осіб від\nшістдесяти до ста неоподатковуваних мінімумів доходів громадян.\nСтаття 212-20. Порушення порядку опублікування документів,\nпов'язаних з підготовкою і проведенням\nвиборів, референдуму\nПорушення встановленого законом порядку опублікування\nдокументів та іншої інформації, пов'язаних з підготовкою і\nпроведенням виборів, референдуму виборчою комісією чи засобом\nмасової інформації, -\nтягне за собою накладення штрафу на посадових осіб від десяти\nдо двадцяти неоподатковуваних мінімумів доходів громадян\";\n2) статті 186-2 і 186-4 виключити;\n3) у статті 221 та частині першій статті 294 цифри \"186-2,\n186-4 - 188-1\" замінити цифрами \"186-5 - 188-1\", а цифри \"212-2,\n212-3, 212-4, 212-5, 212-6\" - цифрами \"212-2 - 212-20 \";\n4) у частині першій статті 255:\nу пункті 1:\nв абзаці другому цифри \"186-188\" замінити цифрами \"186,\n186-1, 186-3, 186-5 - 188\" та доповнити абзац цифрами \"212-7,\n212-8, 212-10, 212-12, 212-13, 212-14, 212-20 \";\nабзац \"Національної ради України з питань телебачення і\nрадіомовлення, її представники в Автономній Республіці Крим,\nобластях, містах Києві та Севастополі (стаття 164-6 - в частині\nдемонстрування і розповсюдження фільмів без державного посвідчення\nна право розповсюдження і демонстрування фільмів на каналах\nмовлення телебачення України; стаття 164-7 - в частині порушення\nумов розповсюдження і демонстрування фільмів, передбачених\nдержавним посвідченням на право розповсюдження і демонстрування\nфільмів на каналах мовлення телебачення України; стаття 164-8 - в\nчастині недотримання квоти демонстрування національних фільмів при\nвикористанні національного екранного часу на каналах мовлення\nтелебачення України)\" доповнити словом і цифрами \"стаття 212-9\";\nдоповнити пунктами 2-2, 2-3 такого змісту:\n\"2-2) голова, заступник голови, секретар, інші члени виборчої\nкомісії, комісії з референдуму (статті 212-11, 212-15 - 212-20 );\n2-3) кандидати, уповноважені особи, офіційні спостерігачі\n(статті 212-16 - 212-18 , 212-20 )\";\n5) у частині другій статті 277 слово і цифри \"186-2 і 186-4\"\nзамінити цифрами \"212-7 - 212-20 \".\n2. У Кримінальному кодексі України ( 2341-14 ) (Відомості\nВерховної Ради України, 2001 р., N 25-26, ст. 131):\n1) доповнити статтею 159-1 такого змісту:\n\" Стаття 159-1. Порушення порядку фінансування виборчої\nкампанії кандидата, політичної партії (блоку)\n1. Надання фінансової (матеріальної) підтримки у великому\nрозмірі для здійснення виборчої кампанії кандидату, політичній\nпартії (блоку), з порушенням встановленого законом порядку, шляхом\nпередачі грошових коштів або матеріальних цінностей на безоплатній\nоснові чи за необґрунтовано заниженими розцінками, виготовлення\nабо поширення агітаційних матеріалів, не оплачених з виборчого\nфонду чи оплачених з виборчого фонду за необґрунтовано заниженими\nрозцінками, або оплати виготовлення чи поширення таких\nматеріалів -\nкарається штрафом від ста до трьохсот неоподатковуваних\nмінімумів доходів громадян або виправними роботами на строк до\nдвох років, або обмеженням волі на строк до двох років, або\nпозбавленням волі на той самий строк.\n2. Умисне використання у великому розмірі фінансової\n(матеріальної) підтримки у здійсненні виборчої кампанії кандидата,\nполітичної партії (блоку) кандидатом, його уповноваженим\nпредставником, довіреною особою кандидата чи уповноваженою особою\nз порушенням встановленого законом порядку -\nкарається штрафом від ста до трьохсот неоподатковуваних\nмінімумів доходів громадян або виправними роботами на строк до\nдвох років, або обмеженням волі на строк до двох років, або\nпозбавленням волі на той самий строк.\n3. Дії, передбачені частинами першою або другою цієї статті,\nвчинені за попередньою змовою групою осіб, -\nкараються позбавленням волі на строк від п'яти до десяти\nроків.\nПримітка. Великим розміром у цій статті визнається розмір\nсуми грошей, вартість майна чи вигод майнового характеру, що\nперевищує чотириста мінімальних розмірів заробітної плати\";\n2) статті 157, 158, 159 викласти в такій редакції:\n\" Стаття 157. Перешкоджання здійсненню виборчого права або\nправа брати участь у референдумі, роботі\nвиборчої комісії або комісії з референдуму чи\nдіяльності офіційного спостерігача\n1. Перешкоджання вільному здійсненню громадянином свого\nвиборчого права або права брати участь у референдумі,\nперешкоджання діяльності іншого суб'єкта виборчого процесу,\nініціативної групи референдуму, комісії з референдуму, члена\nвиборчої комісії, члена ініціативної групи референдуму, члена\nкомісії з референдуму або офіційного спостерігача при виконанні\nними своїх повноважень, поєднані з підкупом, обманом або\nпримушуванням, -\nкараються штрафом від трьохсот до п'ятисот неоподатковуваних\nмінімумів доходів громадян або обмеженням волі на строк до двох\nроків, або позбавленням волі на той самий строк, з позбавленням\nправа обіймати певні посади або займатися певною діяльністю на\nстрок від одного до трьох років.\n2. Ті самі діяння, поєднані із застосуванням насильства,\nзнищенням чи пошкодженням майна, погрозою застосування насильства\nабо знищення чи пошкодження майна, або іншим способом, -\nкараються обмеженням волі на строк до трьох років або\nпозбавленням волі на той самий строк, з позбавленням права\nобіймати певні посади або займатися певною діяльністю на строк від\nодного до трьох років.\n3. Діяння, передбачені частинами першою або другою цієї\nстатті, вчинені за попередньою змовою групою осіб або членом\nвиборчої комісії чи іншою службовою особою з використанням свого\nслужбового становища, -\nкараються обмеженням волі на строк від двох до п'яти років\nабо позбавленням волі на той самий строк, з позбавленням права\nобіймати певні посади або займатися певною діяльністю на строк від\nдвох до трьох років.\n4. Втручання службової особи з використанням службового\nстановища у здійснення виборчою комісією чи комісією з референдуму\nїх повноважень, установлених законом, вчинене шляхом незаконної\nвимоги чи вказівки з метою вплинути на рішення виборчої комісії чи\nкомісії з референдуму, -\nкарається штрафом від п'ятисот до тисячі неоподатковуваних\nмінімумів доходів громадян або позбавленням волі на строк від двох\nдо п'яти років, з позбавленням права обіймати певні посади або\nзайматися певною діяльністю на строк від двох до трьох років.\nСтаття 158. Фальсифікація виборчих документів, документів\nреферендуму чи фальсифікація підсумків\nголосування\n1. Незаконне виготовлення або зберігання чи використання\nзавідомо незаконно виготовлених виборчих бюлетенів, бланків\nвідкріпних посвідчень, бюлетенів для голосування на референдумі -\nкараються штрафом від двохсот до чотирьохсот\nнеоподатковуваних мінімумів доходів громадян або виправними\nроботами на строк до двох років, або обмеженням волі на строк до\nтрьох років, або позбавленням волі на той самий строк, з\nпозбавленням права обіймати певні посади або займатися певною\nдіяльністю на строк від одного до трьох років.\n2. Підробка виборчих документів, документів референдуму, а\nтак само використання завідомо підроблених виборчих документів,\nдокументів референдуму, вчинені членом виборчої комісії, комісії з\nреферендуму, кандидатом, його уповноваженим представником,\nуповноваженою особою політичної партії (блоку), членом\nініціативної групи референдуму, -\nкараються штрафом від трьохсот до шестисот неоподатковуваних\nмінімумів доходів громадян або обмеженням волі на строк від одного\nдо чотирьох років, або позбавленням волі на той самий строк, з\nпозбавленням права обіймати певні посади або займатися певною\nдіяльністю на строк від одного до трьох років.\n3. Підробка виборчих документів, документів референдуму, а\nтак само використання завідомо підроблених виборчих документів,\nдокументів референдуму, вчинені членом виборчої комісії, комісії з\nреферендуму, кандидатом, його уповноваженим представником,\nуповноваженою особою політичної партії (блоку), членом\nініціативної групи референдуму, що вплинуло на результати\nголосування виборців на виборчій дільниці або у межах виборчого\nокругу, або призвело до неможливості визначити волевиявлення\nвиборців на виборчій дільниці чи у відповідних виборах\n(референдумі) -\nкараються обмеженням волі на строк від трьох до п'яти років\nабо позбавленням волі на той самий строк, з позбавленням права\nобіймати певні посади або займатися певною діяльністю на строк від\nодного до трьох років.\n4. Незаконна передача іншій особі виборчого бюлетеня\nвиборцем -\nкарається обмеженням волі на строк від одного до трьох років\nабо позбавленням волі на той самий строк, з позбавленням права\nобіймати певні посади або займатися певною діяльністю на строк від\nодного до трьох років.\n5. Викрадення чи приховування виборчого бюлетеня, бюлетеня\nдля голосування на референдумі, виборчого протоколу чи протоколу\nкомісії з референдуму або скриньки з бюлетенями або незаконне\nзнищення чи псування скриньки з бюлетенями -\nкараються штрафом від двохсот до чотирьохсот\nнеоподатковуваних мінімумів доходів громадян або обмеженням волі\nна строк до двох років, з позбавленням права обіймати певні посади\nабо займатися певною діяльністю на строк до двох років.\n6. Викрадення чи приховування виборчого бюлетеня, бюлетеня\nдля голосування на референдумі, виборчого протоколу чи протоколу\nкомісії з референдуму або скриньки з бюлетенями або незаконне\nзнищення чи псування скриньки з бюлетенями, що вплинуло на\nрезультати голосування виборців на виборчій дільниці або у межах\nвиборчого округу, або призвело до неможливості визначити\nволевиявлення виборців на виборчій дільниці чи у відповідних\nвиборах (референдумі), -\nкараються штрафом від чотирьохсот до семисот\nнеоподатковуваних мінімумів доходів громадян або обмеженням волі\nна строк до п'яти років, або позбавленням волі на той самий строк,\nз позбавленням права обіймати певні посади або займатися певною\nдіяльністю на строк від двох до трьох років.\n7. Підписання виборчого протоколу чи протоколу комісії з\nреферендуму до остаточного підрахунку голосів чи встановлення\nрезультатів голосування або включення неврахованих виборчих\nбюлетенів чи бюлетенів для голосування на референдумі до числа\nбюлетенів, використаних при голосуванні, або підміна дійсних\nвиборчих бюлетенів з позначками виборців чи громадян, які мають\nправо брати участь у референдумі, або незаконне внесення до\nпротоколу змін після його заповнення, або викрадення чи\nприховування виборчого бюлетеня, бюлетеня для голосування на\nреферендумі, виборчого протоколу чи протоколу комісії з\nреферендуму або скриньки з бюлетенями, або незаконне знищення чи\nпсування скриньки з бюлетенями, що призвело до неможливості\nвизначити волевиявлення виборців чи встановити результати\nреферендуму, вчинені членом виборчої комісії, комісії з\nреферендуму -\nкараються штрафом від семисот до тисячі неоподатковуваних\nмінімумів доходів громадян або обмеженням волі на строк від трьох\nдо п'яти років, або позбавленням волі на строк від трьох до шести\nроків, з позбавленням права обіймати певні посади або займатися\nпевною діяльністю на строк від двох до трьох років.\n8. Умисне надання членом виборчої комісії чи комісії з\nреферендуму громадянину можливості проголосувати за іншу особу чи\nпроголосувати більше ніж один раз у ході голосування або надання\nвиборчого бюлетеня чи бюлетеня для голосування на референдумі\nособі, яка не включена до списку виборців (громадян, які мають\nправо брати участь у референдумі) на відповідній виборчій дільниці\n(дільниці з референдуму), або надання виборцю заповненого\nвиборчого бюлетеня (бюлетеня для голосування на референдумі) -\nкараються обмеженням волі на строк від трьох до п'яти років\nабо позбавленням волі на строк від трьох до шести років, з\nпозбавленням права обіймати певні посади або займатися певною\nдіяльністю на строк від двох до трьох років."
    },
    {
      "provision_ref": "art159",
      "section": "159",
      "title": "Стаття 159. Порушення таємниці голосування",
      "content": "1. Умисне порушення таємниці голосування під час проведення\nвиборів або референдуму, що виявилося у розголошенні змісту\nволевиявлення громадянина, який взяв участь у виборах або\nреферендумі, -\nкарається штрафом від ста до трьохсот неоподатковуваних\nмінімумів доходів громадян або виправними роботами на строк до\nдвох років, або обмеженням волі на строк до трьох років.\n2. Те саме діяння, вчинене членом виборчої комісії або\nкомісії з референдуму чи іншою службовою особою з використанням\nсвого службового становища, -\nкарається штрафом від трьохсот до п'ятисот неоподатковуваних\nмінімумів доходів громадян або обмеженням волі на строк до трьох\nроків, або позбавленням волі на той самий строк, з позбавленням\nправа обіймати певні посади або займатися певною діяльністю на\nстрок від одного до трьох років\".\nII. Цей Закон набирає чинності з дня його опублікування."
    }
  ],
  "definitions": []
}