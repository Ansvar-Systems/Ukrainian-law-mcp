{
  "id": "ua-law-3187-12",
  "type": "statute",
  "title": "Закон України (3187-12)",
  "title_en": "",
  "short_name": "3187-12",
  "status": "in_force",
  "issued_date": "1993-05-06",
  "url": "https://zakon.rada.gov.ua/laws/show/3187-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Житлового\nкодексу Української РСР\n\n( Відомості Верховної Ради України (ВВР), 1993, N 24, ст.258 )\n\nУ зв'язку з прийняттям законів України \"Про приватизацію\nдержавного житлового фонду\" ( 2482-12 ), \"Про запобігання\nзахворюванню на СНІД та соціальний захист населення\" ( 1972-12 )\nта \"Про альтернативну (невійськову) службу\" ( 1975-12 ) Верховна\nРада України п о с т а н о в л я є :\nВнести до Житлового кодексу Української РСР ( 5464-10 )\n(Відомості Верховної Ради УРСР, 1983 р., додаток до N 28, ст.573;\n1986 р., N 21, ст.414; 1988 р., N 45, ст. 1070; 1991 р., N 9, ст.\n89; Відомості Верховної Ради України, 1992 р., N 12, ст.169) такі\nзміни і доповнення:\n1. У статті 4:\nабзац п'ятий частини другої викласти в такій редакції:\n\"жилі будинки (частини будинків), квартири, що належать\nгромадянам на праві приватної власності (приватний житловий\nфонд)\".\n2. Частини першу, другу і третю статті 9 викласти в такій\nредакції:\n\"Громадяни мають право на одержання у безстрокове\nкористування у встановленому порядку жилого приміщення в будинках\nдержавного чи громадського житлового фонду або в будинках\nжитлово-будівельних кооперативів. Громадяни мають право на приватизацію квартир (будинків)\nдержавного житлового фонду або придбання їх у житлових\nкооперативах, на біржових торгах, шляхом індивідуального житлового\nбудівництва чи одержання у власність на інших підставах,\nпередбачених законодавством України\". У зв'язку з цим частини четверту і п'яту статті вважати\nвідповідно частинами третьою і четвертою.\n3. У статті 10:\nу частині першій виключити слова \"і правила соціалістичного\nспівжиття\"; у частині другій виключити слова \"з метою особистої наживи,\nодержання нетрудових доходів та в інших корисливих цілях, а\nтакож\".\n4. Статтю 18 викласти в такій редакції:\n\" Стаття 18. Управління житловим фондом\nУправління житловим фондом здійснюється власником або\nуповноваженим ним органом у межах, визначених власником\".\n5. Статті 19 і 20 виключити.\n6. У статті 33:\nу назві і тексті слова \"в особистій\" замінити словами\n\"(квартиру) у приватній\" та доповнити назву і частину першу після\nслова \"будинках\" словом \"(квартирах)\";\nчастини другу і третю виключити.\n7. Пункт 5 частини першої статті 34 викласти в такій\nредакції:\n\"5) які проживають тривалий час за договором найму (оренди) в\nбудинках (квартирах), що належать громадянам на праві приватної\nвласності\".\n8. Частину першу статті 45 після абзацу четвертого доповнити\nдвома абзацами такого змісту:\n\"особам, зараженим вірусом імунодефіциту людини внаслідок\nвиконання медичних маніпуляцій; медичним працівникам, зараженим вірусом імунодефіциту людини\nвнаслідок виконання службових обов'язків\".\nУ зв'язку з цим абзаци п'ятий, шостий, сьомий, восьмий,\nдев'ятий, десятий, одинадцятий вважати відповідно абзацами сьомим,\nвосьмим, дев'ятим, десятим, одинадцятим, дванадцятим і\nтринадцятим.\n9. Частину першу статті 48 викласти в такій редакції:\n\"Жиле приміщення надається громадянам у межах норми жилої\nплощі, але не менше розміру, який визначається Кабінетом Міністрів\nУкраїни і Федерацією професійних спілок України. При цьому\nвраховується жила площа у жилому будинку (квартирі), що перебуває\nу приватній власності громадян, якщо ними не використані житлові\nчеки. При передачі громадянами житла, яке перебуває у їх приватній\nвласності, органу, який здійснює поліпшення житлових умов, вони\nмають право на одержання житла у межах встановленої норми жилої\nплощі. Громадяни, які одержали житло у державному фонді на цих\nумовах, мають право на його приватизацію відповідно до\nвимог чинного законодавства\".\nУ зв'язку з цим частину другу вважати частиною четвертою.\n10. Доповнити Кодекс статтею 65-1 такого змісту:\n\" Стаття 65-1. Придбання громадянами займаних ними жилих\nприміщень у приватну власність\nНаймачі жилих приміщень у будинках державного чи громадського\nжитлового фонду можуть за згодою всіх повнолітніх членів сім'ї,\nякі проживають разом з ними, придбати займані ними приміщення у\nвласність на підставах, передбачених чинним законодавством\".\n11. Статтю 66 викласти в такій редакції:\n\" Стаття 66. Плата за користування житлом\nПлата за користування житлом (квартирна плата) обчислюється\nвиходячи із загальної площі квартири (одноквартирного будинку). Норма загальної площі встановлюється у розмірі 21 квадратного\nметра на одну особу. Розмір плати за користування житлом (квартирної плати)\nвстановлюється Кабінетом Міністрів України. В одинарному розмірі оплачується загальна площа, що має\nналежати наймачеві та членам його сім'ї за встановленими нормами,\nа також зайва площа, якщо розміри її на всю сім'ю не перевищують\nполовини норми загальної площі, яку належить мати одній особі.\nПлата за користування рештою зайвої загальної площі береться в\nпідвищеному розмірі, встановленому Кабінетом Міністрів України. Загальна площа, право користування якою зберігається за\nтимчасово відсутнім наймачем або членом його сім'ї, не вважається\nзайвою\".\n12. У частині першій статті 69 виключити слова \"Союзу РСР\".\n13. Пункт 1 частини третьої статті 71 після слів \"призову на\nдійсну строкову військову службу\" доповнити словами \"або\nнаправлення на альтернативну (невійськову) службу\", а слова\n\"дійсну\" і \"дійсній\" виключити.\n14. Назву глави 6 розділу III викласти в такій редакції:\n\"КОРИСТУВАННЯ ЖИЛИМИ ПРИМІЩЕННЯМИ В БУДИНКАХ (КВАРТИРАХ)\nПРИВАТНОГО ЖИТЛОВОГО ФОНДУ\".\n15. Статтю 150 викласти в такій редакції:\n\" Стаття 150. Користування жилим будинком (квартирою),\nщо належить громадянинові\nГромадяни, які мають у приватній власності будинок (частину\nбудинку), квартиру, користуються ним (нею) для особистого\nпроживання і проживання членів їх сімей і мають право\nрозпоряджатися цією власністю на свій розсуд: продавати, дарувати,\nзаповідати, здавати в оренду, обмінювати, закладати, укладати інші\nне заборонені законом угоди\".\n16. У статті 162:\nу частині першій виключити слова \"(квартирна плата)\" та \"але\nне може перевищувати граничних ставок, установлених для цих\nбудинків Радою Міністрів Української РСР\";\nчастини четверту та п'яту виключити.\n17. У главі 6:\nу назвах і текстах статей глави (крім статей 171, 172, 173)\nпісля слів \"жилого будинку\", \"жилий будинок\", \"жилі будинки\",\n\"жилим будинком\", \"жилих будинків\", а також після слів \"будинку\",\n\"будинків\", \"будинках\" доповнити відповідно словами \"(квартири)\",\n\"(квартиру)\", \"(квартири)\", \"(квартирою)\", \"(квартир)\",\n\"(квартирах)\";\nу текстах статей глави слова \"в особистій власності\", \"в\nособисту власність\", \"на праві особистої власності\" замінити\nвідповідно словами \"у приватній власності\", \"у приватну\nвласність\", \"на праві приватної власності\".\n18. Назву і текст статті 179 викласти в такій редакції:\n\" Стаття 179. Додержання вимог Правил користування\nприміщеннями жилих будинків і\nприбудинковими територіями\nКористування будинками (квартирами) державного і громадського\nжитлового фонду, фонду житлово-будівельних кооперативів, а також\nприватного житлового фонду та їх утримання здійснюється з\nобов'язковим додержанням вимог Правил користування приміщеннями\nжилих будинків і прибудинковими територіями, які затверджуються\nКабінетом Міністрів України\".\n\nПрезидент України Л.КРАВЧУК\n\nм. Київ, 6 травня 1993 року\nN 3187-XII\n\nПро внесення змін і доповнень до Житлового кодексу Української РСР\nЗакон України від 06.05.1993 № 3187-XII\n\nПрийняття від 06.05.1993\nПостійна адреса:\nhttps://zakon.rada.gov.ua/go/3187-12\nЗаконодавство України\nстаном на 22.02.2026\n\nчинний"
    }
  ],
  "definitions": []
}