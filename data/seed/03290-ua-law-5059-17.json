{
  "id": "ua-law-5059-17",
  "type": "statute",
  "title": "Закон України (5059-17)",
  "title_en": "",
  "short_name": "5059-17",
  "status": "in_force",
  "issued_date": "2012-07-05",
  "url": "https://zakon.rada.gov.ua/laws/show/5059-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. У Державному бюджеті України на 2013 та наступні роки передбачаються видатки на компенсацію процентів, сплачуваних банкам та/або іншим фінансовим установам за кредитами, отриманими громадянами на будівництво (реконструкцію) чи придбання житла.",
      "content": "Компенсація процентів за такими кредитами здійснюється відповідно до порядку здешевлення вартості іпотечних кредитів , встановленого Кабінетом Міністрів України."
    },
    {
      "provision_ref": "art3",
      "section": "3",
      "title": "Стаття 3. Прикінцеві положення",
      "content": "1. Цей Закон набирає чинності з дня, наступного за днем його опублікування, крім підпункту 5 пункту 2 статті 3 \"Прикінцеві положення\" цього Закону, який набирає чинності з 1 січня 2013 року.\n2. Внести зміни до таких законодавчих актів України:\n1) у Земельному кодексі України (Відомості Верховної Ради України, 2002 р., № 3-4, ст. 27):\nчастину першу статті 124 доповнити словами \"чи договору купівлі-продажу права оренди земельної ділянки\";\nчастину п’яту статті 126 викласти в такій редакції:\n\"5. Право оренди земельної ділянки посвідчується договором оренди землі, зареєстрованим відповідно до закону, або договором оренди землі та договором відчуження права оренди землі, зареєстрованими відповідно до закону.\nПід час набуття права оренди на земельну ділянку на підставі договору відчуження права оренди землі первинний договір оренди землі, право оренди на яку відчужується, додається до договору відчуження права оренди землі в кожному такому разі відчуження.\nНа договорі оренди земельної ділянки орган державної реєстрації речових прав на нерухоме майно робить відмітку про перехід права оренди земельної ділянки із зазначенням документа, на підставі якого відбувся такий перехід\";\nу статті 128:\nчастину третю після слів \"оцінки земельної ділянки\" доповнити словами та цифрами \"(крім земельних ділянок площею понад 50 гектарів для розміщення відкритих спортивних і фізкультурно-оздоровчих споруд)\";\nабзац перший частини восьмої після першого речення доповнити новим реченням такого змісту: \"Ціна земельної ділянки площею понад 50 гектарів для розміщення відкритих спортивних і фізкультурно-оздоровчих споруд визначається за нормативною грошовою оцінкою, вказаною в технічній документації\";\nабзац шостий частини другої статті 134 доповнити словами та цифрами \"а також господарським товариствам, у статутному капіталі яких державна або комунальна частка акцій (часток, паїв) перевищує 60 відсотків\";\n2) частину другу статті 55 Бюджетного кодексу України (Відомості Верховної Ради України, 2010 р., № 50-51, ст. 572) доповнити абзацом такого змісту:\n\"компенсацію процентів, сплачуваних банкам та/або іншим фінансовим установам за кредитами, отриманими громадянами на будівництво (реконструкцію) чи придбання житла\";\n3) статтю 16 Закону України \"Про місцеві державні адміністрації\" (Відомості Верховної Ради України, 1999 р., № 20-21, ст. 190; 2003 р., № 24, ст. 159; 2007 р., № 34, ст. 444) доповнити пунктом 14 такого змісту:\n\"14) діяльністю забудовників, пов’язаною із залученням коштів фізичних та юридичних осіб\";\n4) статтю 37 Закону України \"Про іпотеку\" (Відомості Верховної Ради України, 2003 р., № 38, ст. 313; 2006 р., № 16, ст. 134; 2009 р., № 19, ст. 257) доповнити частиною п’ятою такого змісту:\n\"До особи, яка на підставі договору про задоволення вимог іпотекодержателя або застереження про задоволення вимог іпотекодержателя, включеного до іпотечного договору, набула право власності на предмет іпотеки (об’єкт нерухомого майна, об’єкт незавершеного будівництва та майнові права на них), розміщений на земельній ділянці, яка перебуває в оренді іпотекодавця, переходить право оренди на таку земельну ділянку, а зазначений договір про задоволення вимог іпотекодержателя або застереження про задоволення вимог іпотекодержателя, включене до іпотечного договору, є документом, що посвідчує перехід права оренди земельної ділянки до нового власника предмета іпотеки і заміну особи орендаря у договорі оренди землі та підлягає державній реєстрації у встановленому законодавством порядку\";\n5) частину першу статті 14 Закону України \"Про фінансово-кредитні механізми і управління майном при будівництві житла та операціях з нерухомістю\" (Відомості Верховної Ради України, 2003 p., № 52, ст. 377; 2009 p., № 17, ст. 236) доповнити словами \"на основі типового договору, затвердженого Кабінетом Міністрів України\";\n6) статтю 8 -1 Закону України \"Про оренду землі\" (Відомості Верховної Ради України, 2004 р., № 10, ст. 102; 2008 р., № 27-28, ст. 253, № 48, ст. 358) викласти в такій редакції:\n\" Стаття 8 -1 . Відчуження орендарем права на оренду земельної ділянки державної або комунальної власності\nПраво на оренду земельної ділянки державної або комунальної власності не може бути відчужено її орендарем іншим особам, внесено до статутного капіталу, передано у заставу, крім передбачених частиною другою цієї статті випадків.\nПраво на оренду земельної ділянки державної або комунальної власності, наданої для будівництва житлового будинку, може бути відчужене орендарем за згодою орендодавця у разі, якщо таке будівництво розпочате, на строк та на умовах, визначених первинним договором оренди, або якщо таке відчуження передбачено первинним договором оренди.\nОрендар, що має намір відчужити право оренди земельної ділянки за згодою орендодавця, подає особисто або надсилає рекомендованим листом орендодавцеві відповідну заяву.\nОрендодавець у місячний строк з дня отримання заяви письмово надає орендарю згоду на відчуження права оренди земельної ділянки або вмотивовану відмову в наданні такої згоди.\nУ разі якщо в установлений цією статтею строк орендодавець не надав згоди на відчуження права оренди земельної ділянки або вмотивованої відмови в її наданні, орендар може відчужувати право оренди земельної ділянки через десять робочих днів з дня закінчення цього строку.\nВідчужене право оренди земельної ділянки підлягає державній реєстрації у встановленому законодавством порядку\";\n7) у Законі України \"Про оцінку земель\" (Відомості Верховної Ради України, 2004 р., № 15, ст. 229):\nчастину п’яту статті 5 після слів \"лісогосподарського виробництва\" доповнити словами та цифрами \"вартості земельних ділянок площею понад 50 гектарів для розміщення відкритих спортивних і фізкультурно-оздоровчих споруд\";\nу статті 13:\nчастину першу доповнити абзацом сьомим такого змісту:\n\"відчуження земельних ділянок площею понад 50 гектарів, що належать до державної або комунальної власності, для розміщення відкритих спортивних і фізкультурно-оздоровчих споруд\";\nабзац другий частини другої доповнити словами \"крім випадку, передбаченого абзацом сьомим частини першої цієї статті\";\n8) у Переліку пам’яток культурної спадщини, що не підлягають приватизації , затвердженому Законом України \"Про Перелік пам’яток культурної спадщини, що не підлягають приватизації\" (Відомості Верховної Ради України, 2009 р., № 8, ст. 105; 2010 р., № 19, ст. 149; із змінами, внесеними Законом України від 13 січня 2012 року № 4336-VI), виключити такий об’єкт: Гостинний двір, м. Київ, Контрактова площа, 4, охоронний номер 872;\n9) статтю 39 Закону України \"Про регулювання містобудівної діяльності\" (Відомості Верховної Ради України, 2011 р., № 34, ст. 343; із змінами, внесеними Законом України від 17 листопада 2011 року № 4052-VI) доповнити частиною дванадцятою такого змісту:\n\"12. Замовник зобов’язаний передати закінчений будівництвом та підключений до інженерних мереж житловий будинок, що споруджувався із залученням коштів фізичних та юридичних осіб, об’єднанню співвласників або власнику, або експлуатуючій організації протягом трьох місяців з дня його прийняття в експлуатацію\".\nВ.ЯНУКОВИЧ"
    }
  ],
  "definitions": []
}