{
  "id": "ua-law-1112-14",
  "type": "statute",
  "title": "Закон України (1112-14)",
  "title_en": "",
  "short_name": "1112-14",
  "status": "in_force",
  "issued_date": "1999-09-24",
  "url": "https://zakon.rada.gov.ua/laws/show/1112-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Закону\nN 2237-III ( 2237-14 ) від 18.01.2001, ВВР, 2001, N 11, ст.51 )\nПро списання та реструктуризацію заборгованості\nсільськогосподарських товаровиробників і\nзаготівельних підприємств за отриманими\nбюджетними позичками\n( Відомості Верховної Ради України (ВВР), 1999, N 48, ст.414 )\n\nЦей Закон спрямований на підтримку сільськогосподарського\nвиробництва і поліпшення фінансового становища\nсільськогосподарських товаровиробників, що потерпіли від\nстихійного лиха, а також заготівельних підприємств, з якими\nзазначені товаровиробники укладали угоди на закупівлю зерна.\nСтаття 1. Списанню з сільськогосподарських товаровиробників,\nщо потерпіли від стихійного лиха і не мають можливості\nрозрахуватися з боргами, та заготівельних підприємств, з якими\nзазначені товаровиробники укладали угоди на закупівлю зерна,\nпідлягає заборгованість за станом на 1 липня 1998 року за\nотриманими в 1994-1996 роках бюджетними позичками, включаючи\nгрошові аванси, натуральні насіннєві і фуражні позички, для\nзакупівлі зерна до державних ресурсів за державним замовленням\n(контрактом).\nСтаття 2. Списанню з сільськогосподарських товаровиробників\nЗакарпатської області, що потерпіли від стихійного лиха і не мають\nможливості розрахуватися з боргами, та заготівельних підприємств,\nз якими зазначені товаровиробники укладали угоди на закупівлю\nзерна, підлягає заборгованість за отриманими в 1997-1998 роках\nбюджетними позичками, включаючи натуральні, для закупівлі зерна до\nдержавних ресурсів.\nСтаття 3. Реструктуризується на 5 років, з виплатою рівними\nчастинами по роках, з початком сплати з 1 серпня 2001 року\nзаборгованість сільськогосподарських товаровиробників, що\nпотерпіли від стихійного лиха і перебувають у скрутному\nфінансовому становищі, а також заготівельних підприємств, з якими\nзазначені товаровиробники укладали угоди на закупівлю зерна, за\nотриманими ними в 1994-1998 роках бюджетними позичками, включаючи\nнафтопродукти, інші натуральні та грошові аванси, для закупівлі\nзерна до державних ресурсів.\nСтаття 4. Перелік сільськогосподарських товаровиробників і\nзаготівельних підприємств, щодо яких на підставі висновків\nкомісій, утворених Радою міністрів Автономної Республіки Крим,\nобласними державними адміністраціями, списується,\nреструктуризується заборгованість за бюджетними позичками\nвідповідно до цього Закону, із зазначенням сум такої\nзаборгованості затверджується Кабінетом Міністрів України в\nмісячний термін.\nСтаття 5. Цей Закон набирає чинності з дня його\nопублікування.\n\nПрезидент України Л.КУЧМА\n\nм. Київ, 24 вересня 1999 року\nN 1112-XIV\n\nПро списання та реструктуризацію заборгованості сільськогосподарських товаровиробників і заготівельних підприємств за отриманими бюджетними позичками\nЗакон України від 24.09.1999 № 1112-XIV\n\nВтрата чинності від 21.02.2001 , підстава — 2237-III\nПостійна адреса:\nhttps://zakon.rada.gov.ua/go/1112-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}