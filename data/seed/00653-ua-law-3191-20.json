{
  "id": "ua-law-3191-20",
  "type": "statute",
  "title": "Закон України (3191-20)",
  "title_en": "",
  "short_name": "3191-20",
  "status": "in_force",
  "issued_date": "2023-06-29",
  "url": "https://zakon.rada.gov.ua/laws/show/3191-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо верифікації відомостей в окремих системах та реєстрах\n\n(Відомості Верховної Ради (ВВР), 2023, № 80, ст.293)\n\nВерховна Рада України постановляє:\n\nI. Внести зміни до таких законів України:\n\n1. У статті 19 Закону України \"Про основи соціальної захищеності осіб з інвалідністю в Україні\" (Відомості Верховної Ради УРСР, 1991 р., № 21, ст. 252 із наступними змінами):\n\nчастину шосту після абзацу першого доповнити новим абзацом такого змісту:\n\n\"про працевлаштованих осіб з інвалідністю\".\n\nУ зв’язку з цим абзаци другий і третій вважати відповідно абзацами третім і четвертим;\n\nпісля частини сьомої доповнити новою частиною такого змісту:\n\n\"Отримана від Пенсійного фонду України інформація про працевлаштованих осіб з інвалідністю використовується в Централізованому банку даних з проблем інвалідності для визначення в автоматичному режимі осіб з інвалідністю, які можуть бути працевлаштовані\".\n\nУ зв’язку з цим частини восьму - дванадцяту вважати відповідно частинами дев’ятою - тринадцятою;\n\nдоповнити частинами чотирнадцятою та п’ятнадцятою такого змісту:\n\n\"Фонд соціального захисту осіб з інвалідністю в автоматизованому режимі з використанням даних Державного реєстру загальнообов’язкового державного соціального страхування та Централізованого банку даних з проблем інвалідності здійснює визначення осіб з інвалідністю, які можуть бути працевлаштовані, та надсилає інформацію про таких осіб до Державного центру зайнятості для проведення роботи з їх працевлаштування.\n\nПорядок визначення осіб з інвалідністю, які можуть бути працевлаштовані, форма та порядок надсилання інформації про таких осіб визначаються центральним органом виконавчої влади, що забезпечує формування державної політики у сфері соціального захисту населення, за погодженням з центральним органом виконавчої влади, що забезпечує формування державної політики у сфері зайнятості населення та трудової міграції\".\n\n2. У статті 24 -2 Основ законодавства України про охорону здоров’я (Відомості Верховної Ради України, 1993 р., № 4, ст. 19 із наступними змінами):\n\nпісля частини третьої доповнити новою частиною такого змісту:\n\n\"4. Для забезпечення функціонування електронної системи охорони здоров’я, з метою виконання завдань і функцій, покладених на електронну систему охорони здоров’я щодо забезпечення можливості використання пацієнтами електронних сервісів для реалізації їх прав, автоматизації ведення обліку медичних послуг, управління медичною інформацією у сфері охорони здоров’я, для реєстрації пацієнта, оновлення відомостей та верифікації даних про нього з електронної системи охорони здоров’я до Єдиного державного демографічного реєстру, Державного реєстру актів цивільного стану громадян та/або Державного реєстру фізичних осіб - платників податків у порядку електронної інформаційної взаємодії можуть передаватися такі відомості про фізичних осіб, які зареєстровані в електронній системі охорони здоров’я або яких передбачається в ній зареєструвати:\n\nпрізвище, власне ім’я, по батькові (за наявності);\n\nдата народження/смерті;\n\nстать;\n\nвідомості, що підтверджують повноваження батьків пацієнтів як їх законних представників;\n\nреквізити (тип, назва документа, серія (за наявності), номер, дата видачі та уповноважений суб’єкт, що видав документ, строк дії документа) документа, що посвідчує особу та відомості про який внесено до електронної системи охорони здоров’я;\n\nреквізити (серія, номер, дата видачі та уповноважений суб’єкт, що видав документ) свідоцтва про народження або документа про реєстрацію народження, виданого компетентним органом іноземної держави і легалізованого у встановленому порядку, якщо інше не передбачено міжнародним договором України, згода на обов’язковість якого надана Верховною Радою України (за наявності);\n\nреєстраційний номер облікової картки платника податків або серія (за наявності) та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та повідомили про це відповідному контролюючому органу і мають відмітку в паспорті);\n\nунікальний номер запису в Єдиному державному демографічному реєстрі (за наявності).\n\nІнформаційна взаємодія між електронною системою охорони здоров’я та Єдиним державним демографічним реєстром, Державним реєстром актів цивільного стану громадян та Державним реєстром фізичних осіб - платників податків здійснюється у встановленому законодавством порядку з використанням системи електронної взаємодії державних електронних інформаційних ресурсів та/або з використанням єдиної інформаційної системи Міністерства внутрішніх справ України з дотриманням вимог Закону України \"Про захист персональних даних\".\n\nПід час інформаційної взаємодії, передбаченої цією частиною, доступ до медичної інформації щодо пацієнта не допускається.\n\nНаціональна служба здоров’я України під час забезпечення функціонування електронної системи охорони здоров’я та здійснення інформаційної взаємодії між центральною базою даних цієї системи та іншими відповідними державними інформаційними електронними ресурсами забезпечує захист центральної бази даних електронної системи охорони здоров’я від несанкціонованого доступу до інформації щодо пацієнта, захист персональних даних пацієнтів відповідно до цих Основ та законів України \"Про захист інформації в інформаційно-комунікаційних системах\" , \"Про захист персональних даних\" , міжнародних договорів у сфері захисту інформації, згода на обов’язковість яких надана Верховною Радою України\".\n\nУ зв’язку з цим частини четверту і п’яту вважати відповідно частинами п’ятою і шостою;\n\nу частині шостій:\n\nу першому реченні слова \"Фондом соціального страхування України\" виключити, а після слів \"та бюджетну політику\" доповнити словами \"центральним органом виконавчої влади, що забезпечує формування та реалізує державну політику у сфері соціальної політики, загальнообов’язкового державного соціального та пенсійного страхування, соціального захисту населення\";\n\nу другому та четвертому реченнях слова \"здійснюється оплата надання медичних послуг та лікарських засобів за програмою медичних гарантій\" замінити словами \"формуються звіти, що є підставою для оплати наданих медичних послуг, лікарських засобів та медичних виробів за програмою медичних гарантій, або які містять персональні дані пацієнтів, медичних працівників, яким (якими) надано відповідні медичні послуги, лікарські засоби та медичні вироби\".\n\n3. Статтю 11 Закону України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" (Відомості Верховної Ради України, 2013 р., № 51, ст. 716 із наступними змінами) після частини четвертої доповнити новими частинами такого змісту:\n\n\"5. Інформація, відомості або інші персональні дані про осіб, що містяться в Реєстрі, передаються до електронної системи охорони здоров’я з використанням системи електронної взаємодії державних електронних інформаційних ресурсів та/або засобами єдиної інформаційної системи Міністерства внутрішніх справ України за отриманим від електронної системи охорони здоров’я запитом з метою та в обсязі, визначеними статтею 24 -2 Основ законодавства України про охорону здоров’я, а саме:\n\n1) ім’я особи;\n\n2) дата народження;\n\n3) стать;\n\n4) реквізити документів, виданих особі засобами Реєстру, а також документів, на підставі яких видані такі документи (тип, назва документа, серія, номер, дата видачі та уповноважений суб’єкт, що видав документ, строк дії документа);\n\n5) унікальний номер запису в Єдиному державному демографічному реєстрі.\n\n6. Інформація, відомості або інші персональні дані про осіб, що містяться в Реєстрі, передаються до Єдиного соціального реєстру, що є складовою частиною Єдиної інформаційної системи соціальної сфери, та Державного реєстру загальнообов’язкового державного соціального страхування з використанням системи електронної взаємодії державних електронних інформаційних ресурсів за отриманим від Єдиної інформаційної системи соціальної сфери запитом з метою надання соціальної підтримки населенню та в такому обсязі:\n\n1) ім’я особи;\n\n2) дата народження/смерті;\n\n3) стать;\n\n4) відомості про батьків (усиновлювачів), опікунів, піклувальників та інших представників;\n\n5) реквізити паспортного документа особи (серія, номер, дата видачі паспорта громадянина України, назва уповноваженого суб’єкта, що видав документ, строк дії (за наявності), а для дитини віком до 14 років, крім іноземців та осіб без громадянства, - серія та номер свідоцтва про народження або реквізити документа про реєстрацію народження, виданого компетентним органом іноземної держави і легалізованого у встановленому порядку, якщо інше не передбачено міжнародним договором України, згода на обов’язковість якого надана Верховною Радою України;\n\n6) реквізити документів, що підтверджують смерть особи або визнання особи померлою чи безвісно відсутньою;\n\n7) інформація про податковий номер (реєстраційний номер облікової картки платника податків з Державного реєстру фізичних осіб - платників податків) (за наявності);\n\n8) відомості про унікальний номер запису в Реєстрі;\n\n9) відомості про зареєстроване або задеклароване місце проживання (перебування) особи, зняття особи з реєстрації місця проживання або про зміну місця проживання (перебування) особи;\n\n10) реквізити документів, виданих особі засобами Реєстру, а також документів, на підставі яких видані такі документи (тип, назва документа, серія, номер, дата видачі, уповноважений суб’єкт, що видав документ, строк дії документа)\".\n\nУ зв’язку з цим частини п’яту - восьму вважати відповідно частинами сьомою - одинадцятою.\n\nІІ. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Установити, що у період дії воєнного стану для надання медичної допомоги військовослужбовцям за рішенням військового командування залучаються заклади охорони здоров’я всіх форм власності. Медична допомога військовослужбовцям у закладах охорони здоров’я, залучених у такий спосіб, може надаватися медичними працівниками військових частин (військових закладів, установ).\n\n3. Кабінету Міністрів України протягом трьох місяців з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n29 червня 2023 року\n\n№ 3191-IX\n\nПро внесення змін до деяких законів України щодо верифікації відомостей в окремих системах та реєстрах\nЗакон України від 29.06.2023 № 3191-IX\n\nПрийняття від 29.06.2023\nПостійна адреса:\nhttps://zakon.rada.gov.ua/go/3191-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}