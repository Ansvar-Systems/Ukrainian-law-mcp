{
  "id": "ua-law-4176-17",
  "type": "statute",
  "title": "Закон України (4176-17)",
  "title_en": "",
  "short_name": "4176-17",
  "status": "in_force",
  "issued_date": "2011-12-20",
  "url": "https://zakon.rada.gov.ua/laws/show/4176-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо вдосконалення порядку здійснення судочинства\n( Відомості Верховної Ради України (ВВР), 2012, N 29, ст.340 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Господарському процесуальному кодексі України\n( 1798-12 ) (Відомості Верховної Ради України, 1992 р., N 6,\nст. 56):\n1) друге речення частини першої статті 20 викласти у такій\nредакції: \"Суддя, який брав участь у розгляді справи, не може\nбрати участі в новому розгляді справи у разі скасування рішення,\nухвали, постанови, прийнятої за його участю, або у перегляді\nприйнятих за його участю рішень, ухвал, постанов за нововиявленими\nобставинами\";\n2) у частині першій статті 27:\nу другому реченні слова \"або з ініціативи господарського\nсуду\" виключити;\nдоповнити реченням такого змісту: \"Якщо господарський суд при\nприйнятті позовної заяви, вчиненні дій по підготовці справи до\nрозгляду або під час розгляду справи встановить, що рішення\nгосподарського суду може вплинути на права і обов'язки осіб, що не\nє стороною у справі, господарський суд залучає таких осіб до\nучасті у справі як третіх осіб, які не заявляють самостійних вимог\nна предмет спору\";\n3) у статті 53:\nчастину першу доповнити словами \"крім випадків, передбачених\nцим Кодексом\";\nчастину другу доповнити словами \"крім випадків, передбачених\nцим Кодексом\";\n4) перше речення частини другої статті 93 викласти у такій\nредакції:\n\"Апеляційний господарський суд постановляє ухвалу про\nповернення апеляційної скарги у випадках, якщо вона подана після\nзакінчення строків, установлених цією статтею, і суд за заявою\nособи, яка її подала, не знайде підстав для поновлення строку, та\nнезалежно від поважності причини пропуску цього строку - у разі,\nякщо апеляційна скарга подана прокурором, органом державної влади,\nорганом місцевого самоврядування після спливу одного року з дня\nоголошення оскаржуваного судового рішення\";\n5) пункт 4 частини першої статті 97 викласти у такій\nредакції:\n\"4) скаргу подано після закінчення строку, встановленого для\nїї подання, без клопотання про поновлення цього строку або таке\nклопотання відхилено\";\n6) у статті 110:\nу частині першій слова \"рішенням місцевого господарського\nсуду чи постановою\" замінити словами \"судовим рішенням\";\nдоповнити частиною другою такого змісту:\n\"Суд касаційної інстанції постановляє ухвалу про повернення\nкасаційної скарги у випадках, якщо вона подана після закінчення\nстроків, установлених цією статтею, і суд за заявою особи, яка її\nподала, не знайде підстав для поновлення строку, та незалежно від\nповажності причини пропуску цього строку - у разі, якщо вона\nподана прокурором, органом державної влади, органом місцевого\nсамоврядування після спливу одного року з моменту набрання\nоскаржуваним судовим рішенням законної сили\";\n7) пункт 2 частини першої статті 111 викласти у такій\nредакції:\n\"2) найменування апеляційного господарського суду, постанова\nякого оскаржується, номер справи та дату прийняття постанови\";\n8) пункт 5 частини першої статті 111-3 викласти у такій\nредакції:\n\"5) скаргу подано після закінчення строку, встановленого для\nїї подання, без клопотання про поновлення цього строку або таке\nклопотання відхилено\";\n9) статтю 111-4 після частини першої доповнити новою частиною\nтакого змісту:\n\"Питання про прийняття касаційної скарги до провадження або\nпро повернення касаційної скарги суд вирішує не пізніше п'яти днів\nз дня її надходження\".\nУ зв'язку з цим частину другу вважати частиною третьою;\n10) у статті 113:\nчастину першу доповнити реченням такого змісту: \"При цьому\nзаява про перегляд судового рішення господарського суду з\nпідстави, передбаченої пунктом 1 частини другої статті 112 цього\nКодексу, може бути подана не пізніше трьох років з дня набрання\nсудовим рішенням господарського суду законної сили\";\nчастину шосту доповнити пунктами 4 та 5 такого змісту:\n\"4) якщо заява про перегляд судового рішення господарського\nсуду за нововиявленими обставинами з підстави, передбаченої\nпунктом 1 частини другої статті 112 цього Кодексу, подана після\nзакінчення трирічного строку з дня набрання судовим рішенням\nзаконної сили незалежно від поважності причини пропуску цього\nстроку;\n5) якщо заява про перегляд судового рішення господарського\nсуду за нововиявленими обставинами підписана особою, яка не має\nправа її підписувати, або особою, посадове становище якої не\nзазначено\";\nдоповнити частиною восьмою такого змісту:\n\"Після усунення обставин, зазначених у пунктах 2, 3 та 5\nчастини шостої цієї статті, заява може бути подана повторно\".\n2. У Цивільному кодексі України ( 435-15 ) (Відомості\nВерховної Ради України, 2003 р., NN 40-44, ст. 356):\n1) частини третю та четверту статті 258 виключити;\n2) пункт 4 частини першої статті 268 виключити.\n3. У Цивільному процесуальному кодексі України ( 1618-15 )\n(Відомості Верховної Ради України, 2004 р., NN 40-42, ст. 492):\n1) статтю 21 доповнити частиною п'ятою такого змісту:\n\"5. Суддя, який брав участь у вирішенні справи в суді першої,\nапеляційної, касаційної інстанцій, у перегляді справи Верховним\nСудом України, не може брати участі у розгляді заяви про перегляд\nсудового рішення за нововиявленими обставинами у цій справі\";\n2) у частині другій статті 35:\nслова \"або з ініціативи суду\" виключити;\nдоповнити реченням такого змісту: \"Якщо суд при прийнятті\nпозовної заяви, здійсненні провадження у справі до судового\nрозгляду або під час судового розгляду справи встановить, що\nсудове рішення може вплинути на права і обов'язки осіб, які не є\nстороною у справі, суд залучає таких осіб до участі в справі як\nтретіх осіб, які не заявляють самостійних вимог на предмет спору\";\n3) у статті 45:\nу частині першій:\nслово \"прокурор\" виключити;\nдоповнити реченням такого змісту: \"При цьому Уповноважений\nВерховної Ради України з прав людини, органи державної влади,\nоргани місцевого самоврядування повинні надати суду документи, які\nпідтверджують наявність поважних причин, що унеможливлюють\nсамостійне звернення цих осіб до суду для захисту своїх прав,\nсвобод та інтересів\";\nчастину другу викласти в такій редакції:\n\"2. З метою представництва інтересів громадянина або держави\nв суді прокурор в межах повноважень, визначених законом,\nзвертається до суду з позовною заявою, бере участь у розгляді\nсправ за його позовами, а також може вступити за своєю ініціативою\nу справу, провадження у якій відкрито за позовом інших осіб, на\nбудь-якій стадії її розгляду, подає апеляційну, касаційну скаргу,\nзаяву про перегляд судового рішення Верховним Судом України, про\nперегляд судового рішення за нововиявленими обставинами. При цьому\nпрокурор повинен надати суду документи, які підтверджують\nнеможливість громадянина самостійно здійснювати представництво\nсвоїх інтересів\";\n4) пункт 17 частини першої статті 293 викласти у такій\nредакції:\n\"17) відмови у відкритті провадження за нововиявленими\nобставинами\";\n5) частину третю статті 294 виключити;\n6) у статті 297:\nназву викласти у такій редакції:\n\" Стаття 297. Відкриття апеляційного провадження у справі\";\nу частині першій слова \"про прийняття апеляційної скарги до\nрозгляду апеляційним судом\" замінити словами \"про відкриття\nапеляційного провадження\";\nчастину третю замінити чотирма частинами такого змісту:\n\"3. Апеляційна скарга залишається без руху також у випадку,\nякщо вона подана після закінчення строків, установлених\nстаттею 294 цього Кодексу, і особа, яка її подала, не порушує\nпитання про поновлення цього строку, або якщо підстави, вказані\nнею у заяві, визнані неповажними. При цьому протягом тридцяти днів\nз моменту отримання ухвали особа має право звернутися до\nапеляційного суду з заявою про поновлення строків або вказати інші\nпідстави для поновлення строку.\nЯкщо заяву не буде подано особою в зазначений строк або\nвказані нею підстави для поновлення строку апеляційного оскарження\nбудуть визнані неповажними, суддя-доповідач відмовляє у відкритті\nапеляційного провадження.\nНезалежно від поважності причини пропуску строку апеляційного\nоскарження апеляційний суд відмовляє у відкритті апеляційного\nпровадження у разі, якщо апеляційна скарга прокурора, органу\nдержавної влади чи органу місцевого самоврядування подана після\nспливу одного року з моменту оголошення оскаржуваного судового\nрішення.\n4. Суддя-доповідач відмовляє у відкритті апеляційного\nпровадження у справі також у випадках, якщо:\n1) справа не підлягає апеляційному розгляду у порядку\nцивільного судочинства;\n2) є ухвала про закриття апеляційного провадження у зв'язку з\nвідмовою особи від апеляційної скарги;\n3) є ухвала про відмову у задоволенні апеляційної скарги цієї\nособи або про відмову у відкритті апеляційного провадження за\nапеляційною скаргою.\n5. Про відкриття або відмову у відкритті апеляційного\nпровадження у справі, залишення апеляційної скарги без руху або\nповернення скарги суддя-доповідач постановляє ухвалу. Копія ухвали\nпро повернення апеляційної скарги або про відмову у відкритті\nапеляційного провадження разом із доданими до скарги матеріалами\nнадсилається особі, яка подавала апеляційну скаргу, а апеляційна\nскарга залишається у справі. Іншим особам, які беруть участь у\nсправі, надсилається копія відповідної ухвали.\n6. Ухвала про повернення апеляційної скарги, про відмову у\nвідкритті апеляційного провадження у справі може бути оскаржена в\nкасаційному порядку\".\nУ зв'язку з цим частину четверту вважати частиною сьомою;\n7) частини третю та четверту статті 325 виключити;\n8) у статті 327:\nу частині першій слова \"який перевіряє її відповідність\nвимогам, установленим статтею 326 цього Кодексу\" виключити;\nчастину другу виключити;\n9) у статті 328:\nчастину другу замінити двома частинами такого змісту:\n\"2. У разі якщо касаційна скарга не оформлена відповідно до\nвимог, встановлених статтею 326 цього Кодексу, а також у разі\nнесплати суми судового збору застосовуються положення статті 121\nцього Кодексу, про що суддею-доповідачем постановляється\nвідповідна ухвала.\n3. Касаційна скарга залишається без руху також у випадку,\nякщо вона подана після закінчення строків, установлених\nстаттею 325 цього Кодексу, і особа, яка її подала, не порушує\nпитання про поновлення цього строку, або якщо підстави, наведені\nнею у заяві, визнані неповажними. При цьому протягом тридцяти днів\nз дня отримання ухвали про залишення касаційної скарги без руху\nособа має право звернутися до суду касаційної інстанції з заявою\nпро поновлення строків або навести інші підстави для поновлення\nстроку.\nЯкщо заяву не буде подано особою в зазначений строк або\nнаведені підстави для поновлення строку касаційного оскарження\nвизнані неповажними, суддя-доповідач відмовляє у відкритті\nкасаційного провадження.\nНезалежно від поважності причини пропуску строку касаційного\nоскарження суд касаційної інстанції відмовляє у відкритті\nкасаційного провадження у разі, якщо касаційна скарга прокурора,\nоргану державної влади чи органу місцевого самоврядування подана\nпісля спливу одного року з моменту набрання оскаржуваним судовим\nрішенням законної сили\".\nУ зв'язку з цим частини третю-п'яту вважати відповідно\nчастинами четвертою-шостою;\nабзац перший частини четвертої після слів \"касаційного\nпровадження у справі\" доповнити словами \"також у випадках\";\n10) частину першу статті 362 доповнити абзацом другим такого\nзмісту:\n\"При цьому заява про перегляд судового рішення у зв'язку з\nнововиявленими обставинами з підстави, передбаченої пунктом 1\nчастини другої статті 361 цього Кодексу, може бути подана не\nпізніше трьох років з дня набрання судовим рішенням законної сили.\nУ разі якщо така заява подана до суду після закінчення цього\nстроку, суд відмовляє у відкритті провадження за нововиявленими\nобставинами, незалежно від поважності причини пропуску цього\nстроку\";\n11) доповнити статтею 364-1 такого змісту:\n\" Стаття 364-1. Відкриття провадження за нововиявленими\nобставинами\n1. Заява про перегляд судового рішення у зв'язку з\nнововиявленими обставинами, що надійшла до суду, передається\nсудді, який визначається у порядку, встановленому частиною третьою\nстатті 11-1 цього Кодексу.\n2. Протягом трьох днів після надходження заяви до суду суддя\nперевіряє її відповідність вимогам статті 364 цього Кодексу і\nвирішує питання про відкриття провадження за нововиявленими\nобставинами.\n3. До заяви про перегляд судового рішення у зв'язку з\nнововиявленими обставинами, яка не оформлена відповідно до вимог,\nвстановлених статтею 364 цього Кодексу, застосовуються правила\nстатті 121 цього Кодексу.\n4. Відкривши провадження за нововиявленими обставинами, суддя\nнадсилає особам, які беруть участь у справі, копії заяви про\nперегляд і призначає дату, час та місце судового засідання, про що\nповідомляє осіб, які беруть участь у справі\";\n12) у статті 365:\nу частині першій слова \"рішення, ухвали суду чи судового\nнаказу\" замінити словами \"судового рішення\";\nчастини другу та третю викласти у такій редакції:\n\"2. Розгляд заяви здійснюється судом за правилами,\nвстановленими цим Кодексом для провадження у суді тієї інстанції,\nяка здійснює перегляд. Розглянувши заяву, суд може скасувати\nсудове рішення, що переглядається, і прийняти нове судове рішення\nабо залишити заяву про перегляд судового рішення за нововиявленими\nобставинами без задоволення.\n3. Судове рішення за наслідками провадження за нововиявленими\nобставинами може бути оскаржено в порядку, встановленому цим\nКодексом для оскарження судових рішень суду відповідної інстанції.\nЗ набранням законної сили новим судовим рішенням втрачають законну\nсилу судові рішення інших судів у цій справі\";\n13) статтю 366 виключити.\n4. У Кодексі адміністративного судочинства України\n( 2747-15 ) (Відомості Верховної Ради України, 2005 р., NN 35-37,\nст. 446):\n1) статтю 28 доповнити частиною п'ятою такого змісту:\n\"5. Суддя, який брав участь у вирішенні адміністративної\nсправи в суді першої, апеляційної, касаційної інстанцій, у\nперегляді справи Верховним Судом України, не може брати участі у\nрозгляді заяви про перегляд судового рішення за нововиявленими\nобставинами у цій адміністративній справі\";\n2) у частині другій статті 53:\nу другому реченні слова \"або з ініціативи суду\" виключити;\nдоповнити новим третім реченням такого змісту: \"Якщо\nадміністративний суд при прийнятті позовної заяви, підготовці\nсправи до судового розгляду або під час судового розгляду справи\nвстановить, що судове рішення може вплинути на права і обов'язки\nосіб, які не є стороною у справі, суд залучає таких осіб до участі\nв справі як третіх осіб, які не заявляють самостійних вимог на\nпредмет спору\";\n3) у статті 60:\nу частині першій:\nслово \"прокурор\" виключити;\nдоповнити реченням такого змісту: \"При цьому Уповноважений\nВерховної Ради України з прав людини, органи державної влади,\nоргани місцевого самоврядування повинні надати адміністративному\nсуду докази, які підтверджують наявність поважних причин, що\nунеможливлюють самостійне звернення цих осіб до адміністративного\nсуду для захисту своїх прав, свобод та інтересів\";\nчастину другу викласти у такій редакції:\n\"2. З метою представництва інтересів громадянина або держави\nв адміністративному суді прокурор в межах повноважень, визначених\nзаконом, звертається до суду з адміністративним позовом, бере\nучасть у розгляді справ за його позовами, а також може вступити за\nсвоєю ініціативою у справу, провадження в якій відкрито за\nадміністративним позовом інших осіб, на будь-якій стадії її\nрозгляду, подає апеляційну, касаційну скаргу, заяву про перегляд\nсудового рішення Верховним Судом України, про перегляд судового\nрішення за нововиявленими обставинами для представництва інтересів\nгромадянина або держави. При цьому прокурор повинен надати\nадміністративному суду докази, які підтверджують неможливість\nгромадянина самостійно здійснювати представництво своїх\nінтересів\";\n4) частину четверту статті 186 виключити;\n5) у статті 189:\nчастини третю-п'яту викласти у такій редакції:\n\"3. До апеляційної скарги, яка не оформлена відповідно до\nвимог, встановлених статтею 187 цього Кодексу, застосовуються\nправила статті 108 цього Кодексу.\n4. Апеляційна скарга залишається без руху також у випадку,\nякщо вона подана після закінчення строків, установлених\nстаттею 186 цього Кодексу, і особа, яка її подала, не порушує\nпитання про поновлення цього строку, або якщо підстави, вказані\nнею у заяві, визнані неповажними. При цьому протягом тридцяти днів\nз моменту отримання ухвали про залишення апеляційної скарги без\nруху особа має право звернутися до суду апеляційної інстанції з\nзаявою про поновлення строків або вказати інші підстави для\nпоновлення строку.\nЯкщо заяву не буде подано особою в зазначений строк або\nвказані нею підстави для поновлення строку апеляційного оскарження\nбудуть визнані неповажними, суддя-доповідач відмовляє у відкритті\nапеляційного провадження.\nНезалежно від поважності причини пропуску строку апеляційного\nоскарження суд апеляційної інстанції відмовляє у відкритті\nапеляційного провадження у разі, якщо апеляційна скарга прокурора,\nоргану державної влади, органу місцевого самоврядування чи іншого\nсуб'єкта владних повноважень подана після спливу одного року з\nмоменту оголошення оскаржуваного судового рішення.\n5. Суддя-доповідач відмовляє у відкритті апеляційного\nпровадження у справі також у випадках, якщо:\n1) справа не підлягає апеляційному розгляду у порядку\nадміністративного судочинства;\n2) є ухвала про закриття апеляційного провадження у зв'язку з\nвідмовою особи від апеляційної скарги;\n3) є ухвала про відмову у задоволенні апеляційної скарги цієї\nособи або про відмову у відкритті апеляційного провадження за\nапеляційною скаргою\";\nдоповнити частиною сьомою такого змісту:\n\"7. Ухвали про повернення апеляційної скарги або про відмову\nу відкритті апеляційного провадження можуть бути оскаржені у\nкасаційному порядку\";\n6) частину третю статті 212 виключити;\n7) у статті 214:\nчастину третю замінити двома частинами такого змісту:\n\"3. До касаційної скарги, яка не оформлена відповідно до\nвимог, встановлених статтею 213 цього Кодексу, застосовуються\nправила статті 108 цього Кодексу.\n4. Касаційна скарга залишається без руху також у випадку,\nякщо вона подана після закінчення строків, встановлених\nстаттею 212 цього Кодексу, і особа, яка її подала, не порушує\nпитання про поновлення цього строку, або якщо підстави, вказані\nнею у заяві, визнані неповажними. При цьому протягом тридцяти днів\nз моменту отримання ухвали про залишення касаційної скарги без\nруху особа має право звернутися до суду касаційної інстанції з\nзаявою про поновлення строків або вказати інші підстави для\nпоновлення строку.\nЯкщо заяву не буде подано особою в зазначений строк або\nвказані нею підстави для поновлення строку касаційного оскарження\nвизнані неповажними, суддя-доповідач відмовляє у відкритті\nкасаційного провадження.\nНезалежно від поважності причини пропуску строку касаційного\nоскарження суд касаційної інстанції відмовляє у відкритті\nкасаційного провадження у разі, якщо касаційна скарга прокурора,\nоргану державної влади, органу місцевого самоврядування чи іншого\nсуб'єкта владних повноважень подана після спливу одного року з\nмоменту набрання оскаржуваним судовим рішенням законної сили\".\nУ зв'язку з цим частини четверту-шосту вважати відповідно\nчастинами п'ятою-сьомою;\nабзац перший частини п'ятої після слів \"провадження у справі\"\nдоповнити словами \"також у випадках\";\nчастину сьому виключити;\n8) частину першу статті 247 доповнити реченням такого змісту:\n\"При цьому заява про перегляд судового рішення за нововиявленими\nобставинами з підстави, передбаченої пунктом 1 частини другої\nстатті 245 цього Кодексу, може бути подана не пізніше ніж через\nтри роки з дня набрання судовим рішенням законної сили. У разі\nякщо така заява подана до адміністративного суду після закінчення\nцього строку, адміністративний суд відмовляє у відкритті\nпровадження за нововиявленими обставинами, незалежно від\nповажності причини пропуску цього строку\".\nII. Прикінцеві та перехідні положення\n1. Цей Закон набирає чинності з дня, наступного за днем його\nопублікування.\n2. Положення цього Закону щодо необхідності надання суду\nорганами чи особами, яким законом надано право захищати права,\nсвободи та інтереси інших осіб, документів, які підтверджують\nнаявність поважних причин, що унеможливлюють самостійне звернення\nцих осіб до суду для захисту своїх прав, свобод чи інтересів, не\nпоширюється на розгляд справ, в яких зазначені органи чи особи\nберуть участь на момент набрання чинності цим Законом.\n3. Розгляд справ щодо перегляду судових рішень за\nнововиявленими обставинами, провадження в яких було відкрито до\nнабрання чинності цим Законом, здійснюється згідно з положеннями\nЦивільного процесуального кодексу України ( 1618-15 ),\nГосподарського процесуального кодексу України ( 1798-12 ), Кодексу\nадміністративного судочинства України ( 2747-15 ) щодо порядку\nрозгляду та складу суду, які діяли до набрання чинності цим\nЗаконом.\n4. Щодо судових рішень у цивільних, господарських та\nадміністративних справах, з моменту набрання законної сили якими\nдо дня набрання чинності цим Законом включно пройшло три або\nбільше років, заяви про їх перегляд за нововиявленими обставинами\nз підстави, передбаченої відповідно пунктом 1 частини другої\nстатті 361 Цивільного процесуального кодексу України ( 1618-15 ),\nпунктом 1 частини другої статті 112 Господарського процесуального\nкодексу України ( 1798-12 ), пунктом 1 частини другої статті 245\nКодексу адміністративного судочинства України ( 2747-15 ), можуть\nбути подані протягом трьох місяців з дня набрання чинності цим\nЗаконом.\nЩодо судових рішень у цивільних, господарських та\nадміністративних справах, з моменту набрання законної сили якими\nдо дня набрання чинності цим Законом пройшло менше трьох років,\nзаяви про їх перегляд за нововиявленими обставинами з підстави,\nпередбаченої відповідно пунктом 1 частини другої статті 361\nЦивільного процесуального кодексу України ( 1618-15 ), пунктом 1\nчастини другої статті 112 Господарського процесуального кодексу\nУкраїни ( 1798-12 ), пунктом 1 частини другої статті 245 Кодексу\nадміністративного судочинства України ( 2747-15 ), можуть бути\nподані протягом трьох років з дня набрання ними законної сили.\nЯкщо на момент набрання чинності цим Законом строк, що залишився\nдо досягнення трирічного строку з моменту набрання рішенням\nзаконної сили, є меншим, ніж три місяці, він продовжується до\nтрьох місяців.\n5. Протягом трьох років з дня набрання чинності цим Законом\nособа має право звернутися до суду з позовом про:\n1) визнання недійсним правочину, вчиненого під впливом\nнасильства або обману;\n2) застосування наслідків нікчемного правочину;\n3) визнання незаконним правового акта органу державної влади,\nоргану влади Автономної Республіки Крим або органу місцевого\nсамоврядування, яким порушено право власності або інше речове\nправо особи.\nПри цьому стосовно вимог, передбачених підпунктами 1 та 2\nцього пункту, особа може звернутися до суду лише за умови, якщо\nстрок їх пред'явлення, встановлений положеннями Цивільного кодексу\nУкраїни ( 435-15 ), що діяли до набрання чинності цим Законом, не\nсплив на момент набрання чинності цим Законом.\n\nПрезидент України В.ЯНУКОВИЧ\n\nм. Київ, 20 грудня 2011 року\nN 4176-VI\n\nПро внесення змін до деяких законів України щодо вдосконалення порядку здійснення судочинства\nЗакон України від 20.12.2011 № 4176-VI\n\nПрийняття від 20.12.2011\nПостійна адреса:\nhttps://zakon.rada.gov.ua/go/4176-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}