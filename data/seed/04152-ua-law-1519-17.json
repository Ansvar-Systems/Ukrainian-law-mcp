{
  "id": "ua-law-1519-17",
  "type": "statute",
  "title": "Закон України (1519-17)",
  "title_en": "",
  "short_name": "1519-17",
  "status": "in_force",
  "issued_date": "2009-11-18",
  "url": "https://zakon.rada.gov.ua/laws/show/1519-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n\n{ Закон втратив чинність на підставі Закону\nN 1089-IX ( 1089-20 ) від 16.12.2020 }\nПро внесення змін до Закону України\n\"Про радіочастотний ресурс України\"\nщодо забезпечення ефективного використання\nрадіочастотного ресурсу\n( Відомості Верховної Ради України (ВВР), 2010, N 1, ст.1 )\n\nВерховна Рада України п о с т а н о в л я є :\nI. Внести до Закону України \"Про радіочастотний ресурс\nУкраїни\" ( 1770-14 ) (Відомості Верховної Ради України, 2004 р.,\nN 48, ст. 526) такі зміни:\n1. У статті 34:\n1) у частині першій:\nпункт 3 викласти в такій редакції:\n\"3) реорганізація юридичної особи - суб'єкта господарювання\nшляхом зміни організаційно-правової форми (перетворення), злиття,\nприєднання, поділу, виділу. У цьому разі (крім випадків поділу та\nвиділу) ліцензії, отримані оператором телекомунікацій,\nпереоформляються на його правонаступника.\nПри реорганізації шляхом поділу або виділу отримані ліцензії\nможуть бути переоформлені на суб'єкта господарювання, який\nреорганізується, та (або) на суб'єктів господарювання, що\nутворюються внаслідок реорганізації. При цьому загальна смуга\nрадіочастот переоформлених ліцензій у межах кожного регіону\nповинна відповідати смузі радіочастот ліцензії, що\nпереоформлялася\";\nдоповнити пунктом 6 такого змісту:\n\"6) спільна заява суб'єктів господарювання щодо перерозподілу\nміж ними радіочастотного ресурсу, визначеного в ліцензіях, з метою\nоптимізації його використання. При цьому загальна ширина смуг\nрадіочастот переоформлених ліцензій у межах кожного регіону не\nповинна перевищувати загальну ширину смуги радіочастот ліцензій,\nщо переоформлялися\";\n2) частину другу доповнити абзацами другим і третім такого\nзмісту:\n\"У разі переоформлення ліцензій з підстав, передбачених\nпунктом 3 частини першої цієї статті, до заяви про переоформлення\nліцензії також додаються документи, визначені частиною четвертою\nстатті 32 цього Закону.\nУ разі якщо користування радіочастотним ресурсом суб'єктами\nгосподарювання, утвореними внаслідок поділу або виділу,\nздійснюється для забезпечення діяльності, яка підлягає\nліцензуванню згідно із Законом України \"Про телекомунікації\"\n( 1280-15 ), то разом із заявою на переоформлення ліцензії на\nкористування радіочастотним ресурсом України подається заява про\nвидачу ліцензії на здійснення відповідного виду господарської\nдіяльності у сфері телекомунікацій. Ці заяви розглядаються\nодночасно\";\n3) у частині третій:\nцифри і слова \"1, 2 і 3\" та \"4 і 5\" замінити відповідно\nцифрами і словами \"1 і 2\" та \"3, 4, 5 і 6\";\nдоповнити абзацом другим такого змісту:\n\"У разі реорганізації суб'єкта господарювання шляхом поділу\nабо виділу рішення про переоформлення ліцензії приймається НКРЗ з\nурахуванням стану надання телекомунікаційних послуг, розвитку\nконкуренції та забезпечення ефективності використання\nрадіочастотного ресурсу\";\n4) у частинах шостій та сьомій цифри і слово \"1, 2 і 3\"\nзамінити цифрами і словом \"1, 2, 3 і 6\".\n2. Пункт 3 частини першої статті 46 викласти у такій\nредакції:\n\"3) реорганізація юридичної особи - власника дозволу шляхом\nзміни організаційно-правової форми (перетворення), злиття,\nприєднання, поділу, виділу. У цьому разі (крім випадків поділу та\nвиділу) дозвіл переоформлюється на правонаступника попереднього\nвласника.\nПри реорганізації шляхом поділу або виділу дозволи на\nексплуатацію можуть бути переоформлені на суб'єкта господарювання,\nякий реорганізується, та (або) на суб'єктів господарювання, що\nутворюються внаслідок реорганізації, тільки у разі, якщо параметри\nчастотних присвоєнь залишаються незмінними. За інших умов такий\nсуб'єкт господарювання повинен отримувати новий дозвіл на\nексплуатацію\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 18 листопада 2009 року\nN 1519-VI\n\nПро внесення змін до Закону України \"Про радіочастотний ресурс України\" щодо забезпечення ефективного використання радіочастотного ресурсу\nЗакон України від 18.11.2009 № 1519-VI\n\nВтрата чинності від 01.01.2022 , підстава — 1089-IX\nПостійна адреса:\nhttps://zakon.rada.gov.ua/go/1519-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}