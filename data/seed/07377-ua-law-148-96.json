{
  "id": "ua-law-148-96",
  "type": "statute",
  "title": "Закон України (148/96-ВР)",
  "title_en": "",
  "short_name": "148/96-ВР",
  "status": "in_force",
  "issued_date": "1996-04-25",
  "url": "https://zakon.rada.gov.ua/laws/show/148/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Кодексу\nУкраїни про адміністративні правопорушення\n( Відомості Верховної Ради України (ВВР), 1996, N 25, ст. 104 )\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни і доповнення:\n1. Доповнити Кодекс статтею 195-4 такого змісту:\n\" Стаття 195-4. Порушення порядку виробництва, придбання,\nзберігання чи продажу електрошокових\nпристроїв і спеціальних засобів, що\nзастосовуються правоохоронними органами\nПорушення порядку виробництва, придбання, зберігання чи\nпродажу електрошокових пристроїв і спеціальних засобів, що\nзастосовуються правоохоронними органами, - тягне за собою накладення штрафу від 0,25 до 0,5\nнеоподатковуваного мінімуму доходів громадян з конфіскацією\nелектрошокових пристроїв і спеціальних засобів.\nТі самі дії, вчинені особою, яку протягом року було піддано\nадміністративному стягненню за одне з порушень, передбачених\nчастиною першою цієї статті, - тягнуть за собою накладення штрафу від 0,5 до одного\nнеоподатковуваного мінімуму доходів громадян з конфіскацією\nелектрошокових пристроїв і спеціальних засобів\".\n2. Статті 174, 190-195 викласти в такій редакції:\n\n\" Стаття 174. Стрільба з вогнепальної, холодної метальної чи\nпневматичної зброї в населених пунктах і в не\nвідведених для цього місцях або з порушенням\nустановленого порядку\nСтрільба з вогнепальної чи холодної метальної зброї або\nпневматичної зброї калібру понад 4,5 міліметра і швидкістю польоту\nкулі понад 100 метрів за секунду в населених пунктах і в не\nвідведених для цього місцях, а також у відведених місцях з\nпорушенням установленого порядку - тягне за собою накладення штрафу від 0,5 до одного\nнеоподатковуваного мінімуму доходів громадян з конфіскацією зброї\nі бойових припасів або без такої\";\n\n\" Стаття 190. Порушення громадянами порядку придбання,\nзберігання, передачі іншим особам або продажу\nвогнепальної, холодної чи пневматичної зброї\nПридбання, зберігання, передача іншим особам або продаж\nгромадянами вогнепальної гладкоствольної мисливської чи холодної\nзброї, а також пневматичної зброї калібру понад 4,5 міліметра і\nшвидкістю польоту кулі понад 100 метрів за секунду без дозволу\nорганів внутрішніх справ - тягнуть за собою накладення штрафу від 0,15 до 0,25\nнеоподатковуваного мінімуму доходів громадян з конфіскацією зброї\nабо без такої.\nТі самі дії, вчинені особою, яку протягом року було піддано\nадміністративному стягненню за одне з порушень, передбачених\nчастиною першою цієї статті, - тягнуть за собою накладення штрафу від 0,25 до 0,5\nнеоподатковуваного мінімуму доходів громадян з конфіскацією зброї.\nСтаття 191. Порушення громадянами правил зберігання, носіння\nабо перевезення вогнепальної, холодної чи\nпневматичної зброї і бойових припасів\nПорушення правил зберігання, носіння або перевезення\nвогнепальної гладкоствольної мисливської чи холодної зброї, а\nтакож пневматичної зброї калібру понад 4,5 міліметра і швидкістю\nпольоту кулі понад 100 метрів за секунду і бойових припасів\nгромадянами, які мають дозвіл органів внутрішніх справ на\nзберігання зазначеної зброї, - тягне за собою накладення штрафу від 0,15 до 0,25\nнеоподатковуваного мінімуму доходів громадян з оплатним вилученням\nзброї і бойових припасів або без такого.\nТі самі дії, вчинені особою, яку протягом року було піддано\nадміністративному стягненню за одне з порушень, передбачених\nчастиною першою цієї статті, - тягнуть за собою накладення штрафу від 0,25 до 0,5\nнеоподатковуваного мінімуму доходів громадян з конфіскацією зброї\nі бойових припасів або без такої.\nСтаття 192. Порушення громадянами строків реєстрації\n(перереєстрації) вогнепальної, холодної чи\nпневматичної зброї і правил взяття її на облік\nПорушення громадянами встановлених строків реєстрації\n(перереєстрації) вогнепальної гладкоствольної мисливської чи\nхолодної зброї, а також пневматичної зброї калібру понад 4,5\nміліметра і швидкістю польоту кулі понад 100 метрів за секунду або\nправил взяття їх на облік в органах внутрішніх справ у разі зміни\nмісця проживання - тягне за собою попередження або накладення штрафу від 0,15 до\n0,25 неоподатковуваного мінімуму доходів громадян.\nСтаття 193. Ухилення від реалізації вогнепальної, холодної чи\nпневматичної зброї і бойових припасів\nУхилення від реалізації вогнепальної гладкоствольної\nмисливської чи холодної зброї, а також пневматичної зброї калібру\nпонад 4,5 міліметра і швидкістю польоту кулі понад 100 метрів за\nсекунду і бойових припасів громадянами, у яких органами внутрішніх\nсправ анульовано дозвіл на їх зберігання і носіння, - тягне за собою накладення штрафу від 0,15 до 0,25\nнеоподатковуваного мінімуму доходів громадян з оплатним вилученням\nзброї і бойових припасів.\nСтаття 194. Порушення працівниками торговельних підприємств\n(організацій) порядку продажу вогнепальної,\nхолодної чи пневматичної зброї і бойових\nприпасів\nПродаж працівниками торговельних підприємств (організацій)\nвогнепальної гладкоствольної мисливської чи холодної зброї, а\nтакож пневматичної зброї калібру понад 4,5 міліметра і швидкістю\nпольоту кулі понад 100 метрів за секунду і бойових припасів\nпідприємствам, установам, організаціям та громадянам, що не мають\nна це відповідного дозволу органів внутрішніх справ, - тягне за собою накладення штрафу від 0,25 до 0,5\nнеоподатковуваного мінімуму доходів громадян.\nТі самі дії, вчинені особою, яку протягом року було піддано\nадміністративному стягненню за порушення, передбачене частиною\nпершою цієї статті, - тягнуть за собою накладення штрафу від 0,5 до одного\nнеоподатковуваного мінімуму доходів громадян.\nСтаття 195. Порушення працівниками підприємств, установ,\nорганізацій правил зберігання або перевезення\nвогнепальної, холодної чи пневматичної зброї і\nбойових припасів\nПорушення правил зберігання або перевезення вогнепальної чи\nхолодної зброї, а також пневматичної зброї калібру понад 4,5\nміліметра і швидкістю польоту кулі понад 100 метрів за секунду і\nбойових припасів працівниками підприємств, установ, організацій,\nвідповідальними за їх охорону, а так само використання ними\nзазначеної зброї і бойових припасів не за призначенням - тягнуть за собою накладення штрафу від 0,25 до 0,5\nнеоподатковуваного мінімуму доходів громадян.\nТі самі дії, вчинені особою, яку протягом року було піддано\nадміністративному стягненню за одне з порушень, передбачених\nчастиною першою цієї статті, - тягнуть за собою накладення штрафу від 0,5 до одного\nнеоподатковуваного мінімуму доходів громадян\".\n3. У статті 195-1:\nу частині першій слова \"від одного до двох мінімальних\nрозмірів заробітної плати\" замінити словами та цифрами \"від 0,15\nдо 0,25 неоподатковуваного мінімуму доходів громадян\";\nу частині другій слова \"від трьох до п'яти мінімальних\nрозмірів заробітної плати\" замінити словами та цифрами \"від 0,25\nдо 0,5 неоподатковуваного мінімуму доходів громадян\".\n4. У статті 195-2:\nназву та частину першу після слова \"придбання\" доповнити\nсловом \"зберігання\"; у частині першій слова \"від одного до двох мінімальних\nрозмірів заробітної плати\" та \"від трьох до п'яти мінімальних\nрозмірів заробітної плати\" замінити відповідно словами та цифрами\n\"від 0,15 до 0,25 неоподатковуваного мінімуму доходів громадян\" та\n\"від 0,25 до 0,5 неоподатковуваного мінімуму доходів громадян\";\nу частині другій слова \"від трьох до п'яти мінімальних\nрозмірів заробітної плати\" та \"від п'яти до десяти мінімальних\nрозмірів заробітної плати\" замінити відповідно словами та цифрами\n\"від 0,25 до 0,5 неоподатковуваного мінімуму доходів громадян\" та\n\"від 0,5 до одного неоподатковуваного мінімуму доходів громадян\".\n5. У статті 195-3:\nу частині першій слова \"від трьох до п'яти мінімальних\nрозмірів заробітної плати\" замінити словами та цифрами \"від 0,25\nдо 0,5 неоподатковуваного мінімуму доходів громадян\";\nу частині другій слова \"від п'яти до десяти мінімальних\nрозмірів заробітної плати\" замінити словами та цифрами \"від 0,5 до\nодного неоподатковуваного мінімуму доходів громадян\".\n6. У статті 218 ( 80732-10 ):\nу частині першій виключити цифри \"174\", а цифри \"189-196\"\nзамінити цифрами \"189, 189-1, 196\";\nу частині другій виключити цифри \"174\", а цифри \"190-196\"\nзамінити цифрами \"196\".\n7. У статті 219:\nвиключити цифри \"174\" і \"190-195\".\n8. У статті 222:\nчастину першу після цифр \"173\" доповнити цифрами \"174\", а\nпісля цифр \"181-2\" - цифрами \"190-195-4\";\nпункт перший частини другої після цифр \"173\" доповнити\nцифрами \"174\", а після цифр \"181-2\" - цифрами \"190-195-4\".\n9. Частину четверту статті 265 викласти в такій редакції:\n\"При вчиненні порушень, передбачених статтями 174, 190 -\n195-4 цього Кодексу ( 80731-10 ), працівник міліції має право\nвилучити вогнепальну, пневматичну зброю калібру понад 4,5\nміліметра і швидкістю польоту кулі понад 100 метрів за секунду та\nхолодну зброю, бойові припаси, електрошокові пристрої і спеціальні\nзасоби. Працівник міліції має право провести особистий огляд і\nогляд речей порушника в порядку, встановленому статтею 264 цього\nКодексу. До особи, яка вчинила правопорушення під час виконання\nслужбових обов'язків, вилучення зброї, особистий огляд і огляд\nречей застосовуються лише у невідкладних випадках\".\n10. Частину другу статті 311 виключити.\n11. В абзаці другому пункту 2 статті 313 слово і цифри\n\"статтями 195-1-195-3\" замінити словом і цифрами \"статтями 195-1\n-195-4\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 25 квітня 1996 року\nN 148/96-ВР\n\nПро внесення змін і доповнень до Кодексу України про адміністративні правопорушення\nЗакон України від 25.04.1996 № 148/96-ВР\n\nПрийняття від 25.04.1996\nПостійна адреса:\nhttps://zakon.rada.gov.ua/go/148/96-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}