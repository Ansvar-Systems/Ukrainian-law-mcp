{
  "id": "ua-law-1217-20",
  "type": "statute",
  "title": "Закон України (1217-20)",
  "title_en": "",
  "short_name": "1217-20",
  "status": "in_force",
  "issued_date": "2021-02-05",
  "url": "https://zakon.rada.gov.ua/laws/show/1217-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо обліку трудової діяльності працівника в електронній формі\n\n(Відомості Верховної Ради (ВВР), 2021, № 19, ст.171)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі законів про працю України (Відомості Верховної Ради УРСР, 1971 р., додаток до № 50, ст. 375):\n\n1) у статті 24 :\n\nчастину другу після слів \"трудову книжку\" доповнити словами \"(у разі наявності) або відомості про трудову діяльність з реєстру застрахованих осіб Державного реєстру загальнообов’язкового державного соціального страхування\";\n\nпісля частини другої доповнити новою частиною такого змісту:\n\n\"При укладенні трудового договору громадянин, який вперше приймається на роботу, має право подати вимогу про оформлення трудової книжки\".\n\nУ зв’язку з цим частини третю - шосту вважати відповідно частинами четвертою - сьомою;\n\n2) у статті 47 :\n\nу назві слова \"і видати йому трудову книжку\" виключити;\n\nчастину першу викласти в такій редакції:\n\n\"Власник або уповноважений ним орган зобов’язаний в день звільнення видати працівникові копію наказу (розпорядження) про звільнення, провести з ним розрахунок у строки, зазначені у статті 116 цього Кодексу, а також на вимогу працівника внести належні записи про звільнення до трудової книжки, що зберігається у працівника\";\n\nчастину другу виключити;\n\n3) статтю 48 викласти в такій редакції:\n\n\" Стаття 48. Облік трудової діяльності працівника\n\nОблік трудової діяльності працівника здійснюється в електронній формі в реєстрі застрахованих осіб Державного реєстру загальнообов’язкового державного соціального страхування у порядку, визначеному Законом України \"Про збір та облік єдиного внеску на загальнообов’язкове державне соціальне страхування\".\n\nНа вимогу працівника, який вперше приймається на роботу, трудова книжка оформляється роботодавцем в обов’язковому порядку не пізніше п’яти днів після прийняття на роботу.\n\nВласник або уповноважений ним орган на вимогу працівника зобов’язаний вносити до трудової книжки, що зберігається у працівника, записи про прийняття на роботу, переведення та звільнення, заохочення та нагороди за успіхи в роботі.\n\nПорядок ведення трудових книжок визначається Кабінетом Міністрів України\";\n\n4) частину другу статті 144 викласти в такій редакції:\n\n\"Заохочення працівникам оголошуються наказом (розпорядженням) в урочистій обстановці, а також на вимогу працівника, якщо трудова книжка зберігається у нього, заносяться до його трудової книжки\";\n\n5) у частині першій статті 233 слова \"з дня вручення копії наказу про звільнення або з дня видачі трудової книжки\" замінити словами \"з дня вручення копії наказу (розпорядження) про звільнення\";\n\n6) у статті 235 :\n\nу частині третій слова \"в трудовій книжці\" виключити;\n\nу частині п’ятій слова \"трудової книжки\" замінити словами \"копії наказу (розпорядження) про звільнення\".\n\n2. Абзац другий статті 32 Кримінально-виконавчого кодексу України (Відомості Верховної Ради України, 2004 р., № 3-4, ст. 21) викласти в такій редакції:\n\n\"не пізніше трьох днів після одержання копії судового рішення звільнити засудженого з посади, яку він обіймає, або від того виду професійної діяльності, права на яку його позбавлено, подати для внесення в порядку, встановленому Пенсійним фондом України за погодженням з центральним органом виконавчої влади, що забезпечує формування державної політики у сфері соціального захисту населення, до реєстру застрахованих осіб Державного реєстру загальнообов’язкового державного соціального страхування відомості про відповідну підставу звільнення працівника та інформацію про позбавлення його права обіймати певні посади чи займатися певною діяльністю із зазначенням відповідних підстав і строку та повідомити уповноважений орган з питань пробації про виконання судового рішення\".\n\n3. У частині третій статті 91 Кодексу цивільного захисту України (Відомості Верховної Ради України, 2013 р., № 34-35, ст. 458):\n\nдруге речення виключити;\n\nдоповнити реченням такого змісту: \"Відповідні відомості про навчання заносяться до реєстру застрахованих осіб Державного реєстру загальнообов’язкового державного соціального страхування\".\n\n4. Частину четверту статті 67 Закону України \"Про нотаріат\" (Відомості Верховної Ради України, 1993 р., № 39, ст. 383; 2009 р., № 13, ст. 161; 2015 р., № 1, ст. 2) викласти в такій редакції:\n\n\"Свідоцтво про право на спадщину на земельну частку (пай) після смерті фізичних осіб, евакуйованих із зони відчуження, відселених із зони безумовного (обов’язкового) або зони гарантованого добровільного відселення, громадян України, які самостійно переселилися з територій, що зазнали радіоактивного забруднення, і на момент евакуації, відселення або самостійного переселення були членами колективних або інших сільськогосподарських підприємств, а також пенсіонерів з їх числа, які проживали у сільській місцевості, може бути видане уповноваженою на це посадовою особою відповідного органу місцевого самоврядування спадкоємцям першої та другої черги за законом (як у випадку спадкування ними за законом, так і у випадку спадкування ними за заповітом) і за правом представлення на підставі трудової книжки (даних реєстру застрахованих осіб Державного реєстру загальнообов’язкового державного соціального страхування) члена колективного або іншого сільськогосподарського підприємства чи засвідченого належним чином витягу з неї, за наявності в ньому відповідного запису, чи рішення суду, яке набрало законної сили, про членство в колективному або іншому сільськогосподарському підприємстві, що розташовувалося на цій території\".\n\n5. Частину другу статті 6 Закону України \"Про порядок відшкодування шкоди, завданої громадянинові незаконними діями органів, що здійснюють оперативно-розшукову діяльність, органів досудового розслідування, прокуратури і суду\" (Відомості Верховної Ради України, 1995 р., № 1, ст. 1; 2013 р., № 21, ст. 208) викласти в такій редакції:\n\n\"У випадках, зазначених у частині першій цієї статті, власником або уповноваженим ним органом видається наказ (розпорядження) про визнання недійсним наказу (розпорядження), згідно з яким громадянин звільнений з роботи (посади) у зв’язку з незаконним засудженням або відсторонений від посади у зв’язку з незаконним притягненням до кримінальної відповідальності, та подаються для внесення в порядку, встановленому Пенсійним фондом України за погодженням з центральним органом виконавчої влади, що забезпечує формування державної політики у сфері соціального захисту населення, до реєстру застрахованих осіб Державного реєстру загальнообов’язкового державного соціального страхування відомості про визнання недійсним запису про звільнення з роботи (посади) у зв’язку з незаконним засудженням або відсторонення від посади у зв’язку з незаконним притягненням до кримінальної відповідальності. На вимогу громадянина власник або уповноважений ним орган у триденний строк з дня звернення видає йому копію наказу (розпорядження) про визнання недійсним наказу (розпорядження), згідно з яким громадянин звільнений з роботи (посади) у зв’язку з незаконним засудженням або відсторонений від посади у зв’язку з незаконним притягненням до кримінальної відповідальності\".\n\n6. Частину третю статті 9 Основ законодавства України про загальнообов’язкове державне соціальне страхування (Відомості Верховної Ради України, 1998 р., № 23, ст. 121; 2011 р., № 2-3, ст. 11) викласти в такій редакції:\n\n\"Страховий стаж обчислюється за даними, що містяться в реєстрі застрахованих осіб Державного реєстру загальнообов’язкового державного соціального страхування, у тому числі за даними про трудову діяльність працівників, внесеними відповідно до Закону України \"Про збір та облік єдиного внеску на загальнообов’язкове державне соціальне страхування\", а за періоди, за які не внесені дані до реєстру застрахованих осіб Державного реєстру загальнообов’язкового державного соціального страхування, - у порядку та на умовах, передбачених законодавством, що діяло раніше\".\n\n7. Частину другу статті 21 Закону України \"Про загальнообов’язкове державне соціальне страхування на випадок безробіття\" (Відомості Верховної Ради України, 2000 р., № 22, ст. 171; 2011 р., № 2-3, ст. 11) викласти в такій редакції:\n\n\"2. Страховий стаж обчислюється за даними, що містяться в реєстрі застрахованих осіб Державного реєстру загальнообов’язкового державного соціального страхування, у тому числі за даними про трудову діяльність працівників, внесеними відповідно до Закону України \"Про збір та облік єдиного внеску на загальнообов’язкове державне соціальне страхування\", а за періоди, за які не внесені дані до реєстру застрахованих осіб Державного реєстру загальнообов’язкового державного соціального страхування, - у порядку та на умовах, передбачених законодавством, що діяло раніше\".\n\n8. У Законі України \"Про службу в органах місцевого самоврядування\" (Відомості Верховної Ради України, 2001 р., № 33, ст. 175; 2010 р., № 4, ст. 18):\n\n1) частину четверту статті 11 викласти в такій редакції:\n\n\"Відомості про складення Присяги із зазначенням дати складення Присяги вносяться до реєстру застрахованих осіб Державного реєстру загальнообов’язкового державного соціального страхування в порядку, затвердженому Пенсійним фондом України за погодженням з центральним органом виконавчої влади, що забезпечує формування державної політики у сфері соціального захисту населення. На вимогу громадянина про складення Присяги робиться запис у його трудовій книжці із зазначенням дати складення Присяги\";\n\n2) частину дванадцяту статті 15 викласти в такій редакції:\n\n\"Відомості про присвоєння, зміну чи позбавлення посадової особи місцевого самоврядування відповідного рангу вносяться до реєстру застрахованих осіб Державного реєстру загальнообов’язкового державного соціального страхування в порядку, затвердженому Пенсійним фондом України за погодженням з центральним органом виконавчої влади, що забезпечує формування державної політики у сфері соціального захисту населення. На вимогу посадової особи місцевого самоврядування в його трудовій книжці робиться запис про присвоєння, зміну чи позбавлення її відповідного рангу\".\n\n9. У частині восьмій статті 9 Закону України \"Про державну підтримку книговидавничої справи в Україні\" (Відомості Верховної Ради України, 2003 р., № 24, ст. 162; 2016 р., № 10, ст. 102) слова \"копія трудової книжки\" замінити словами \"копія трудової книжки (за наявності) або відомості про трудову діяльність з реєстру застрахованих осіб Державного реєстру загальнообов’язкового державного соціального страхування\".\n\n10. Частину третю статті 2 Закону України \"Про порядок виділення в натурі (на місцевості) земельних ділянок власникам земельних часток (паїв)\" (Відомості Верховної Ради України, 2003 р., № 38, ст. 314) викласти в такій редакції:\n\n\"Документом, що посвідчує право на земельну частку (пай) громадян України, зазначених в абзаці п’ятому частини першої статті 1 цього Закону, є трудова книжка члена колективного або іншого сільськогосподарського підприємства (за наявності) чи нотаріально засвідчена виписка з неї (за наявності) або відомості про трудову діяльність з реєстру застрахованих осіб Державного реєстру загальнообов’язкового державного соціального страхування\".\n\n11. У Законі України \"Про фермерське господарство\" (Відомості Верховної Ради України, 2003 р., № 45, ст. 363):\n\n1) абзац перший частини четвертої статті 27 викласти в такій редакції:\n\n\"4. Облік трудової діяльності у фермерському господарстві ведеться відповідно до законодавства України про працю\";\n\n2) частину третю статті 34 викласти в такій редакції:\n\n\"3. Час роботи у фермерському господарстві членів господарства та осіб, які працюють у ньому за трудовим договором (контрактом), зараховується до страхового стажу за даними, що містяться в реєстрі застрахованих осіб Державного реєстру загальнообов’язкового державного соціального страхування, у тому числі за даними про трудову діяльність працівників, внесеними відповідно до Закону України \"Про збір та облік єдиного внеску на загальнообов’язкове державне соціальне страхування\", а за періоди, за які не внесені дані до реєстру застрахованих осіб Державного реєстру загальнообов’язкового державного соціального страхування, - у порядку та на умовах, передбачених законодавством, що діяло раніше\".\n\n12. У Законі України \"Про загальнообов’язкове державне пенсійне страхування\" (Відомості Верховної Ради України, 2003 р., №№ 49-51, ст. 376 із наступними змінами):\n\n1) частину другу статті 16 доповнити пунктом 3 -1 такого змісту:\n\n\"3 -1 ) повідомляти страхувальника, в якого особа працює за основним місцем роботи, про визначення особою такого місця роботи як основного згідно з поданою нею заявою (до її відкликання)\";\n\n2) у статті 21 :\n\nчастину першу доповнити абзацом чотирнадцятим такого змісту:\n\n\"Персоніфікований облік у системі загальнообов’язкового державного пенсійного страхування є складовою частиною Державного реєстру загальнообов’язкового державного соціального страхування, порядок ведення якого встановлюється Законом України \"Про збір та облік єдиного внеску на загальнообов’язкове державне соціальне страхування\";\n\nабзац другий частини п’ятої виключити;\n\n3) статтю 22 доповнити частиною п’ятою такого змісту:\n\n\"5. Для здійснення доступу застрахованих осіб, страхувальників та інших осіб у випадках, передбачених законодавством, до інформації та послуг у сфері загальнообов’язкового державного пенсійного страхування забезпечується функціонування веб-порталу електронних послуг Пенсійного фонду.\n\nПослуги, надання яких передбачає доступ до персональних даних про фізичну особу, реалізацію нею прав на пенсійне забезпечення, надаються за умови ідентифікації такої особи з використанням кваліфікованого електронного підпису або інших надійних засобів ідентифікації у порядку, що визначається правлінням Пенсійного фонду за погодженням з центральним органом виконавчої влади, що забезпечує формування державної політики у сфері соціального захисту населення\";\n\n4) абзац перший частини другої статті 24 доповнити словами \"а також даних, включених на підставі цих документів до реєстру застрахованих осіб Державного реєстру загальнообов’язкового державного соціального страхування\";\n\n5) частини першу і другу статті 44 викласти в такій редакції:\n\n\"1. Призначення (перерахунок) пенсії здійснюється за зверненням особи або автоматично (без звернення особи) у випадках, передбачених цим Законом.\n\nЗвернення за призначенням (перерахунком) пенсії здійснюється шляхом подання заяви та інших документів, необхідних для призначення (перерахунку) пенсії, до територіального органу Пенсійного фонду або до уповноваженого ним органу чи уповноваженої особи застрахованою особою особисто або через законного представника недієздатної особи, особи, дієздатність якої обмежена, малолітньої або неповнолітньої особи.\n\nПорядок подання та оформлення документів для призначення (перерахунку) пенсії визначається правлінням Пенсійного фонду за погодженням з центральним органом виконавчої влади, що забезпечує формування державної політики у сфері соціального захисту населення.\n\n2. Призначення пенсії за віком здійснюється автоматично (без звернення особи) у разі набуття застрахованою особою права на призначення пенсії за віком при досягненні пенсійного віку, передбаченого частиною першою статті 26 цього Закону, на підставі відомостей, наявних у системі персоніфікованого обліку, якщо до досягнення пенсійного віку, передбаченого статтею 26 цього Закону, особа не повідомила про бажання одержувати пенсію з більш пізнього віку.\n\nУ разі відсутності в системі персоніфікованого обліку даних про страховий стаж, необхідний для призначення пенсії за віком (у тому числі за періоди до впровадження системи персоніфікованого обліку), територіальний орган Пенсійного фонду інформує застраховану особу, у тому числі через її особистий електронний кабінет на веб-порталі електронних послуг Пенсійного фонду, про відсутність таких відомостей та необхідність їх подання (за наявності). Документи про страховий стаж можуть бути подані до територіального органу Пенсійного фонду або через особистий електронний кабінет на веб-порталі електронних послуг Пенсійного фонду\";\n\n6) у частині першій статті 45:\n\nабзац перший викласти в такій редакції:\n\n\"1. Пенсія призначається з дня звернення за пенсією, крім таких випадків\";\n\nпункт 1 після абзацу першого доповнити новим абзацом такого змісту:\n\n\"Пенсія за віком, що призначається автоматично (без звернення особи), - з дня, що настає за днем досягнення пенсійного віку, крім випадків відсутності в системі персоніфікованого обліку відомостей про страховий стаж застрахованої особи, необхідний для призначення пенсії за віком при досягненні пенсійного віку, передбаченого частиною першою статті 26 цього Закону. У разі якщо документи про страховий стаж не подані протягом трьох місяців з дня досягнення застрахованою особою пенсійного віку, передбаченого частиною першою статті 26 цього Закону, вважається, що застрахована особа виявила бажання одержувати пенсію з більш пізнього віку\".\n\nУ зв’язку з цим абзац другий вважати абзацом третім;\n\n7) частину першу статті 47 після абзацу першого доповнити новим абзацом такого змісту:\n\n\"У разі якщо особа, якій пенсія за віком призначається автоматично (без звернення особи), протягом трьох місяців не повідомила територіальний орган Пенсійного фонду, у тому числі через особистий електронний кабінет на веб-порталі електронних послуг Пенсійного фонду, про обраний нею спосіб виплати пенсії вважається, що особа виявила бажання одержувати пенсію з більш пізнього віку\".\n\nУ зв’язку з цим абзаци другий - шостий вважати відповідно абзацами третім - сьомим.\n\n13. Частину четверту статті 29 Закону України \"Про статус депутата Верховної Ради Автономної Республіки Крим\" (Відомості Верховної Ради України, 2007 р., № 14, ст. 168; 2015 р., № 52, ст. 482) виключити.\n\n14. У частині третій статті 74 Регламенту Верховної Ради України, затвердженого Законом України \"Про Регламент Верховної Ради України\" (Відомості Верховної Ради України, 2010 р., №№ 14-17, ст. 133; 2013 р., № 14, ст. 89, № 49, ст. 687; 2020 р., № 38, ст. 279), слова \"витяг із трудової книжки про\" виключити.\n\n15. У Законі України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст. 11 із наступними змінами):\n\n1) у пункті 12 частини першої статті 1 слова \"де знаходиться (оформлена) його трудова книжка, до якої вноситься відповідний запис про роботу\" замінити словами \"та визначене ним як основне згідно з поданою заявою (до відкликання) та відомостями, що обліковуються в реєстрі застрахованих осіб Державного реєстру на її підставі\";\n\n2) пункт 4 частини другої статті 6 після слів \"подавати звітність\" доповнити словами \"у тому числі про основне місце роботи працівника\";\n\n3) у статті 17 :\n\nабзац перший частини першої доповнити словами \"а також для накопичення, зберігання та використання інформації про видані, продовжені та обліковані листки непрацездатності\";\n\nчастину другу викласти в такій редакції:\n\n\"2. Між центральним органом виконавчої влади, що реалізує державну податкову політику, державну політику з адміністрування єдиного внеску на загальнообов’язкове державне соціальне страхування, Пенсійним фондом, що ведуть Державний реєстр, та центральним органом виконавчої влади, що забезпечує формування державної політики у сфері соціального захисту населення, фондами загальнообов’язкового державного соціального страхування здійснюється обмін інформацією на безоплатній основі в порядку, встановленому центральним органом виконавчої влади, що забезпечує формування та реалізує державну фінансову політику, та центральним органом виконавчої влади, що забезпечує формування державної політики у сфері соціального захисту населення, за погодженням з Пенсійним фондом та фондами загальнообов’язкового державного соціального страхування\";\n\nабзац третій частини п’ятої замінити двома новими абзацами такого змісту:\n\n\"Інформація з реєстру застрахованих осіб Державного реєстру щодо періодів навчання осіб у закладах вищої освіти, а також здобутої ними освіти, набутого стажу надається на запит роботодавцям, фізичним та юридичним особам за згодою особи, відомості про яку запитуються, у порядку, встановленому Пенсійним фондом за погодженням з центральним органом виконавчої влади, що забезпечує формування державної політики у сфері соціального захисту населення.\n\nПри наданні відповіді на запит з реєстру застрахованих осіб Державного реєстру інформація, щодо якої подано відомості про визнання її недійсною, не надається\";\n\n4) статтю 18 викласти в такій редакції:\n\n\" Стаття 18. Джерела формування Державного реєстру\n\n1. Джерелами формування Державного реєстру є відомості, що надходять до центрального органу виконавчої влади, що реалізує державну податкову політику, державну політику з адміністрування єдиного внеску на загальнообов’язкове державне соціальне страхування, та Пенсійного фонду від:\n\nЄдиного державного реєстру юридичних осіб, фізичних осіб - підприємців та громадських формувань;\n\nплатників єдиного внеску;\n\nзастрахованих осіб;\n\nфондів загальнообов’язкового державного соціального страхування;\n\nДержавного реєстру актів цивільного стану громадян;\n\nЄдиного державного демографічного реєстру та розпорядників відомчих інформаційних систем, визначених Законом України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\";\n\nцентрального органу виконавчої влади, що реалізує державну політику у сферах забезпечення охорони прав і свобод людини, інтересів суспільства і держави, протидії злочинності, підтримання публічної безпеки і порядку;\n\nцентрального органу виконавчої влади, що забезпечує реалізацію державної політики у сфері міграції (імміграції та еміграції), громадянства, реєстрації фізичних осіб, біженців та інших визначених законодавством категорій мігрантів;\n\nподаткових органів;\n\nцентрального органу виконавчої влади, що реалізує державну політику у сфері статистики;\n\nцентрального органу виконавчої влади, що забезпечує формування державної політики у сфері трудових відносин;\n\nцентрального органу виконавчої влади, що забезпечує формування державної політики у сфері соціального захисту населення;\n\nцентрального органу виконавчої влади, що реалізує державну політику у сфері казначейського обслуговування бюджетних коштів;\n\nцентрального органу виконавчої влади, що забезпечує формування та реалізує державну політику у сферах освіти та науки;\n\nдержавної служби зайнятості;\n\nпідприємств, установ, організацій та військових частин;\n\nтериторіальних органів Пенсійного фонду за результатами перевірок платників єдиного внеску;\n\nустанов (закладів), осіб, які видають листки непрацездатності;\n\nінших джерел, передбачених законодавством.\n\n2. Пенсійний фонд у межах повноважень, визначених цим Законом, та виключно з метою ідентифікації особи для цілей, визначених цим Законом, має право отримувати інформацію з наявних державних та єдиних реєстрів, інших інформаційних баз, що перебувають у власності держави або підприємств, установ та організацій, в обсязі інформації про особу, передбаченому цим Законом. Пенсійний фонд у межах повноважень, визначених цим Законом, має право отримувати інформацію з реєстрів територіальних громад. Доступ до інформації здійснюється з дотриманням вимог законів України \" Про захист інформації в інформаційно-телекомунікаційних системах \", \"Про захист персональних даних\" . Порядок інформаційної взаємодії визначається Пенсійним фондом разом з відповідними центральними органами виконавчої влади, держателями реєстрів (інформаційних баз).\n\n3. Надання інформації та інформаційна взаємодія між Пенсійним фондом та розпорядниками реєстрів, інформаційних баз, зазначених у частині другій цієї статті, здійснюється в порядку, визначеному законами, що регулюють певну сферу суспільних відносин, та на умовах договорів, укладених з технічним адміністратором.\n\n4. Податкові органи зобов’язані подавати Пенсійному фонду необхідну для виконання покладених на нього обов’язків інформацію у порядку, визначеному центральним органом виконавчої влади, що забезпечує формування та реалізує державну фінансову політику, та Пенсійним фондом.\n\n5. До Державного реєстру шляхом електронної інформаційної взаємодії державних електронних інформаційних ресурсів надходить інформація з:\n\nДержавного реєстру актів цивільного стану громадян - у порядку та за формою, визначеними Пенсійним фондом та центральним органом виконавчої влади, що забезпечує формування та реалізацію державної політики у сфері державної реєстрації актів цивільного стану;\n\nЄдиної державної електронної бази з питань освіти - у порядку та за формою, визначеними Пенсійним фондом та центральним органом виконавчої влади, що забезпечує формування та реалізує державну політику у сферах освіти і науки\";\n\n5) у статті 20 :\n\nу частині першій:\n\nабзац другий після слів \"інформація про набуття\" доповнити словами \"та реалізацію ними\";\n\nдоповнити абзацом четвертим такого змісту:\n\n\"У разі якщо інформація про особу вноситься до реєстру застрахованих осіб вперше, проводиться ідентифікація особи з обов’язковим підтвердженням відповідності реєстраційного номера облікової картки платника податків даним Державного реєстру фізичних осіб - платників податків або серії (за наявності) та номера паспорта громадянина України (для фізичних осіб, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідний контролюючий орган і мають відмітку в паспорті громадянина України), документа, що посвідчує особу іноземця або особу без громадянства\";\n\nчастину четверту викласти в такій редакції:\n\n\"4. На кожну застраховану особу заводиться персональна електронна облікова картка, до якої включаються такі відомості:\n\n1) умовно-постійна частина картки:\n\nунікальний номер електронної облікової картки;\n\nномер посвідчення застрахованої особи;\n\nпрізвище, ім’я та по батькові на момент створення електронної облікової картки;\n\nпрізвище, ім’я та по батькові на поточний момент;\n\nдата народження;\n\nстать;\n\nунікальний номер запису в Єдиному державному демографічному реєстрі та серія (за наявності), номер і назва документа, що його посвідчує;\n\nгромадянство;\n\nвідцифрований зразок підпису особи;\n\nвідцифрований образ обличчя особи;\n\nдокумент, що посвідчує особу та підтверджує громадянство, документ, що посвідчує особу іноземця або особу без громадянства (паспорт громадянина України, посвідка на постійне проживання або посвідка на тимчасове проживання);\n\nвідомості про освіту (рівень та ступінь освіти, кваліфікація, спеціальність);\n\nмісце проживання;\n\nномер телефону та адреса електронної пошти;\n\nвідомості про смерть, визнання фізичної особи безвісно відсутньою, оголошення фізичної особи померлою;\n\n2) частина картки, що відображає страховий стаж, заробітну плату (дохід, грошове забезпечення), розмір сплаченого єдиного внеску та інші дані, необхідні для обчислення та призначення страхових виплат за окремими видами загальнообов’язкового державного соціального страхування:\n\nреєстраційний номер облікової картки платника податків (крім осіб, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідний контролюючий орган і мають відмітку в паспорті громадянина України, для яких зазначаються серія (за наявності) та номер документа, що посвідчує особу, з індексом: для осіб з паспортом громадянина України у формі книжечки \"БК\", для осіб з паспортом громадянина України у формі картки - \"Р\", для іноземців та осіб без громадянства, які працювали на території України і не мали реєстраційного номера облікової картки платника податків, - \"F\");\n\nрік, за який внесено відомості;\n\nрозмір єдиного внеску за відповідний місяць;\n\nсума сплаченого єдиного внеску за відповідний місяць;\n\nпрофесійна назва роботи;\n\nпосада із зазначенням структурного підрозділу;\n\nвідомості про трудову діяльність (про прийняття на роботу, присвоєння, зміну, позбавлення розряду, рангу, класу, звання, категорії, проходження стажування, переведення на іншу роботу, підстави звільнення);\n\nінформація про основне місце роботи;\n\nдані про особливі умови праці, що дають право на пільги із загальнообов’язкового державного соціального страхування;\n\nномер списків (розділ, підрозділ) виробництв, робіт, професій, посад і показників, затверджених Кабінетом Міністрів України;\n\nрезультати атестації умов праці із зазначенням номера і дати розпорядчого акта;\n\nповна/неповна зайнятість;\n\nкількість відпрацьованих застрахованою особою календарних днів (годин) за відповідний місяць, у тому числі в особливих умовах праці, що дають право на пільги;\n\nінформація про підтвердження набутого особою на боці договірної сторони стажу роботи (страхового стажу) для застосовування накопичення періодів стажу роботи (страхового стажу) відповідно до міжнародних договорів;\n\nсума виплат (доходу), з якої сплачено страхові внески за відповідний місяць;\n\nсума призначеної пенсії;\n\nінша інформація, необхідна для обчислення та призначення страхових виплат за окремими видами загальнообов’язкового державного соціального страхування;\n\nінформація про страхові випадки:\n\nдата страхового випадку;\n\nвид страхового випадку;\n\n3) частина картки, що відображає особливості статусу особи:\n\nінформація про належність особи до ветеранів війни, осіб, які постраждали внаслідок Чорнобильської катастрофи, інших ядерних аварій та випробувань, військових навчань із застосуванням ядерної зброї, студентів, курсантів невійськових закладів вищої освіти, які отримують соціальні стипендії, осіб, які отримують державну допомогу постраждалим учасникам масових акцій громадського протесту та членам їхніх сімей тощо;\n\nвідомості про групу, причину інвалідності (із зазначенням у відповідних випадках нозологічних форм захворювань), строк, на який встановлено інвалідність;\n\nвідомості про батьків (усиновлювачів), опікунів, піклувальників та інших законних представників;\n\nвідомості про членів сім’ї, які перебувають на утриманні застрахованої особи, та її дітей;\n\nвідомості про дату виїзду за межі України та дату повернення на територію України;\n\nінформація про судимість за вчинення кримінального правопорушення у випадках, передбачених законодавством, а також інформація про позбавлення права обіймати певні посади чи займатися певною діяльністю;\n\nінша інформація, необхідна для обчислення та призначення виплат за окремими видами загальнообов’язкового державного соціального страхування.\n\nЯкщо фізична особа має право на пільги згідно з кількома законами, до реєстру застрахованих осіб включається інформація про всі ознаки такого статусу. У разі якщо фізична особа, яка має і використовує право на пільги на підставі одного із законів України, використовує також своє право на інші пільги як член сім’ї пільговика, який має право на пільги згідно з іншими законами, така фізична особа включається до реєстру застрахованих осіб також як член сім’ї пільговика. Перелік та складові ознак особливостей статусу особи, що включаються до персональної електронної облікової картки, визначаються Пенсійним фондом за погодженням із центральним органом виконавчої влади, що забезпечує формування державної політики у сфері соціального захисту населення;\n\n4) частина картки, що відображає здійснення виплат за окремими видами загальнообов’язкового державного соціального страхування:\n\nвид страхової виплати;\n\nвид соціальної пільги;\n\nвид соціальної виплати;\n\nдата, з якої призначено виплату;\n\nдата початку та закінчення виплати (пільги);\n\nсума виплати (помісячні суми виплати);\n\nіндексація страхової виплати;\n\n5) частина картки, що відображає трудову діяльність особи, у тому числі за період до 1 січня 2004 року (далі - електронна трудова книжка). Відомості, зазначені в цьому пункті стосовно періодів роботи та інших періодів, які відповідно до законодавства, що діяло раніше, зараховувалися до стажу роботи та займаних особою посад за період до набрання чинності Законом України \"Про внесення змін до деяких законодавчих актів України щодо обліку трудової діяльності працівника в електронній формі\", вносяться до даних реєстру застрахованих осіб на підставі трудової книжки особи, а за відсутності трудової книжки або відповідних записів у ній - документів, передбачених порядком підтвердження наявного стажу роботи за відсутності трудової книжки або відповідних записів у ній, встановленим Кабінетом Міністрів України. Порядок та черговість подання відомостей для створення електронних трудових книжок визначаються Пенсійним фондом за погодженням із центральним органом виконавчої влади, що забезпечує формування державної політики у сфері соціального захисту населення.\n\nПерсоніфіковані відомості, включені до електронної облікової картки особи, зберігаються протягом усього життя особи, а після її смерті - протягом 75 років.\n\nІнформація, що зазнавала змін, зберігається з відповідною приміткою\";\n\nчастину п’яту виключити;\n\nчастину шосту викласти в такій редакції:\n\n\"6. Зміни та уточнення вносяться до відомостей реєстру застрахованих осіб у порядку, встановленому Пенсійним фондом за погодженням із центральним органом виконавчої влади, що забезпечує формування державної політики у сфері соціального захисту населення.\n\nЗміна до відомостей про прізвище, ім’я та по батькові особи на поточний момент, реєстраційний номер облікової картки платника податків, дату народження, місце народження, стать, громадянство, освіту, серію (за наявності) та номер паспорта громадянина України, номер телефону, адресу місця проживання може вноситися за заявою застрахованої особи в порядку, встановленому Пенсійним фондом за погодженням із центральним органом виконавчої влади, що забезпечує формування державної політики у сфері соціального захисту населення\";\n\n6) у пункті 1 -1 розділу VIII \"Прикінцеві та перехідні положення\":\n\nслова та цифри \"абзацу другого підпункту 1 частини третьої статті 20\" замінити словами та цифрами \"абзацу третього підпункту 1 частини четвертої статті 20\";\n\nцифри \"2020\" замінити цифрами \"2026\";\n\n7) у тексті Закону слова \"Єдиний державний реєстр юридичних осіб та фізичних осіб - підприємців\" у всіх відмінках замінити словами \"Єдиний державний реєстр юридичних осіб, фізичних осіб - підприємців та громадських формувань\" у відповідному відмінку.\n\n16. Абзац п’ятий частини першої статті 29 Закону України \"Про зайнятість населення\" (Відомості Верховної Ради України, 2013 р., № 24, ст. 243; 2019 р., № 30, ст. 119) викласти в такій редакції:\n\n\"Відомості про проходження стажування вносяться до реєстру застрахованих осіб Державного реєстру загальнообов’язкового державного соціального страхування в порядку, встановленому Пенсійним фондом України за погодженням із центральним органом виконавчої влади, що забезпечує формування державної політики у сфері соціального захисту населення\".\n\n17. В абзаці дев’ятому частини п’ятої статті 9 Закону України \"Про Кабінет Міністрів України\" (Відомості Верховної Ради України, 2014 р., № 13, ст. 222; 2016 р., № 4, ст. 43; 2018 р., № 36, ст. 272; 2020 р., № 38, ст. 279) слова \"Трудова книжка, документи\" замінити словом \"Документи\".\n\n18. Абзац третій частини сьомої статті 4 Закону України \"Про забезпечення прав і свобод внутрішньо переміщених осіб\" (Відомості Верховної Ради України, 2015 р., № 1, ст. 1; 2016 р., № 6, ст. 58, № 10, ст. 99) після слів \"здійснення трудової діяльності\" доповнити словами \"(за наявності)\".\n\n19. У Законі України \"Про прокуратуру\" (Відомості Верховної Ради України, 2015 р., № 2-3, ст. 12; 2017 р., № 7-8, ст. 50; 2019 р., № 42, ст. 238):\n\n1) пункт 5 частини першої статті 30 викласти в такій редакції:\n\n\"5) копію трудової книжки (за наявності) або відомості про трудову діяльність з реєстру застрахованих осіб Державного реєстру загальнообов’язкового державного соціального страхування\";\n\n2) у частині другій статті 36:\n\nтретє речення абзацу першого виключити;\n\nдоповнити абзацом другим такого змісту:\n\n\"Відомості про складення Присяги вносяться до реєстру застрахованих осіб Державного реєстру загальнообов’язкового державного соціального страхування в порядку, встановленому Пенсійним фондом України за погодженням із центральним органом виконавчої влади, що забезпечує формування державної політики у сфері соціального захисту населення. На вимогу прокурора про складення Присяги вноситься запис у його трудову книжку\".\n\n20. Частину другу статті 21 Закону України \"Про загальнообов’язкове державне соціальне страхування\" (Відомості Верховної Ради України, 2015 р., № 11, ст. 75) викласти в такій редакції:\n\n\"2. Страховий стаж обчислюється за даними реєстру застрахованих осіб Державного реєстру загальнообов’язкового державного соціального страхування, у тому числі за даними про трудову діяльність працівників, внесеними відповідно до Закону України \"Про збір та облік єдиного внеску на загальнообов’язкове державне соціальне страхування\", а за періоди, за які не внесені дані до реєстру застрахованих осіб Державного реєстру загальнообов’язкового державного соціального страхування, - у порядку та на умовах, передбачених законодавством, що діяло раніше\".\n\n21. Пункт 5 частини другої статті 20 Закону України \"Про Рахункову палату\" (Відомості Верховної Ради України, 2015 р., № 36, ст. 360) викласти в такій редакції:\n\n\"5) копію трудової книжки (за наявності) або відомості про трудову діяльність з реєстру застрахованих осіб Державного реєстру загальнообов’язкового державного соціального страхування\".\n\n22. Пункт 6 частини першої статті 54 Закону України \"Про Національну поліцію\" (Відомості Верховної Ради України, 2015 р., № 40-41, ст. 379) викласти в такій редакції:\n\n\"6) відомості про трудову діяльність з реєстру застрахованих осіб Державного реєстру загальнообов’язкового державного соціального страхування\".\n\n23. У Законі України \"Про державну службу\" (Відомості Верховної Ради України, 2016 р., № 4, ст. 43):\n\n1) у частині третій статті 36:\n\nдруге речення абзацу першого виключити;\n\nдоповнити абзацом другим такого змісту:\n\n\"Відомості про складення Присяги вносяться до реєстру застрахованих осіб Державного реєстру загальнообов’язкового державного соціального страхування в порядку, встановленому Пенсійним фондом України за погодженням із центральним органом виконавчої влади, що забезпечує формування державної політики у сфері соціального захисту населення. На вимогу державного службовця про складення Присяги державного службовця робиться запис у трудовій книжці державного службовця\";\n\n2) у частині одинадцятій статті 39:\n\nв абзаці першому слова \"та трудовій книжці\" виключити;\n\nдоповнити абзацом другим такого змісту:\n\n\"Відомості про присвоєння, зміну та позбавлення рангу державного службовця вносяться до реєстру застрахованих осіб Державного реєстру загальнообов’язкового державного соціального страхування в порядку, встановленому Пенсійним фондом України за погодженням із центральним органом виконавчої влади, що забезпечує формування державної політики у сфері соціального захисту населення. На вимогу державного службовця у трудовій книжці державного службовця робиться запис про присвоєння, зміну та позбавлення рангу державного службовця\".\n\n24. У частині другій статті 65 Закону України \"Про виконавче провадження\" (Відомості Верховної Ради України, 2016 р., № 30, ст. 542) слова \"та внесення відповідного запису до трудової книжки стягувача\" виключити.\n\n25. Пункт 5 частини першої статті 8 Закону України \"Про Вищу раду правосуддя\" (Відомості Верховної Ради України, 2017 р., № 7-8, ст. 50) викласти в такій редакції:\n\n\"5) відомості про трудову діяльність з реєстру застрахованих осіб Державного реєстру загальнообов’язкового державного соціального страхування, копію послужного списку (за наявності)\".\n\n26. Частину шістнадцяту статті 25 Закону України \"Про дипломатичну службу\" (Відомості Верховної Ради України, 2018 р., № 26, ст. 219) викласти в такій редакції:\n\n\"16. В особовій справі дипломатичного службовця робиться запис про присвоєння, зміну та позбавлення дипломатичного рангу. Відомості про присвоєння, зміну та позбавлення дипломатичного рангу вносяться до реєстру застрахованих осіб Державного реєстру загальнообов’язкового державного соціального страхування в порядку, встановленому Пенсійним фондом України за погодженням з центральним органом виконавчої влади, що забезпечує формування державної політики у сфері соціального захисту населення. На вимогу дипломатичного службовця в його трудовій книжці робиться запис про присвоєння, зміну та позбавлення дипломатичного рангу\".\n\nII. Прикінцеві та перехідні положення\n\n1. Цей Закон набирає чинності через три місяці з дня його опублікування, крім пункту 4 цього розділу, який набирає чинності з дня опублікування цього Закону.\n\n2. Установити, що включення Пенсійним фондом України до реєстру застрахованих осіб Державного реєстру загальнообов’язкового державного соціального страхування відсутніх відомостей про трудову діяльність працівників здійснюється протягом п’яти років з дня набрання чинності цим Законом на підставі відомостей, поданих страхувальником або застрахованою особою у порядку та строки, встановлені Пенсійним фондом України за погодженням із центральним органом виконавчої влади, що забезпечує формування державної політики у сфері соціального захисту населення, та центральним органом виконавчої влади, що забезпечує формування державної політики у сфері трудових відносин.\n\nПісля завершення цих робіт наявні трудові книжки видаються працівникам особисто під підпис.\n\nВласник або уповноважений ним орган зобов’язаний видати належно оформлену трудову книжку працівнику, з яким укладено трудовий договір до набрання чинності цим Законом та який звільняється до завершення процедури включення до реєстру застрахованих осіб Державного реєстру загальнообов’язкового державного соціального страхування відсутніх відомостей про трудову діяльність, у день звільнення.\n\n3. Установити, що до завершення включення до реєстру застрахованих осіб Державного реєстру загальнообов’язкового державного соціального страхування відсутніх відомостей про трудову діяльність працівників дані трудової книжки використовуються для врахування відомостей про трудову діяльність за період до набрання чинності цим Законом.\n\n4. Кабінету Міністрів України протягом трьох місяців з дня опублікування цього Закону:\n\nзабезпечити розроблення та затвердження нормативно-правових актів, що випливають із цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\n5. Кабінету Міністрів України щорічно, починаючи з 2021 року, інформувати Верховну Раду України про стан виконання цього Закону.\n\nПрезидент України\n\nВ.ЗЕЛЕНСЬКИЙ\n\nм. Київ\n\n5 лютого 2021 року\n\n№ 1217-IX\n\nПро внесення змін до деяких законодавчих актів України щодо обліку трудової діяльності працівника в електронній формі\nЗакон України від 05.02.2021 № 1217-IX\n\nПрийняття від 05.02.2021\nПостійна адреса:\nhttps://zakon.rada.gov.ua/go/1217-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}