{
  "id": "ua-law-283-20",
  "type": "statute",
  "title": "Закон України (283-20)",
  "title_en": "",
  "short_name": "283-20",
  "status": "in_force",
  "issued_date": "2019-11-12",
  "url": "https://zakon.rada.gov.ua/laws/show/283-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо запровадження середньострокового планування розвитку і утримання автомобільних доріг\n\n(Відомості Верховної Ради України (ВВР), 2020, № 2, ст.7)\n\nВерховна Рада України постановляє :\n\nI. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1. Частину першу статті 2 доповнити пунктом 47 -1 такого змісту:\n\n\"47 -1 ) середньострокове зобов’язання за типовими договорами на будівництво, реконструкцію, ремонт і утримання автомобільних доріг - зобов’язання відповідно до укладених договорів (контрактів) за напрямами використання коштів, визначеними пунктами 1 і 2 частини третьої статті 24 -2 цього Кодексу, згідно з яким необхідно здійснити платежі протягом поточного бюджетного періоду та/або середньострокового періоду в межах відповідних бюджетних призначень, встановлених законом про Державний бюджет України, та обсягу коштів державного дорожнього фонду (за такими напрямами), визначеного Бюджетною декларацією та/або програмними документами економічного і соціального розвитку\".\n\n2. Пункт 7 частини дев’ятої статті 33 доповнити словами і цифрами \"обсягу коштів державного дорожнього фонду (за напрямами, визначеними частиною третьою статті 24 -2 цього Кодексу)\".\n\n3. У статті 48 :\n\n1) абзац перший частини першої викласти в такій редакції:\n\n\"1. Розпорядники бюджетних коштів беруть бюджетні зобов’язання та здійснюють платежі тільки в межах бюджетних асигнувань, встановлених кошторисами, враховуючи необхідність виконання бюджетних зобов’язань минулих років; довгострокових зобов’язань за енергосервісом, узятих на облік органами Казначейства України; середньострокових зобов’язань за типовими договорами на будівництво, реконструкцію, ремонт і утримання автомобільних доріг; щодо завдань (проектів) Національної програми інформатизації - після їх погодження з Генеральним державним замовником Національної програми інформатизації\";\n\n2) частину другу після абзацу першого доповнити новим абзацом такого змісту:\n\n\"Кредиторська заборгованість розпорядників бюджетних коштів за середньостроковими зобов’язаннями за типовими договорами на будівництво, реконструкцію, ремонт і утримання автомобільних доріг на кінець поточного бюджетного періоду не може перевищувати залишка коштів спеціального фонду державного бюджету, утвореного за рахунок надходжень, які є джерелом формування державного дорожнього фонду та використовуються за напрямами, визначеними пунктами 1 і 2 частини третьої статті 24 -2 цього Кодексу\".\n\nУ зв’язку з цим абзац другий вважати абзацом третім.\n\nII. ПРИКІНЦЕВІ ПОЛОЖЕННЯ\n\n1. Цей Закон набирає чинності з 1 січня 2020 року.\n\n2. Кабінету Міністрів України протягом трьох місяців з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n12 листопада 2019 року\n\n№ 283-IX\n\nПро внесення змін до Бюджетного кодексу України щодо запровадження середньострокового планування розвитку і утримання автомобільних доріг\nЗакон України від 12.11.2019 № 283-IX\n\nПрийняття від 12.11.2019\nПостійна адреса:\nhttps://zakon.rada.gov.ua/go/283-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}