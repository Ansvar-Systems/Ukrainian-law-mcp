{
  "id": "ua-law-3534-20",
  "type": "statute",
  "title": "Закон України (3534-20)",
  "title_en": "",
  "short_name": "3534-20",
  "status": "in_force",
  "issued_date": "2023-12-21",
  "url": "https://zakon.rada.gov.ua/laws/show/3534-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо пріоритетних напрямів розвитку науки і техніки та інноваційної діяльності\n\n(Відомості Верховної Ради (ВВР), 2024, № 3, ст.21)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про пріоритетні напрями розвитку науки і техніки\" (Відомості Верховної Ради України, 2011 р., № 4, ст. 23; із змінами, внесеними законами України від 29 січня 2021 року № 1162-IX, від 1 лютого 2022 року № 2031-IX та від 12 січня 2023 року № 2859-IX):\n\nабзац другий статті 2 викласти в такій редакції:\n\n\"пріоритетні напрями розвитку науки і техніки - науково, економічно та соціально обґрунтовані напрями науково-технічного розвитку на довгостроковий період (понад 10 років), яким надається пріоритетна державна підтримка з метою формування ефективного сектору наукових досліджень і науково-технічних розробок для забезпечення конкурентоспроможності вітчизняного виробництва, сталого розвитку, національної безпеки і оборони України та підвищення якості життя населення\";\n\nстаттю 3 викласти в такій редакції:\n\n\" Стаття 3. Пріоритетні напрями розвитку науки і техніки\n\nВизначити пріоритетними напрямами розвитку науки і техніки на період до припинення або скасування воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та до 31 грудня року, наступного після припинення або скасування воєнного стану:\n\n1) національна безпека і оборона;\n\n2) фундаментальні наукові дослідження з найбільш важливих проблем розвитку науково-технічного, соціально-економічного, суспільно-політичного, людського потенціалу для забезпечення конкурентоспроможності України у світі та сталого розвитку суспільства і держави;\n\n3) інформаційні та комунікаційні технології;\n\n4) енергетика та енергоефективність;\n\n5) раціональне природокористування;\n\n6) науки про життя, нові технології профілактики та лікування найпоширеніших захворювань;\n\n7) нові речовини і матеріали\".\n\n2. У Законі України \"Про пріоритетні напрями інноваційної діяльності в Україні\" (Відомості Верховної Ради України, 2012 р., № 19-20, ст. 166; із змінами, внесеними Законом України від 1 лютого 2022 року № 2031-IX):\n\nчастину першу статті 2 викласти в такій редакції:\n\n\"1. Пріоритетні напрями інноваційної діяльності в Україні (далі - пріоритетні напрями) - науково і економічно обґрунтовані та визначені відповідно до цього Закону напрями провадження інноваційної діяльності, що спрямовані на забезпечення національної безпеки і оборони, економічної безпеки держави, створення високотехнологічної конкурентоспроможної екологічно чистої продукції, надання високоякісних послуг та збільшення експортного потенціалу держави з ефективним використанням вітчизняних та світових науково-технічних досягнень\";\n\nстаттю 4 викласти в такій редакції:\n\n\" Стаття 4. Стратегічні пріоритетні напрями інноваційної діяльності\n\n1. Стратегічними пріоритетними напрямами до припинення або скасування воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та до 31 грудня року, наступного після припинення або скасування воєнного стану, є:\n\n1) технологічне оновлення та розвиток сфер національної безпеки і оборони;\n\n2) освоєння нових технологій транспортування енергії, впровадження енергоефективних, ресурсозберігаючих технологій, освоєння альтернативних джерел енергії;\n\n3) освоєння нових технологій високотехнологічного розвитку транспортної системи, ракетно-космічної галузі, авіа- і суднобудування, озброєння та військової техніки;\n\n4) освоєння нових технологій виробництва матеріалів, їх оброблення і з’єднання, створення індустрії наноматеріалів та нанотехнологій;\n\n5) технологічне оновлення та розвиток агропромислового комплексу;\n\n6) впровадження нових технологій та обладнання для якісного медичного обслуговування, лікування, фармацевтики;\n\n7) широке застосування технологій більш чистого виробництва та охорони навколишнього природного середовища;\n\n8) розвиток сучасних інформаційних, комунікаційних технологій, робототехніки\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України:\n\nу місячний строк з дня набрання чинності цим Законом привести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом;\n\nпротягом шести місяців з дня набрання чинності цим Законом розробити та подати до Верховної Ради України оновлений пакет проектів законів про визначення пріоритетних напрямів розвитку науки і техніки та пріоритетних напрямів інноваційної діяльності, спрямованих на повоєнну відбудову України, з визначенням конкретних механізмів їх забезпечення.\n\nПрезидент України\n\nВ. ЗЕЛЕНСЬКИЙ\n\nм. Київ\n\n21 грудня 2023 року\n\n№ 3534-IX\n\nПро внесення змін до деяких законів України щодо пріоритетних напрямів розвитку науки і техніки та інноваційної діяльності\nЗакон України від 21.12.2023 № 3534-IX\n\nПрийняття від 21.12.2023\nПостійна адреса:\nhttps://zakon.rada.gov.ua/go/3534-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}