{
  "id": "ua-law-1222-14",
  "type": "statute",
  "title": "Закон України (1222-14)",
  "title_en": "",
  "short_name": "1222-14",
  "status": "in_force",
  "issued_date": "1999-11-17",
  "url": "https://zakon.rada.gov.ua/laws/show/1222-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\n( Відомості Верховної Ради України (ВВР), 1999, N 52, ст. 465 )\n{ Із змінами, внесеними згідно із Законом\nN 2464-VI ( 2464-17 ) від 08.07.2010, ВВР, 2011, N 2-3, ст.11 }\n\nВерховна Рада України п о с т а н о в л я є :\nI. Внести зміни до таких законів України:\n1. У статті 53 Закону України \"Про пенсійне забезпечення\"\n( 1788-12 ) (Відомості Верховної Ради України, 1992 р., N 3,\nст.10; 1995 р., N 43, ст.313):\n1) частину першу після слів \"(крім пенсій працівникам\nльотно-випробного складу авіації\" доповнити словами \"та особам\nльотних екіпажів повітряних суден цивільної авіації (пілотам,\nштурманам, бортінженерам, бортмеханікам, бортрадистам,\nльотчикам-наглядачам) і бортоператорам, які виконують спеціальні\nроботи в польотах)\";\n2) частину другу доповнити словами \"та особам льотних\nекіпажів повітряних суден цивільної авіації (пілотам, штурманам,\nбортінженерам, бортмеханікам, бортрадистам, льотчикам-наглядачам)\nі бортоператорам, які виконують спеціальні роботи в польотах\";\n3) частину третю викласти в такій редакції:\n\"Працівникам льотно-випробного складу та особам льотних\nекіпажів повітряних суден цивільної авіації (пілотам, штурманам,\nбортінженерам, бортмеханікам, бортрадистам, льотчикам-наглядачам)\nі бортоператорам, які виконують спеціальні роботи в польотах,\nпенсії обчислюються з середньомісячного заробітку за роботу, що\nдає право на пенсію за вислугу років (частина перша статті 64 та\nстатті 65, 66, 69), одержуваного перед її припиненням, і\nпризначаються в розмірах, передбачених частинами першою - третьою,\nшостою статті 19 та статтею 21 цього Закону для пенсій за віком, і\nне можуть перевищувати 85 процентів заробітку для працівників\nльотно-випробного складу та 75 процентів заробітку для осіб\nльотних екіпажів повітряних суден цивільної авіації (пілотів,\nштурманів, бортінженерів, бортмеханіків, бортрадистів,\nльотчиків-наглядачів) і бортоператорів, які виконують спеціальні\nроботи в польотах. При цьому розмір пенсії для осіб льотних\nекіпажів повітряних суден цивільної авіації (пілотів, штурманів,\nбортінженерів, бортмеханіків, бортрадистів, льотчиків-наглядачів)\nі бортоператорів, які виконують спеціальні роботи в польотах, не\nможе перевищувати дві з половиною величини середньої заробітної\nплати працівників, зайнятих в галузях економіки України, за\nкалендарний рік, що передує місяцю, з якого призначається пенсія\".\n2. У Законі України \"Про збір на обов'язкове державне\nпенсійне страхування\" ( 400/97-ВР ) (Відомості Верховної Ради\nУкраїни, 1997 р., N 37, ст.237; 1998 р., N 11-12, ст.49, N 25,\nст.147, N 42, ст.257, N 49, ст.303; 1999 р., N 5-6, ст.39, N 25,\nст.211, N 38, ст.349):\n1) пункт 1 статті 2 доповнити абзацом третім такого змісту:\n\"Для платників збору, визначених пунктами 1 і 2 статті 1\nцього Закону, які використовують працю найманих працівників з\nчисла осіб льотних екіпажів повітряних суден цивільної авіації\n(пілотів, штурманів, бортінженерів, бортмеханіків, бортрадистів,\nльотчиків-наглядачів) і бортоператорів, які виконують спеціальні\nроботи в польотах, об'єктом оподаткування є також фактичні витрати\nна виплату і доставку пенсій, призначених відповідно до статті 53\nЗакону України \"Про пенсійне забезпечення\", в частині, що\nперевищує розміри пенсій за вислугу років, обчислені відповідно до\nчастини першої статті 53 Закону України \"Про пенсійне\nзабезпечення\", з урахуванням суми коштів платників збору,\nвизначених пунктом 4 статті 1 цього Закону\";\n\n{ Підпункт 2 пункту 2 розділу I втратив чинність на підставі\nЗакону N 2464-VI ( 2464-17 ) від 08.07.2010 }\n\nII. Прикінцеві положення\n1. Цей Закон набирає чинності з дня його опублікування.\n2. Встановити, що дія статті 53 Закону України \"Про пенсійне\nзабезпечення\" поширюється на працівників з числа осіб льотних\nекіпажів повітряних суден цивільної авіації (пілотів, штурманів,\nбортінженерів, бортмеханіків, бортрадистів, льотчиків-наглядачів)\nі бортоператорів, які виконували спеціальні роботи в польотах, які\nвийшли на пенсію до набрання чинності цим Законом.\n3. Кабінету Міністрів України забезпечити прийняття\nнормативно-правових актів, що випливають із цього Закону.\n\nПрезидент України Л.КУЧМА\n\nм. Київ, 17 листопада 1999 року\nN 1222-XIV\n\nПро внесення змін до деяких законів України\nЗакон України від 17.11.1999 № 1222-XIV\n\nРедакція від 01.01.2011 , підстава — 2464-VI\nПостійна адреса:\nhttps://zakon.rada.gov.ua/go/1222-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}