{
  "id": "ua-law-3614-17",
  "type": "statute",
  "title": "Закон України (3614-17)",
  "title_en": "",
  "short_name": "3614-17",
  "status": "in_force",
  "issued_date": "2011-07-07",
  "url": "https://zakon.rada.gov.ua/laws/show/3614-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Бюджетного кодексу України\nта деяких інших законодавчих актів України\n( Відомості Верховної Ради України (ВВР), 2012, N 9, ст.63 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Бюджетному кодексі України ( 2456-17 ) (Відомості\nВерховної Ради України, 2010 р., N 50-51, ст. 572):\n1) у частині першій статті 1 слова \"а також питання\nвідповідальності за порушення бюджетного законодавства\" замінити\nсловами \"і питання відповідальності за порушення бюджетного\nзаконодавства, а також визначаються правові засади утворення та\nпогашення державного і місцевого боргу\";\n2) у частині першій статті 2:\nу пунктах 16 і 17 слова \"отриманих та непогашених\" замінити\nсловами \"повернення отриманих та непогашених станом\";\nпункт 41 після слова \"боргових\" доповнити словом\n\"гарантійних\";\nдоповнити пунктами 12-1, 15-1, 26-1, 37-1, 41-1 і 49-1 такого\nзмісту:\n\"12-1) боргове зобов'язання - зобов'язання позичальника перед\nкредитором за кредитом (позикою), що виникло внаслідок випуску і\nрозміщення боргових цінних паперів та/або укладання кредитних\nдоговорів\";\n\"15-1) гарантійне зобов'язання - зобов'язання гаранта\nповністю або частково виконати боргові зобов'язання суб'єкта\nгосподарювання - резидента України перед кредитором у разі\nневиконання таким суб'єктом його зобов'язань за кредитом\n(позикою), залученим під державну чи місцеву гарантію\";\n\"26-1) квазіфіскальні операції - операції органів державної\nвлади і місцевого самоврядування, Національного банку України,\nфондів загальнообов'язкового державного соціального і пенсійного\nстрахування, суб'єктів господарювання державного і комунального\nсекторів економіки, що не відображаються у показниках бюджету, але\nможуть призвести до зменшення надходжень бюджету та/або\nпотребувати додаткових витрат бюджету в майбутньому\";\n\"37-1) обслуговування державного (місцевого) боргу - операції\nщодо здійснення плати за користування кредитом (позикою), сплати\nкомісій, штрафів та інших платежів, пов'язаних з управлінням\nдержавним (місцевим) боргом. До таких операцій не належить\nпогашення державного (місцевого) боргу\";\n\"41-1) погашення державного (місцевого) боргу - операції з\nповернення позичальником кредитів (позик) відповідно до умов\nкредитних договорів та/або випуску боргових цінних паперів\";\n\"49-1) управління державним (місцевим) боргом - сукупність\nдій, пов'язаних із здійсненням запозичень, обслуговуванням і\nпогашенням державного (місцевого) боргу, інших правочинів з\nдержавним (місцевим) боргом, що спрямовані на досягнення\nзбалансованості бюджету та оптимізацію боргового навантаження\";\n3) у статті 16:\nа) у назві слова \"борговими зобов'язаннями\" замінити словами\n\"державним (місцевим) боргом\";\nб) у частині першій:\nв абзаці першому слово \"межах\" замінити словами \"межах,\nвизначених законом про Державний бюджет України, з дотриманням\";\nв абзаці другому слова \"у межах, визначених законом про\nДержавний бюджет України\" виключити;\nв) у частині другій:\nперше речення викласти в такій редакції:\n\"2. Кредити (позики) від іноземних держав, банків і\nміжнародних фінансових організацій для реалізації інвестиційних\nпрограм (проектів) залучаються державою на підставі міжнародних\nдоговорів України і відносяться до державних зовнішніх\nзапозичень\";\nу другому реченні слова \"Відповідно до укладених кредитних\nдоговорів кошти\" замінити словом \"Кошти\";\nу третьому реченні слова \"Такі кредитні договори\" замінити\nсловами \"Відповідні міжнародні договори\";\nг) у першому реченні абзацу другого частини третьої слово\n\"п'ятсот\" замінити словом \"триста\";\nґ) у частині четвертій слова \"цією статтею\" замінити словами\n\"цим Кодексом\";\nд) у частині сьомій:\nслова \"економії бюджетних коштів\" замінити словами\n\"ефективного управління державним (місцевим) боргом\";\nдоповнити абзацом другим такого змісту:\n\"Міністерство фінансів України (місцевий фінансовий орган)\nможе залучати суб'єктів господарювання для надання агентських,\nконсультаційних, рейтингових та інших послуг, необхідних для\nуправління державним (місцевим) боргом, за рахунок коштів\nдержавного (місцевого) бюджету в межах бюджетних призначень на\nобслуговування державного (місцевого) боргу\";\nе) доповнити частиною дев'ятою такого змісту:\n\"9. Умови випуску та обігу державних цінних паперів і цінних\nпаперів, емітованих Автономною Республікою Крим, відповідною\nміською радою, визначаються з урахуванням Закону України \"Про\nцінні папери та фондовий ринок\" ( 3480-15 ).\nМіністерство фінансів України оприлюднює графік проведення\nаукціонів з розміщення державних боргових цінних паперів на\nвнутрішньому ринку. Такий графік може уточнюватися у зв'язку із\nзміною умов державних запозичень та/або кон'юнктури фінансового\nринку\";\n4) у статті 17:\nа) назву викласти в такій редакції:\n\" Стаття 17. Державні та місцеві гарантії\";\nб) у частині першій:\nу першому реченні слова \"може надавати Кабінет Міністрів\nУкраїни\" замінити словами \"можуть надаватися за рішенням Кабінету\nМіністрів України або на підставі міжнародних договорів України\";\nдруге речення після слова \"правочини\" доповнити словами \"щодо\nйого рішень\";\nв) частини третю і четверту викласти в такій редакції:\n\"3. Державні (місцеві) гарантії надаються на умовах\nплатності, строковості, а також забезпечення виконання зобов'язань\nу спосіб, передбачений законом.\nПравочин щодо надання державної (місцевої) гарантії\nоформляється в письмовій формі та має визначати: предмет гарантії;\nповні найменування та місцезнаходження суб'єкта господарювання і\nкредитора (у разі гарантування виконання зобов'язань за кредитним\nдоговором); обсяг кредиту (позики); обсяг гарантійних зобов'язань\nта порядок їх виконання; умови настання гарантійного випадку;\nстрок дії гарантії.\nОбов'язковою умовою надання державної (місцевої) гарантії є\nукладення договору між Міністерством фінансів України (відповідним\nмісцевим фінансовим органом) та суб'єктом господарювання про\nпогашення заборгованості суб'єкта господарювання перед державою\n(Автономною Республікою Крим чи територіальною громадою міста) за\nвиконання гарантійних зобов'язань. Істотними умовами такого\nдоговору мають бути зобов'язання суб'єкта господарювання:\nвнести плату за надання державної (місцевої) гарантії;\nнадати майнове або інше забезпечення виконання зобов'язань за\nгарантією;\nвідшкодувати витрати державного (місцевого) бюджету,\nпов'язані з виконанням гарантійних зобов'язань;\nсплатити пеню за прострочення відшкодування зазначених\nвитрат. Пеня нараховується за кожний день прострочення сплати\nзаборгованості у національній валюті з розрахунку 120 відсотків\nрічних облікової ставки Національного банку України за офіційним\nкурсом гривні до іноземної валюти, встановленим Національним\nбанком України на день нарахування пені;\nнадати гаранту права на договірне списання банком коштів з\nрахунків суб'єкта господарювання на користь гаранта.\n4. Державні (місцеві) гарантії не надаються для забезпечення\nборгових зобов'язань суб'єктів господарювання, якщо безпосереднім\nджерелом повернення кредитів (позик) передбачаються кошти\nдержавного (місцевого) бюджету (крім боргових зобов'язань, що\nвиникають за кредитами (позиками) від міжнародних фінансових\nорганізацій)\";\nг) у частині п'ятій слова \"подати зустрічні, безвідзивні та\nбезумовні гарантії банків, які протягом трьох останніх років\nдодержуються встановлених Національним банком України обов'язкових\nекономічних нормативів, або надати інше належне забезпечення\"\nзамінити словами \"надати майнове або інше забезпечення виконання\nзобов'язань\";\nґ) частину шосту викласти в такій редакції:\n\"6. У разі прийняття рішення про надання кредитів (позик),\nзалучених державою (Автономною Республікою Крим чи територіальною\nгромадою міста) або під державні (місцеві) гарантії, суб'єктам\nгосподарювання, у віданні яких є майно державної (комунальної)\nвласності, необхідність надання такими суб'єктами господарювання\nмайнового забезпечення, його розмір та вид визначає Кабінет\nМіністрів України щодо державного майна (Верховна Рада Автономної\nРеспубліки Крим - щодо майна Автономної Республіки Крим,\nвідповідна міська рада - щодо комунального майна)\";\nд) в абзаці першому частини п'ятнадцятої слово \"дії\" замінити\nсловами \"строку дії\";\n5) у статті 18:\nа) у назві слова \"боргу та гарантій\" замінити словами\n\"державного (місцевого) боргу та державних (місцевих) гарантій\";\nб) в абзаці першому частини третьої слово \"станом\", цифри\n\"100\" і слова \"місцевих внутрішніх та зовнішніх запозичень\"\nзамінити відповідно словами \"(без урахування гарантійних\nзобов'язань, що виникають за кредитами (позиками) від міжнародних\nфінансових організацій) станом\", цифрами \"200\" і словами \"місцевих\nзапозичень та капітальних трансфертів (субвенцій) з інших\nбюджетів\";\nв) доповнити частиною четвертою такого змісту:\n\"4. З метою забезпечення дотримання граничних обсягів\nдержавного (місцевого) боргу та державних (місцевих) гарантій\nМіністерство фінансів України веде Реєстр державного боргу і\nгарантованого державою боргу, Реєстр державних гарантій, а також\nРеєстр місцевих запозичень та місцевих гарантій.\nРеєстр державного боргу і гарантованого державою боргу є\nінформаційною системою боргових і гарантійних зобов'язань держави,\nщо включає умови кредитних договорів і випуску державних цінних\nпаперів та умови надання державних гарантій, відомості про стан\nобслуговування і погашення державного боргу.\nРеєстр державних гарантій є інформаційною системою, що\nмістить відомості про надані протягом бюджетного періоду державні\nгарантії.\nРеєстр місцевих запозичень та місцевих гарантій є\nінформаційною системою, що містить відомості про здійснені місцеві\nзапозичення та надані місцеві гарантії\";\n6) у статті 21:\nа) частину першу після абзацу п'ятого доповнити новим абзацом\nтакого змісту:\n\"3-1) державного боргу та гарантованого державою боргу, що\nвизначаються з урахуванням стратегії управління державним боргом.\nТака стратегія затверджується Кабінетом Міністрів України і\nвключає визначення пріоритетних цілей і завдань управління\nдержавним боргом на середньострокову або довгострокову перспективу\nта засобів їх реалізації\";\nб) в абзаці другому частини четвертої слова \"а також\"\nзамінити словами \"індикативні прогнозні показники місцевого боргу\nта гарантованого Автономною Республікою Крим чи територіальною\nгромадою міста боргу, а також\";\n7) пункт 3 частини другої статті 22 доповнити реченням такого\nзмісту: \"Якщо згідно із законом місцевою радою не створено\nвиконавчий орган, функції головного розпорядника коштів\nвідповідного місцевого бюджету виконує голова такої місцевої\nради\";\n8) у першому реченні частини першої статті 27 слова \"в\nпоточному бюджетному періоді\" виключити;\n9) у першому реченні частини третьої статті 28:\nслова \"Державного бюджету України та місцевих бюджетів\"\nзамінити словами \"державного (місцевого) бюджету\";\nдоповнити словами \"а також показники про стан державного\n(місцевого) боргу та надання державних (місцевих) гарантій\";\n10) пункт 2 частини четвертої статті 33 після слів\n\"граничного обсягу державного боргу\" доповнити словами \"і\nграничного обсягу надання державних гарантій\";\n11) у частині першій статті 38:\nу пункті 12 слово \"фонді\" замінити словом \"капіталі\";\nдоповнити пунктом 12-1 такого змісту:\n\"12-1) інформацію про квазіфіскальні операції та оцінку\nможливого впливу таких операцій на показники бюджету в наступних\nбюджетних періодах\";\n12) у другому реченні абзацу першого частини першої статті 43\nслова \"що діє у складі Міністерства фінансів України\" замінити\nсловами \"діяльність якої спрямовується і координується через\nМіністра фінансів України\";\n13) у частині сьомій статті 48 слова \"Державним казначейством\nУкраїни за погодженням з\" виключити;\n14) у статті 56:\nа) у частині першій слова \"складання\" та \"яке координує\nдіяльність Державного казначейства України і погоджує його\nнормативно-правові акти з цих питань\" виключити;\nб) у частині другій:\nв абзаці першому слова \"органи Державного казначейства\nУкраїни\" та \"Державним казначейством України\" замінити відповідно\nсловами \"органи Державної казначейської служби України\" та\n\"Міністерством фінансів України\";\nабзаци другий і третій замінити одним абзацом такого змісту:\n\"Бюджетні установи ведуть бухгалтерський облік відповідно до\nнаціональних положень (стандартів) бухгалтерського обліку та інших\nнормативно-правових актів щодо ведення бухгалтерського обліку в\nпорядку, встановленому Міністерством фінансів України\";\n15) у статті 57:\nа) у другому реченні абзацу першого частини першої слова\n\"Державним казначейством України за погодженням з\" виключити;\nб) в абзаці першому частини другої:\nперше речення після слів \"державного бюджету\" доповнити\nсловами \"та щодо субвенцій із спеціального фонду державного\nбюджету на рахунках спеціального фонду місцевих бюджетів\";\nу другому реченні слово \"бюджету\" замінити словами\n\"державного бюджету\";\n16) у частині першій статті 58:\nабзац другий викласти в такій редакції:\n\"Фінансова звітність складається згідно з національними\nположеннями (стандартами) бухгалтерського обліку\";\nабзац третій виключити;\nабзац п'ятий викласти в такій редакції:\n\"Форми фінансової і бюджетної звітності та порядок їх\nзаповнення встановлюються Міністерством фінансів України\";\n17) у частині другій статті 59 слова \"інформація про перелік\nздійснених операцій з державним боргом\" замінити словами\n\"інформація про здійснені операції з управління державним боргом\";\n18) у частині другій статті 60:\nпункт 5 доповнити словами \"і гарантованого державою боргу\";\nпункт 7 замінити пунктами 7 і 7-1 такого змісту:\n\"7) звіт про прострочену заборгованість суб'єктів\nгосподарювання перед державою за кредитами (позиками), залученими\nпід державні гарантії;\n7-1) звіт про платежі з виконання державою гарантійних\nзобов'язань\";\nу пункті 8 після слів \"операції з\" доповнити словом\n\"управління\";\nдоповнити пунктом 9-1 такого змісту:\n\"9-1) інформацію про стан місцевих боргів та гарантованих\nвідповідно Автономною Республікою Крим, територіальними громадами\nборгів і про надані місцеві гарантії\";\n19) у статті 61:\nа) у частині першій слово \"травня\" замінити словом \"квітня\";\nб) у частині другій:\nпункт 9 доповнити словами \"і гарантованого державою боргу\";\nпункт 10 замінити пунктами 10 і 10-1 такого змісту:\n\"10) звіт про прострочену заборгованість суб'єктів\nгосподарювання перед державою за кредитами (позиками), залученими\nпід державні гарантії;\n10-1) звіт про платежі з виконання державою гарантійних\nзобов'язань\";\nу пункті 12 слова \"місцевого боргу\" замінити словами\n\"місцевих боргів та гарантованих відповідно Автономною Республікою\nКрим, територіальними громадами боргів і про надані місцеві\nгарантії\";\nу пункті 13 після слів \"операції з\" доповнити словом\n\"управління\";\n20) в абзацах другому, третьому і четвертому частини другої\nстатті 64 слова \"відповідного місцевого бюджету\" замінити словами\n\"відповідного бюджету\";\n21) у статті 69:\nу пункті 7 частини першої слова \"(крім єдиного податку), що\nзараховуються до бюджетів місцевого самоврядування, включаючи\nподаток на нерухоме майно, відмінне від земельної ділянки, та\"\nзамінити словами \"(крім єдиного податку та податку на нерухоме\nмайно, відмінне від земельної ділянки), що зараховуються до\nбюджетів місцевого самоврядування, включаючи\";\nчастину другу доповнити пунктом 2-1 такого змісту:\n\"2-1) субвенція з державного бюджету місцевим бюджетам на\nбудівництво, реконструкцію, ремонт та утримання вулиць і доріг\nкомунальної власності у населених пунктах\";\n22) у статті 71:\nа) у частині першій:\nдоповнити пунктами 1-1 та 4-1 такого змісту:\n\"1-1) податок на нерухоме майно, відмінне від земельної\nділянки, що зараховується до бюджетів місцевого самоврядування\";\n\"4-1) кошти пайової участі у розвитку інфраструктури\nнаселеного пункту, отримані відповідно до Закону України \"Про\nрегулювання містобудівної діяльності\" ( 3038-17 );\nпункти 7 і 8 викласти в такій редакції:\n\"7) капітальні трансферти (субвенції) з інших бюджетів;\n8) кошти від повернення кредитів, наданих з відповідного\nбюджету, та відсотки, сплачені за користування ними (крім\nнадходжень, визначених пунктами 13 і 14 частини другої статті 69\nцього Кодексу)\";\nпункт 10 доповнити словами \"(щодо коштів резервного фонду\nмісцевого бюджету в частині витрат бюджету розвитку - за рішенням\nРади міністрів Автономної Республіки Крим, місцевої державної\nадміністрації, виконавчого органу відповідної місцевої ради)\";\nб) частину другу доповнити пунктом 6 такого змісту:\n\"6) платежі, пов'язані з виконанням гарантійних зобов'язань\nАвтономної Республіки Крим чи територіальної громади міста\";\n23) у статті 74:\nа) назву доповнити словами \"і надання місцевих гарантій\";\nб) частини другу і восьму після слів \"місцевих запозичень\"\nдоповнити словами \"і надання місцевих гарантій\";\n24) у підпункті \"б\" пункту 4 частини першої статті 89:\nв абзаці третьому слова \"суддям у відставці\" виключити, а\nслова і цифри \"частини четвертої статті 29 Основ законодавства\nУкраїни про культуру\" замінити словами і цифрами \"частини п'ятої\nстатті 29 Закону України \"Про культуру\" ( 2778-17 );\nдоповнити абзацом сьомим такого змісту:\n\"компенсацію фізичним особам, які користувалися пільгами щодо\nсплати податку з власників транспортних засобів та інших\nсамохідних машин і механізмів, втрати частини їх доходів у зв'язку\nз відміною такого податку та відповідним збільшенням ставок\nакцизного податку з пального згідно з Податковим кодексом\nУкраїни ( 2755-17 )\";\n25) у підпункті \"г\" пункту 2 частини першої статті 90 слова\n\"у навчальних закладах комунальної власності\" виключити;\n26) у статті 97:\nа) у частині першій:\nдоповнити пунктом 4-1 такого змісту:\n\"4-1) субвенція на будівництво, реконструкцію, ремонт та\nутримання вулиць і доріг комунальної власності у населених\nпунктах\";\nу пункті 6 слово \"субвенції\" замінити словами \"інші\nсубвенції\";\nб) частину другу доповнити абзацом третім такого змісту:\n\"Розподіл додаткових дотацій між місцевими бюджетами\nздійснюється на підставі критеріїв, визначених Кабінетом Міністрів\nУкраїни\";\nв) в абзаці першому частини четвертої слова \"здійснюється на\nпідставі критеріїв, визначених Кабінетом Міністрів України, та\"\nвиключити;\n27) у статті 102:\nа) у частині третій:\nслова \"суддям у відставці\" виключити;\nслова і цифри \"частини четвертої статті 29 Основ\nзаконодавства України про культуру\" замінити словами і цифрами\n\"частини п'ятої статті 29 Закону України \"Про культуру\"\n( 2778-17 );\nб) у частині четвертій слова і цифри \"частини четвертої\nстатті 29 Основ законодавства України про культуру\" замінити\nсловами і цифрами \"частини п'ятої статті 29 Закону України \"Про\nкультуру\" ( 2778-17 );\nв) у частині п'ятій:\nслова \"та компенсацію\" замінити словами \"на компенсацію\nвтрати частини доходів у зв'язку з відміною податку з власників\nтранспортних засобів та інших самохідних машин і механізмів та\nвідповідним збільшенням ставок акцизного податку з пального і на\nкомпенсацію\";\nслова \"суддям у відставці\" виключити;\n28) доповнити статтею 103-1 такого змісту:\n\" Стаття 103-1. Субвенція з державного бюджету місцевим\nбюджетам на будівництво, реконструкцію,\nремонт та утримання вулиць і доріг\nкомунальної власності у населених пунктах\n1. Субвенція з державного бюджету місцевим бюджетам на\nбудівництво, реконструкцію, ремонт та утримання вулиць і доріг\nкомунальної власності у населених пунктах надається в межах\nобсягу, затвердженого законом про Державний бюджет України, за\nрахунок 15 відсотків таких доходів спеціального фонду державного\nбюджету: акцизного податку з підакцизних товарів (продукції) в\nчастині нафтопродуктів і транспортних засобів, ввізного мита на\nнафтопродукти і транспортні засоби та шини до них, плати за проїзд\nавтомобільними дорогами транспортних засобів та інших самохідних\nмашин і механізмів, вагові або габаритні параметри яких\nперевищують нормативні.\nУ законі про Державний бюджет України затверджуються обсяги\nзазначеної субвенції окремо для бюджету Автономної Республіки\nКрим, обласних і районних бюджетів, міських (міст Києва та\nСевастополя, міст республіканського Автономної Республіки Крим та\nобласного значення) бюджетів, інших бюджетів місцевого\nсамоврядування, для яких у державному бюджеті визначаються\nміжбюджетні трансферти, а також нормативи щомісячних відрахувань\nвід доходів спеціального фонду державного бюджету, які є джерелом\nнадання цієї субвенції.\n2. Субвенція з державного бюджету місцевим бюджетам на\nбудівництво, реконструкцію, ремонт та утримання вулиць і доріг\nкомунальної власності у населених пунктах розподіляється між\nбюджетом Автономної Республіки Крим, обласними і районними\nбюджетами, міськими (міст Києва та Севастополя, міст\nреспубліканського Автономної Республіки Крим та обласного\nзначення) бюджетами, іншими бюджетами місцевого самоврядування,\nдля яких у державному бюджеті визначаються міжбюджетні трансферти,\nі між районним бюджетом та відповідними бюджетами місцевого\nсамоврядування на основі формул, що затверджуються Кабінетом\nМіністрів України і мають враховувати такі параметри:\n1) кількість населення;\n2) обсяги доходів відповідних місцевих бюджетів за 2010 рік\nвід податку з власників транспортних засобів та інших самохідних\nмашин і механізмів;\n3) розміри відрахувань збору за першу реєстрацію\nтранспортного засобу до відповідних місцевих бюджетів згідно з\nпунктом 2 частини другої статті 69 цього Кодексу.\n3. Субвенція з державного бюджету місцевим бюджетам на\nбудівництво, реконструкцію, ремонт та утримання вулиць і доріг\nкомунальної власності у населених пунктах перераховується за\nрахунок фактичних доходів спеціального фонду державного бюджету,\nякі є джерелом надання зазначеної субвенції, і не може\nперевищувати обсягу, затвердженого законом про Державний бюджет\nУкраїни\";\n29) у статті 113:\nу назві та абзаці першому частини першої слова \"органів\nДержавної контрольно-ревізійної служби\" замінити словами \"органів\nДержавної фінансової інспекції України\";\nу частині другій слова \"Головне контрольно-ревізійне\nуправління України\" замінити словами \"Державна фінансова інспекція\nУкраїни\";\n30) в абзаці першому частини другої статті 118 слова\n\"органами Державної контрольно-ревізійної служби\" замінити словами\n\"органами Державної фінансової інспекції України\";\n31) в абзаці третьому частини першої статті 119 слово\n\"визначених\" замінити словом \"визначеним\";\n32) розділ VI \"Прикінцеві та перехідні положення\" доповнити\nпунктами 3-2, 3-3 і 12-1 такого змісту:\n\"3-2. Установити, що положення абзаців другого і третього\nчастини першої і частини п'ятої статті 16 цього Кодексу не\nзастосовуються щодо кредитів (позик), залучених на підставі\nміжнародних договорів України.\n3-3. Установити, що для цілей цього Кодексу заборгованість\nУкраїни перед Міжнародним валютним фондом:\nза кредитами, отриманими Кабінетом Міністрів України, та за\nрозподілом спеціальних прав запозичень, використаних Кабінетом\nМіністрів України, належить до державного боргу;\nза кредитами, отриманими Національним банком України з метою\nпідтримки платіжного балансу і реалізації грошово-кредитної\nполітики, та за розподілом спеціальних прав запозичень належить до\nгарантованого державою боргу\";\n\"12-1. Кабінету Міністрів України до 1 січня 2013 року\nвстановити перелік квазіфіскальних операцій і органів влади\n(управління), відповідальних за проведення оцінки можливого впливу\nтаких операцій на показники бюджету\";\n33) у тексті Кодексу ( 2456-17 ) слова \"Державне казначейство\nУкраїни\" та \"органи Державного казначейства України\" у всіх\nвідмінках замінити відповідно словами \"Державна казначейська\nслужба України\" та \"органи Державної казначейської служби України\"\nу відповідному відмінку.\n2. Частину четверту статті 6 Закону України \"Про\nбухгалтерський облік та фінансову звітність в Україні\" ( 996-14 )\n(Відомості Верховної Ради України, 1999 р., N 40, ст. 365;\n2000 р., N 38, ст. 318; 2010 р., N 48, ст. 564; 2011 р., N 36,\nст. 362) виключити.\n3. У Регламенті Верховної Ради України, затвердженому Законом\nУкраїни \"Про Регламент Верховної Ради України\" ( 1861-17 )\n(Відомості Верховної Ради України, 2010 р., NN 14-17, ст. 133,\nст. 134, N 21, ст. 223; 2011 р., N 10, ст. 64, N 12, ст. 84):\n1) частину четверту статті 7 викласти в такій редакції:\n\"4. Кошторис Верховної Ради на наступний рік затверджується\nВерховною Радою під час прийняття проекту закону про Державний\nбюджет України на наступний рік у другому читанні за висновками\nкомітетів, до предмета відання яких належать питання регламенту і\nбюджету\";\n2) пункт 6 частини четвертої статті 20 викласти в такій\nредакції:\n\"6) проект Основних напрямів бюджетної політики на наступний\nбюджетний період та звіт про виконання Державного бюджету\nУкраїни\";\n3) у частині першій статті 49 слова і цифри \"частина друга\nстатті 157\" замінити словами і цифрами \"частина перша статті 154,\nчастина друга статті 157, частина третя статті 162\";\n4) у частині першій статті 78:\nу пункті 23 слова \"витрат на здійснення повноважень\"\nвиключити;\nу пункті 24 слова \"звіту про надходження коштів до кошторису\nза минулий рік, їх використання та відповідність затвердженому\nкошторису витрат на здійснення повноважень Верховної Ради\"\nзамінити словами \"звіту про виконання кошторису Верховної Ради за\nминулий рік\";\n5) у статті 91:\nчастину третю викласти в такій редакції:\n\"3. У разі внесення законопроекту, проекту іншого акта,\nприйняття якого призведе до зміни показників бюджету (надходжень\nбюджету та/або витрат бюджету), суб'єкт права законодавчої\nініціативи зобов'язаний додати фінансово-економічне обґрунтування\n(включаючи відповідні розрахунки). Якщо такі зміни показників\nбюджету передбачають зменшення надходжень бюджету та/або\nзбільшення витрат бюджету, до законопроекту, проекту іншого акта\nподаються пропозиції змін до законодавчих актів щодо скорочення\nвитрат бюджету та/або джерел додаткових надходжень бюджету для\nдосягнення збалансованості бюджету. Законопроект, проект іншого\nакта (крім проектів законів про Державний бюджет України, про\nвнесення змін до закону про Державний бюджет України, про\nратифікацію міжнародних договорів України щодо одержання Україною\nвід іноземних держав, банків і міжнародних фінансових організацій\nпозик, не передбачених Державним бюджетом України) не має містити\nположень, прийняття яких призведе до збільшення державного боргу і\nдержавних гарантій\";\nу частині четвертій слова \"видаткову та/або доходну частину\nдержавного чи місцевих бюджетів\" замінити словами \"показники\nбюджету\";\n6) у статті 93:\nу частині першій:\nслова \"доходну та/або видаткову частини бюджету і виконання\nзакону України про Державний бюджет України в поточному бюджетному\nперіоді та в комітет\" замінити словами \"показники бюджету та\nвідповідності законам, що регулюють бюджетні відносини, комітет\";\nдоповнити словами та реченням такого змісту: \"та в комітет,\nдо предмета відання якого належить оцінка відповідності\nзаконопроектів міжнародно-правовим зобов'язанням України у сфері\nєвропейської інтеграції. Кожен законопроект не пізніш як у\nтриденний строк направляється комітетом, до предмета відання якого\nналежать питання бюджету, до Кабінету Міністрів України для\nздійснення експертизи щодо його впливу на показники бюджету та\nвідповідності законам, що регулюють бюджетні відносини\";\nу частині третій:\nу другому реченні слова \"бюджету і регламенту\" замінити\nсловами \"регламенту та оцінки відповідності законопроектів\nміжнародно-правовим зобов'язанням України у сфері європейської\nінтеграції\";\nдоповнити реченням такого змісту: \"До висновку головного\nкомітету також додається висновок комітету, до предмета відання\nякого належать питання бюджету, що має бути поданий до головного\nкомітету у 21-денний строк з дня отримання законопроекту для\nнадання висновку\";\n7) у першому реченні частини третьої статті 111 слова \"щодо\nповноти та достовірності такого обґрунтування\" замінити словами\n\"щодо впливу законопроекту на показники бюджету та відповідності\nзаконопроекту законам, що регулюють бюджетні відносини\";\n8) статтю 152 викласти в такій редакції:\n\" Стаття 152. Визначення Основних напрямів бюджетної політики\nна наступний бюджетний період\n1. Проект Основних напрямів бюджетної політики на наступний\nбюджетний період схвалюється Кабінетом Міністрів України не\nпізніше 1 квітня року, що передує плановому, та у триденний строк\nподається до Верховної Ради.\n2. Процес визначення Основних напрямів бюджетної політики на\nнаступний бюджетний період у Верховній Раді здійснюється з\nурахуванням поданого Кабінетом Міністрів України річного звіту про\nвиконання закону про Державний бюджет України за попередній\nбюджетний період.\n3. Народні депутати, комітети розробляють свої пропозиції до\nпроекту Основних напрямів бюджетної політики на наступний\nбюджетний період і подають їх до комітету, до предмета відання\nякого належать питання бюджету, до 15 квітня року, що передує\nплановому, але не пізніше ніж за 15 днів до дня розгляду питання\nна пленарному засіданні Верховної Ради.\n4. Комітет, до предмета відання якого належать питання\nбюджету, розглядає пропозиції, що надійшли, готує на основі\nподаного Кабінетом Міністрів України проекту Основних напрямів\nбюджетної політики на наступний бюджетний період і пропозицій до\nнього та подає на розгляд Верховної Ради проект постанови\nВерховної Ради щодо Основних напрямів бюджетної політики на\nнаступний бюджетний період, який надається народним депутатам не\nпізніш як за два дні до розгляду зазначеного питання на пленарному\nзасіданні Верховної Ради.\n5. Верховна Рада не пізніше 30 квітня року, що передує\nплановому, розглядає питання щодо Основних напрямів бюджетної\nполітики на наступний бюджетний період у порядку, визначеному\nстаттею 30 цього Регламенту. З доповіддю виступає Прем'єр-міністр\nУкраїни або за його дорученням Міністр фінансів України та голова\nкомітету, до предмета відання якого належать питання бюджету.\n6. За наслідками розгляду цього питання Верховна Рада може\nприйняти рішення про:\n1) прийняття проекту постанови Верховної Ради щодо Основних\nнапрямів бюджетної політики на наступний бюджетний період;\n2) направлення проекту постанови Верховної Ради щодо Основних\nнапрямів бюджетної політики на наступний бюджетний період до\nкомітету, до предмета відання якого належать питання бюджету, для\nпідготовки до повторного розгляду Верховною Радою з урахуванням\nзауважень, висловлених під час розгляду цього питання на\nпленарному засіданні Верховної Ради (з визначенням строків такої\nпідготовки)\";\n9) у статті 153:\nу частині п'ятій слова \"народним депутатам для ознайомлення\"\nзамінити словами \"народним депутатам та Рахунковій палаті\";\nдоповнити частиною шостою такого змісту:\n\"6. Під час розгляду Верховною Радою та комітетом, до\nпредмета відання якого належать питання бюджету, питань,\nвизначених главою 27 цього Регламенту, беруть участь уповноважені\nпредставники Кабінету Міністрів України\";\n10) у статті 154:\nчастину першу доповнити реченням такого змісту: \"На такому\nпленарному засіданні за процедурним рішенням Верховної Ради можуть\nбути заслухані головні розпорядники коштів державного бюджету щодо\nмети, завдань та очікуваних результатів виконання відповідних\nбюджетних програм, передбачених у проекті закону про Державний\nбюджет України на наступний рік\";\nчастину третю доповнити словами \"з урахуванням особливостей,\nвизначених у цій статті\";\nчастину четверту викласти в такій редакції:\n\"4. За результатами обговорення проекту закону про Державний\nбюджет України на наступний рік Верховна Рада може прийняти\nрішення про його відхилення у разі невідповідності вимогам\nБюджетного кодексу України ( 2456-17 ) та/або Основним напрямам\nбюджетної політики на наступний бюджетний період\";\nу частині п'ятій:\nслова \"для його повторного представлення з урахуванням\nпропозицій Верховної Ради або обґрунтуванням їх відхилення\"\nзамінити словами \"з обґрунтуванням внесених змін\";\nдоповнити реченням такого змісту: \"У такому разі строки\nпідготовки і розгляду проекту закону про Державний бюджет України\nна наступний рік у першому та другому читаннях збільшуються на\nп'ять днів\";\n11) текст статті 156 викласти в такій редакції:\n\"1. Народні депутати, комітети формують свої пропозиції до\nпроекту закону про Державний бюджет України на наступний рік і не\nпізніше 1 жовтня року, що передує плановому, направляють їх до\nкомітету, до предмета відання якого належать питання бюджету, з\nурахуванням таких вимог:\n1) пропозиції мають узгоджуватися з Основними напрямами\nбюджетної політики на наступний бюджетний період;\n2) пропозиції щодо збільшення витрат та/або зменшення\nнадходжень державного бюджету мають визначати джерела їх покриття,\nвключаючи види та обсяги витрат, що підлягають скороченню. Такі\nпропозиції та пропозиції до текстових статей проекту закону про\nДержавний бюджет України на наступний рік не можуть призводити до\nзбільшення державного боргу і державних гарантій порівняно з їх\nграничним обсягом, передбаченим у поданому Кабінетом Міністрів\nУкраїни проекті закону про Державний бюджет України на наступний\nрік;\n3) пропозиції щодо зміни прогнозу доходів та фінансування\nбюджету можуть вноситися у разі, якщо виявлено неточності в його\nрозрахунку комітетом, до предмета відання якого належать питання\nбюджету, та/або Міністерством фінансів України.\n2. Пропозиції, направлені до комітету, до предмета відання\nякого належать питання бюджету, після 1 жовтня року, що передує\nплановому, та/або з порушенням встановлених вимог, не\nрозглядаються.\n3. Рахункова палата за дорученням Верховної Ради проводить\nекспертизу проекту закону про Державний бюджет України на\nнаступний рік і до 1 жовтня року, що передує плановому, подає свої\nвисновки Верховній Раді.\n4. Комітет, до предмета відання якого належать питання\nбюджету, не пізніше 15 жовтня року, що передує плановому,\nрозглядає пропозиції до проекту закону про Державний бюджет\nУкраїни на наступний рік, висновки Рахункової палати і готує\nвисновки та пропозиції до нього (які викладаються у вигляді\nпроекту постанови Верховної Ради), а також таблицю пропозицій\nсуб'єктів права законодавчої ініціативи з урахуванням вимог\nпунктів 1-3 частини першої статті 118 цього Регламенту. Показники,\nщо містяться у висновках та пропозиціях до проекту закону про\nДержавний бюджет України на наступний рік, мають бути\nзбалансованими.\n5. Проект постанови Верховної Ради щодо висновків та\nпропозицій до проекту закону про Державний бюджет України на\nнаступний рік, а також таблиця пропозицій суб'єктів права\nзаконодавчої ініціативи надаються народним депутатам не пізніше\nніж за два дні до розгляду Верховною Радою проекту закону про\nДержавний бюджет України на наступний рік у першому читанні\";\n12) у статті 157:\nу частині першій цифри і слова \"(25 жовтня, якщо проект\nзакону був прийнятий до розгляду після повторного подання\nКабінетом Міністрів України)\" виключити;\nчастини шосту - чотирнадцяту замінити шістьма частинами\nтакого змісту:\n\"6. Після завершення обговорення ставиться на голосування за\nоснову підготовлений комітетом, до предмета відання якого належать\nпитання бюджету, проект постанови Верховної Ради щодо висновків та\nпропозицій до проекту закону про Державний бюджет України на\nнаступний рік.\n7. Після прийняття за основу проекту постанови Верховної Ради\nщодо висновків та пропозицій до проекту закону про Державний\nбюджет України на наступний рік ставляться на голосування ті\nвключені до таблиці пропозицій суб'єктів права законодавчої\nініціативи пропозиції до проекту закону про Державний бюджет\nУкраїни, на розгляді та голосуванні яких наполягає народний\nдепутат.\n8. Якщо Верховною Радою не прийнято рішення на підтримку\nпроекту постанови Верховної Ради щодо висновків та пропозицій до\nпроекту закону про Державний бюджет України на наступний рік за\nоснову, проводиться постатейне голосування таких висновків та\nпропозицій, а також тих включених до таблиці пропозицій суб'єктів\nправа законодавчої ініціативи пропозицій до проекту закону про\nДержавний бюджет України, на розгляді та голосуванні яких\nнаполягає народний депутат.\n9. У разі якщо під час голосування були підтримані\nпропозиції, які призвели до змін висновків та пропозицій до\nпроекту закону про Державний бюджет України на наступний рік,\nпідготовлених комітетом, до предмета відання якого належать\nпитання бюджету, Верховна Рада може перенести на визначений строк\n(але не більш як на два дні) голосування в цілому проекту\nпостанови Верховної Ради щодо висновків та пропозицій до проекту\nзакону про Державний бюджет України на наступний рік.\n10. Проект закону про Державний бюджет України на наступний\nрік вважається прийнятим у першому читанні, якщо на підтримку під\nчас голосування в цілому проекту постанови Верховної Ради щодо\nвисновків та пропозицій до проекту закону про Державний бюджет\nУкраїни на наступний рік проголосувала більшість народних\nдепутатів від конституційного складу Верховної Ради. Схвалені\nВерховною Радою висновки та пропозиції до проекту закону про\nДержавний бюджет України на наступний рік набувають статусу\nБюджетних висновків Верховної Ради.\n11. Якщо на підтримку під час голосування в цілому проекту\nпостанови Верховної Ради щодо висновків та пропозицій до проекту\nзакону про Державний бюджет України на наступний рік не отримано\nнеобхідної кількості голосів народних депутатів, Верховна Рада\nможе прийняти рішення про направлення цього проекту постанови до\nкомітету, до предмета відання якого належать питання бюджету, для\nпідготовки до повторного розгляду Верховною Радою з урахуванням\nзауважень, висловлених під час розгляду цього питання на\nпленарному засіданні Верховної Ради (з визначенням строків такої\nпідготовки)\";\n13) текст статті 158 викласти в такій редакції:\n\"1. Після прийняття проекту закону про Державний бюджет\nУкраїни на наступний рік у першому читанні Кабінет Міністрів\nУкраїни за участю уповноважених представників комітету, до\nпредмета відання якого належать питання бюджету, готує та у\n14-денний строк, але не пізніше 3 листопада року, що передує\nплановому, подає до Верховної Ради проект закону про Державний\nбюджет України на наступний рік, підготовлений відповідно до\nБюджетних висновків Верховної Ради, і порівняльну таблицю щодо їх\nурахування з вмотивованими поясненнями стосовно неврахованих\nположень Бюджетних висновків Верховної Ради.\n2. Поданий Кабінетом Міністрів України проект закону про\nДержавний бюджет України на наступний рік, підготовлений\nвідповідно до Бюджетних висновків Верховної Ради, і порівняльна\nтаблиця щодо їх урахування надаються народним депутатам не пізніш\nяк за десять днів до розгляду питання на пленарному засіданні\nВерховної Ради.\n3. Комітет, до предмета відання якого належать питання\nбюджету, після подання Кабінетом Міністрів України проекту закону\nпро Державний бюджет України на наступний рік, підготовленого до\nдругого читання, готує висновок щодо врахування у цьому\nзаконопроекті Бюджетних висновків Верховної Ради. При цьому\nпропозиції народних депутатів, комітетів до проекту закону про\nДержавний бюджет України, підготовленого до другого читання, не\nрозглядаються.\n4. Розгляд у другому читанні проекту закону про Державний\nбюджет України на наступний рік завершується не пізніше 20\nлистопада року, що передує плановому. У другому читанні\nприймаються: граничний обсяг річного дефіциту (профіциту)\nдержавного бюджету, граничний обсяг державного боргу та граничний\nобсяг надання державних гарантій; загальна сума доходів, видатків\nта кредитування державного бюджету; розмір мінімальної заробітної\nплати на відповідний бюджетний період, розмір прожиткового\nмінімуму на відповідний бюджетний період у розрахунку на місяць на\nодну особу, а також окремо для основних соціальних і демографічних\nгруп населення та рівень забезпечення прожиткового мінімуму на\nвідповідний бюджетний період; бюджетні призначення міжбюджетних\nтрансфертів та інші положення, необхідні для формування місцевих\nбюджетів.\n5. Розгляд у другому читанні проекту закону про Державний\nбюджет України на наступний рік починається з доповіді Міністра\nфінансів України щодо доопрацьованого з урахуванням Бюджетних\nвисновків Верховної Ради цього законопроекту.\n6. Голова комітету, до предмета відання якого належать\nпитання бюджету, доповідає висновок комітету щодо врахування\nБюджетних висновків Верховної Ради у підготовленому до другого\nчитання законопроекті.\n7. Після доповідей Міністра фінансів України та голови\nкомітету, до предмета відання якого належать питання бюджету,\nпроводиться обговорення в порядку, визначеному статтею 30 цього\nРегламенту.\n8. Після обговорення Верховна Рада проводить голосування щодо\nприйняття у другому читанні проекту закону про Державний бюджет\nУкраїни на наступний рік з урахуванням висновку комітету, до\nпредмета відання якого належать питання бюджету, щодо врахування у\nцьому законопроекті Бюджетних висновків Верховної Ради. У разі\nприйняття проекту закону про Державний бюджет України на наступний\nрік у другому читанні проводиться голосування про прийняття цього\nзаконопроекту в цілому.\n9. Якщо Верховною Радою не прийнято рішення про прийняття\nпроекту закону про Державний бюджет України на наступний рік у\nдругому читанні, проводиться розгляд і голосування статей, на\nрозгляді і голосуванні яких наполягають народні депутати.\n10. У разі якщо під час голосування статей показники проекту\nбюджету залишаються збалансованими, ставиться на голосування\nпропозиція щодо прийняття проекту закону про Державний бюджет\nУкраїни на наступний рік у другому читанні та в цілому.\n11. У разі якщо під час голосування статей показники проекту\nбюджету стали розбалансованими, Верховна Рада відкладає на\nвизначений строк (але не більш як на два дні) голосування щодо\nприйняття проекту закону про Державний бюджет України на наступний\nрік у другому читанні для забезпечення збалансованості показників\nпроекту бюджету комітетом, до предмета відання якого належать\nпитання бюджету.\n12. Якщо не прийнято рішення про прийняття проекту закону про\nДержавний бюджет України на наступний рік у другому читанні за\nрезультатами голосування відповідно до частин дев'ятої -\nодинадцятої цієї статті, Верховна Рада може прийняти рішення про\nнаправлення цього законопроекту до Кабінету Міністрів України для\nпідготовки на повторне друге читання (з визначенням строків та\nкритеріїв такої підготовки).\n13. Якщо під час прийняття проекту закону про Державний\nбюджет України на наступний рік у другому читанні в тексті цього\nзаконопроекту виникають суперечності і помилки, які виключають\nможливість застосування його норм після остаточного прийняття та\nнабрання чинності, розгляд відповідних статей законопроекту\nпереноситься на третє читання\";\n14) статтю 159 викласти в такій редакції:\n\" Стаття 159. Підготовка та розгляд проекту закону\nпро Державний бюджет України на наступний рік\nу третьому читанні\n1. Відповідно до рішення Верховної Ради про прийняття проекту\nзакону про Державний бюджет України на наступний рік у другому\nчитанні комітет, до предмета відання якого належать питання\nбюджету, не пізніше 25 листопада року, що передує плановому, готує\nйого до третього читання.\n2. Комітет, до предмета відання якого належать питання\nбюджету, готує пропозиції щодо усунення суперечностей і помилок у\nтексті статей проекту закону про Державний бюджет України на\nнаступний рік, розгляд яких перенесено на третє читання, та подає\nпорівняльну таблицю таких статей і остаточну редакцію\nзаконопроекту. Після прийняття проекту закону про Державний бюджет\nУкраїни на наступний рік у другому читанні пропозиції народних\nдепутатів, комітетів до нього не розглядаються.\n3. Третє читання проекту закону про Державний бюджет України\nна наступний рік починається з доповіді голови комітету, до\nпредмета відання якого належать питання бюджету, та співдоповіді\nМіністра фінансів України про пропозиції щодо усунення\nсуперечностей і помилок у тексті статей проекту закону про\nДержавний бюджет України на наступний рік.\n4. Після доповіді та співдоповіді проводиться голосування\nпропозицій комітету, до предмета відання якого належать питання\nбюджету, щодо усунення суперечностей і помилок у тексті статей\nпроекту закону про Державний бюджет України на наступний рік та\nприйняття проекту закону в цілому.\n5. У разі неприйняття проекту закону про Державний бюджет\nУкраїни на наступний рік у цілому цей законопроект за рішенням\nВерховної Ради направляється на повторне третє читання з\nвизначенням строків його наступного розгляду на пленарному\nзасіданні Верховної Ради.\n6. Закон про Державний бюджет України приймається Верховною\nРадою України до 1 грудня року, що передує плановому\";\n15) у статті 160:\nу частині першій слова \"бюджетного року\" замінити словами\n\"бюджетного періоду\";\nчастину третю викласти в такій редакції:\n\"3. Внесення змін до закону про Державний бюджет України\nздійснюється за процедурою, визначеною розділом IV цього\nРегламенту, з урахуванням особливостей, визначених у цій статті.\nПроект закону про внесення змін до закону про Державний бюджет\nУкраїни розглядається комітетом, до предмета відання якого\nналежать питання бюджету\";\nу частині четвертій слова \"доходів\" та \"видатків\" замінити\nвідповідно словами \"надходжень\" та \"витрат\";\n16) у статті 161:\nу назві слова \"Державного бюджету України\" замінити словами\n\"закону про Державний бюджет України\";\nу частині другій слова \"Державне казначейство України\"\nзамінити словами \"Уповноважений центральний орган виконавчої влади\nу сфері казначейського обслуговування бюджетних коштів\";\nчастину третю викласти в такій редакції:\n\"3. Зведені показники місячних звітів про виконання бюджетів\nподаються уповноваженим центральним органом виконавчої влади у\nсфері казначейського обслуговування бюджетних коштів Верховній\nРаді не пізніше 25 числа місяця, наступного за звітним\";\nу частині четвертій слова \"Державним казначейством України\"\nзамінити словами \"уповноваженим центральним органом виконавчої\nвлади у сфері казначейського обслуговування бюджетних коштів\";\nу частині п'ятій слово \"травня\" замінити словом \"квітня\";\nчастину шосту викласти в такій редакції:\n\"6. Комітет, до предмета відання якого належать питання\nбюджету, у двотижневий строк з дня отримання відповідних висновків\nта пропозицій Рахункової палати готує та подає на розгляд\nВерховної Ради проект постанови щодо річного звіту про виконання\nзакону про Державний бюджет України\";\n17) статтю 162 викласти в такій редакції:\n\" Стаття 162. Розгляд річного звіту про виконання закону\nпро Державний бюджет України\n1. Розгляд звіту про виконання закону про Державний бюджет\nУкраїни відбувається за процедурою повного обговорення (стаття 30\nцього Регламенту) з урахуванням особливостей, визначених у цій\nстатті.\n2. Річний звіт про виконання закону про Державний бюджет\nУкраїни у Верховній Раді представляє Міністр фінансів України.\n3. Із співдоповідями про виконання закону про Державний\nбюджет України виступають голова комітету, до предмета відання\nякого належать питання бюджету, та Голова Рахункової палати. На\nтакому пленарному засіданні за процедурним рішенням Верховної Ради\nможуть бути заслухані головні розпорядники коштів державного\nбюджету щодо результатів виконання бюджетних програм за звітний\nперіод.\n4. За результатами розгляду Верховна Рада приймає рішення\nщодо річного звіту про виконання закону про Державний бюджет\nУкраїни\".\nII. Визнати такими, що втратили чинність:\nЗакон України \"Про державний внутрішній борг України\"\n( 2604-12 ) (Відомості Верховної Ради України, 1992 р., N 41,\nст. 598; 2000 р., N 35, ст. 282; 2002 р., N 12-13, ст. 92;\n2003 р., N 10-11, ст. 86; 2004 р., N 17-18, ст. 250; 2005 р.,\nN 7-8, ст. 162, NN 17-19, ст. 267);\nПостанову Верховної Ради України від 16 вересня 1992 року\nN 2605-XII ( 2605-12 ) \"Про введення в дію Закону України \"Про\nдержавний внутрішній борг України\" (Відомості Верховної Ради\nУкраїни, 1992 р., N 41, ст. 599).\nIII. Цей Закон набирає чинності з дня, наступного за днем\nйого опублікування, крім підпунктів 17, 18, підпункту \"б\"\nпідпункту 19, підпунктів 21, 22, 26 і 28 пункту 1 розділу I цього\nЗакону, які набирають чинності з 1 січня 2012 року, та абзаців\nтретього і четвертого підпункту 11 пункту 1 розділу I цього\nЗакону, які набирають чинності з 1 січня 2013 року.\n\nПрезидент України В.ЯНУКОВИЧ\n\nм. Київ, 7 липня 2011 року\nN 3614-VI\n\nПро внесення змін до Бюджетного кодексу України та деяких інших законодавчих актів України\nЗакон України від 07.07.2011 № 3614-VI\n\nПрийняття від 07.07.2011\nПостійна адреса:\nhttps://zakon.rada.gov.ua/go/3614-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}