{
  "id": "ua-law-982-15",
  "type": "statute",
  "title": "Закон України (982-15)",
  "title_en": "",
  "short_name": "982-15",
  "status": "in_force",
  "issued_date": "2003-06-19",
  "url": "https://zakon.rada.gov.ua/laws/show/982-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2019-VIII ( 2019-19 ) від 13.04.2017, ВВР, 2017, N 27-28,\nст.312 }\nПро внесення змін до Закону України\n\"Про електроенергетику\"\n( Відомості Верховної Ради України (ВВР), 2003, N 52, ст.378 )\n\nВерховна Рада України п о с т а н о в л я є :\nI. Внести до Закону України \"Про електроенергетику\"\n( 575/97-ВР ) (Відомості Верховної Ради України, 1998 р., N 1,\nст. 1; 2000 р., N 38, ст. 319, ст. 321) такі зміни:\n1. Статтю 1 доповнити абзацом такого змісту:\n\"екологічна броня електропостачання споживача - мінімальний\nрівень споживання електричної енергії споживачем (крім населення),\nякий забезпечує передумови для запобігання виникненню надзвичайних\nситуацій техногенного та природного характеру\".\n2. Статтю 20 доповнити частинами шостою та сьомою такого\nзмісту:\n\"З метою запобігання виникненню надзвичайних ситуацій\nтехногенного та природного характеру через припинення\nелектропостачання споживачам для них встановлюється екологічна\nброня електропостачання.\nФінансування екологічної броні електропостачання при несплаті\nабо неповній оплаті за спожиту електроенергію споживачами, що\nмають таку броню, здійснюється з державного або місцевих бюджетів.\nКабінет Міністрів України затверджує порядок складання переліку\nспоживачів та їх обладнання, для якого має бути встановлена\nекологічна броня електропостачання\".\n3. У статті 24:\n1) назву викласти у такій редакції:\n\" Стаття 24. Права, обов'язки та відповідальність\nенергопостачальників\";\n2) доповнити новими частинами першою - четвертою такого\nзмісту:\n\"Енергопостачальники погоджують з відповідним споживачем\nвеличину екологічної броні електропостачання, яка має бути\nзатверджена Державною інспекцією з енергетичного нагляду за\nрежимами споживання електричної та теплової енергії. У разі\nнедосягнення згоди між споживачем та енергопостачальником щодо\nвеличини екологічної броні електропостачання остаточне рішення\nприймається Державною інспекцією з енергетичного нагляду за\nрежимами споживання електричної та теплової енергії.\nЕнергопостачальники мають право за умови неповної оплати\nспоживачем спожитої електричної енергії обмежити його\nелектроспоживання до рівня екологічної броні електропостачання або\nза відсутності такої повністю припинити електропостачання\nспоживачу.\nПорядок обмеження електроспоживання споживачів до рівня\nекологічної броні електропостачання або повного припинення їм\nелектропостачання встановлюється Кабінетом Міністрів України.\nЕнергопостачальники мають право на відшкодування несплаченої\nспоживачем частини вартості електричної енергії, що постачається\nйому на рівні екологічної броні електропостачання, за рахунок\nкоштів державного або місцевих бюджетів\".\nУ зв'язку з цим частини першу - сьому вважати відповідно\nчастинами п'ятою - одинадцятою;\n3) доповнити новою частиною дванадцятою такого змісту:\n\"Енергопостачальник не несе відповідальності за майнову\nшкоду, заподіяну споживачу або третім особам внаслідок припинення\nабо обмеження електропостачання, здійсненого у встановленому\nпорядку\".\nУ зв'язку з цим частину восьму вважати частиною тринадцятою.\n4. Статтю 26 доповнити частинами такого змісту:\n\"За умови неповної оплати за спожиту електричну енергію\nспоживач зобов'язаний обмежити власне електроспоживання до рівня\nекологічної броні або повністю його припинити в разі відсутності\nтакої.\nСпоживач забезпечує безперешкодний доступ відповідальних\nпредставників енергопостачальника, підприємства, що здійснює\nпередачу електричної енергії, до власних електричних установок для\nконтролю за рівнем споживання електричної енергії, а також для\nвиконання відключення та обмеження споживання відповідно до\nвстановленого порядку. В разі перешкоди у доступі зазначених\nпредставників до електричних установок споживача посадові особи\nтакого споживача несуть відповідальність відповідно до закону\".\nII. Прикінцеві положення\n1. Цей Закон набирає чинності з 1 січня 2004 року.\n2. Кабінету Міністрів України до набрання чинності цим\nЗаконом:\n1) розробити та затвердити:\nпорядок складання переліку споживачів та обладнання, для\nякого має бути встановлена екологічна броня електропостачання;\nпорядок обмеження електроспоживання споживачів та повного\nприпинення їм електропостачання;\n2) забезпечити перегляд та скасування міністерствами, іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України Л.КУЧМА\n\nм. Київ, 19 червня 2003 року\nN 982-IV\n\nПро внесення змін до Закону України \"Про електроенергетику\"\nЗакон України від 19.06.2003 № 982-IV\n\nВтрата чинності від 01.07.2019 , підстава — 2019-VIII\nПостійна адреса:\nhttps://zakon.rada.gov.ua/go/982-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}