{
  "id": "ua-law-4617-17",
  "type": "statute",
  "title": "Закон України (4617-17)",
  "title_en": "",
  "short_name": "4617-17",
  "status": "in_force",
  "issued_date": "2012-03-22",
  "url": "https://zakon.rada.gov.ua/laws/show/4617-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про наркотичні засоби, психотропні речовини і прекурсори\"\n\n(Відомості Верховної Ради України (ВВР), 2013, № 2, ст.9)\n\nВерховна Рада України постановляє:\n\n1. Внести до Закону України \"Про наркотичні засоби, психотропні речовини і прекурсори\" (Відомості Верховної Ради України, 2007 р., № 10, ст. 89) такі зміни:\n\n1) в абзаці сімнадцятому статті 5, частині шостій статті 8, частинах першій, третій і четвертій статті 11, частинах першій і другій статті 26, абзаці першому статті 32, частині першій статті 33 слова \"юридична особа\" в усіх відмінках і числах замінити словами \"суб’єкт господарювання\" у відповідному відмінку і числі;\n\n2) у статті 7:\n\nу частині третій слова \"юридичними особами всіх форм власності\" замінити словами \"суб’єктами господарювання\";\n\nчастину п’яту виключити;\n\n3) абзац другий частини четвертої статті 8 викласти в такій редакції:\n\n\"свідоцтво (посвідчення, сертифікат спеціаліста), що підтверджує професійну придатність керівника юридичної особи або керівника відповідного підрозділу юридичної особи, фізичної особи - підприємця, яка має ліцензію на провадження медичної або ветеринарної практики, для зайняття діяльністю з обігу наркотичних засобів, психотропних речовин і прекурсорів, що ліцензується\";\n\n4) частину другу статті 9 викласти в такій редакції:\n\n\"Крім підстав, передбачених Законом України \"Про ліцензування певних видів господарської діяльності\" , підставами для відмови у видачі ліцензії на здійснення діяльності з обігу наркотичних засобів, психотропних речовин і прекурсорів також є:\n\nвідсутність у суб’єкта господарювання умов для забезпечення безпечності діяльності з обігу наркотичних засобів, психотропних речовин і прекурсорів, обліку і схоронності наркотичних засобів, психотропних речовин і прекурсорів, визначених органом ліцензування;\n\nнаявність у керівництві чи серед працівників юридичної особи осіб, яким за результатами медичного огляду, проведеного в установленому порядку медичним закладом, встановлено діагноз психічного розладу, пов’язаного із зловживанням алкогольними напоями, наркотичними засобами чи психотропними речовинами, або встановлення такого діагнозу фізичній особі - підприємцю, яка має ліцензію на здійснення медичної або ветеринарної практики;\n\nнаявність у керівництві чи серед працівників юридичної особи осіб, визнаних непридатними до здійснення окремих видів діяльності (робіт, професій, служби), пов’язаних з обігом наркотичних засобів, психотропних речовин і прекурсорів, у порядку, встановленому Кабінетом Міністрів України, або визнання у тому самому порядку непридатною до здійснення окремих видів діяльності (робіт, професій, служби), пов’язаних з обігом наркотичних засобів, психотропних речовин і прекурсорів, фізичної особи - підприємця, яка має ліцензію на здійснення медичної або ветеринарної практики;\n\nнаявність у керівництві чи серед працівників юридичної особи осіб, які мають доступ безпосередньо до наркотичних засобів, психотропних речовин і прекурсорів, у яких не зняті чи не погашені в установленому порядку судимості за вчинення злочинів середньої тяжкості, тяжких чи особливо тяжких злочинів або за злочини, пов’язані з незаконним обігом наркотичних засобів, психотропних речовин і прекурсорів, або наявність не знятої чи не погашеної в установленому порядку судимості за вчинення таких злочинів у фізичної особи - підприємця, яка має ліцензію на здійснення медичної або ветеринарної практики\";\n\n5) частину третю статті 21 доповнити реченням такого змісту: \"Фізичні особи - підприємці, які мають ліцензію на провадження медичної практики, здійснюють діяльність з придбання, перевезення, зберігання, відпуску, використання та знищення наркотичних засобів, психотропних речовин, включених до таблиць ІІ і ІІІ Переліку, та прекурсорів, включених до таблиці ІV Переліку, за наявності ліцензії на здійснення відповідних видів діяльності з обігу наркотичних засобів, психотропних речовин і прекурсорів у порядку, встановленому Кабінетом Міністрів України\";\n\n6) статтю 23 доповнити частиною третьою такого змісту:\n\n\"Фізичні особи - підприємці, які мають ліцензію на провадження ветеринарної практики, здійснюють діяльність із застосування наркотичних засобів, психотропних речовин і прекурсорів, зазначених у частині першій цієї статті, а також пов’язані з цим придбання, перевезення, зберігання, відпуск, використання та знищення наркотичних засобів, психотропних речовин за наявності ліцензії на здійснення відповідних видів діяльності з обігу наркотичних засобів, психотропних речовин і прекурсорів у порядку, встановленому Кабінетом Міністрів України\";\n\n7) у частині першій статті 25 слова \"юридичними особами всіх форм власності\" замінити словами \"суб’єктами господарювання\";\n\n8) частину третю статті 31 викласти в такій редакції:\n\n\"Органи виконавчої влади в межах своїх повноважень контролюють діяльність суб’єктів господарювання щодо обігу наркотичних засобів, психотропних речовин і прекурсорів\";\n\n9) перше речення статті 34 доповнити словами \"а в журналах фізичних осіб - підприємців, які мають ліцензію на здійснення діяльності з обігу наркотичних засобів, психотропних речовин і прекурсорів, - безпосередньо такою особою\".\n\n2. Цей Закон набирає чинності через два місяці з дня його опублікування.\n\nПрезидент України\n\nВ.ЯНУКОВИЧ\n\nм. Київ\n\n22 березня 2012 року\n\n№ 4617-VI\n\nПро внесення змін до Закону України \"Про наркотичні засоби, психотропні речовини і прекурсори\"\nЗакон України від 22.03.2012 № 4617-VI\n\nПрийняття від 22.03.2012\nПостійна адреса:\nhttps://zakon.rada.gov.ua/go/4617-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}