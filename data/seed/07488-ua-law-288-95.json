{
  "id": "ua-law-288-95",
  "type": "statute",
  "title": "Закон України (288/95-ВР)",
  "title_en": "",
  "short_name": "288/95-ВР",
  "status": "in_force",
  "issued_date": "1995-07-11",
  "url": "https://zakon.rada.gov.ua/laws/show/288/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2735-VI ( 2735-17 ) від 02.12.2010, ВВР, 2011, N 21, ст.144 }\nПро внесення змін і доповнень до Декрету Кабінету\nМіністрів України \"Про державний нагляд за\nдодержанням стандартів, норм і правил\nта відповідальність за їх порушення\"\n( Відомості Верховної Ради України (ВВР), 1995, N 29, ст.219 )\n{ Вводиться в дію Постановою ВР\nN 289/95-ВР від 11.07.95, ВВР, 1995, N 29, ст.220 }\n\nВерховна Рада України п о с т а н о в л я є :\nВнести до Декрету Кабінету Міністрів України \"Про державний\nнагляд за додержанням стандартів, норм і правил та\nвідповідальність за їх порушення\" ( 30-93 ) (Відомості Верховної\nРади України, 1993 р., N 23, ст. 247) такі зміни і доповнення:\n1. Абзац другий статті 4 після слів \"норм і правил\" доповнити\nсловами \"крім будівельних норм і правил\".\n2. У статті 6:\nа) в абзаці першому пункту 1 слова \"і перебувають під\nзахистом держави\" виключити;\nдруге речення підпункту 3 викласти в такій редакції:\n\"Вартість відібраних зразків, якщо внаслідок випробування вони\nстали непридатними для подальшого використання за прямим\nпризначенням, а також вартість випробувань зразків відносяться до\nвитрат суб'єкта, який є виробником цієї продукції\";\nпідпункт 7 після слова \"забороняти\" доповнити словом\n\"виробництво\";\nпідпункт 8 викласти в такій редакції: \"8) забороняти випуск і реалізацію продукції, що підлягає\nобов'язковій сертифікації, але не пройшла її у встановлені строки,\nа також продукції, виробництво якої проводилося без спеціального\nдозволу (ліцензії), якщо це передбачено законодавством\";\nдоповнити пункт 1 підпунктом 14 такого змісту: \"14) під час виконання службових обов'язків безплатно\nкористуватися за службовими посвідченнями на території України\nвсіма видами міського пасажирського транспорту, за винятком\nтаксі\";\nб) пункт 2 доповнити абзацом такого змісту: \"Поновлення виробництва, випуску та реалізації продукції\nпроводиться на підставі позитивних висновків повторної перевірки\nдержавним інспектором, витрати на яку оплачує підприємець\".\n3. Доповнити Декрет новим розділом VI такого змісту:\n\" Р о з д і л VI\n\nПРАВОВИЙ ЗАХИСТ ПОСАДОВИХ ОСІБ ДЕРЖСТАНДАРТУ\nУКРАЇНИ ТА ЙОГО ТЕРИТОРІАЛЬНИХ ОРГАНІВ\nСтаття 9. Відносини Держстандарту України та його\nтериторіальних органів з правоохоронними органами\nПрацівники правоохоронних органів сприяють посадовим особам\nДержстандарту України та його територіальних органів у виконанні\nними службових обов'язків, пов'язаних з державним наглядом за\nдодержанням стандартів, норм і правил.\nСтаття 10. Охорона особистих і майнових прав посадових осіб\nДержстандарту України та його територіальних\nорганів\n1. Посадові особи Держстандарту України та його\nтериторіальних органів під час виконання своїх службових\nобов'язків, пов'язаних з державним наглядом за додержанням\nстандартів, норм і правил, перебувають під захистом закону. Держава гарантує захист життя, здоров'я, честі, гідності та\nмайна посадових осіб і членів їх сімей від злочинних посягань та\nінших протиправних дій.\n2. Посадові особи Держстандарту України та його\nтериторіальних органів, на яких покладено здійснення державного\nнагляду за додержанням стандартів, норм і правил, підлягають\nобов'язковому державному страхуванню. Порядок та умови страхування посадових осіб визначаються\nКабінетом Міністрів України.\n3. У разі каліцтва чи інвалідності, що сталися у зв'язку з\nвиконанням службових обов'язків, посадовій особі виплачується\nкомпенсація в розмірі від річного до п'ятирічного грошового\nутримання (залежно від ступеня втрати працездатності), а в разі\nїї загибелі - сім'ї загиблого виплачується одноразова допомога в\nрозмірі десятирічного грошового утримання за останньою посадою,\nяку він займав. Збитки, завдані майну посадової особи Держстандарту України\nта його територіальних органів або членів її сім'ї у зв'язку з\nвиконанням нею службових обов'язків, компенсуються в повному\nобсязі за рахунок коштів державного бюджету з наступним стягненням\nцієї суми з винних осіб\". У зв'язку з цим розділ VI вважати розділом VII, а статтю 9 -\nстаттею 11.\n\nПрезидент України Л.КУЧМА\n\nм. Київ, 11 липня 1995 року\nN 288/95-ВР\n\nПро внесення змін і доповнень до Декрету Кабінету Міністрів України \"Про державний нагляд за додержанням стандартів, норм і правил та відповідальність за їх порушення\"\nЗакон України від 11.07.1995 № 288/95-ВР\n\nВтрата чинності від 05.07.2011 , підстава — 2735-VI\nПостійна адреса:\nhttps://zakon.rada.gov.ua/go/288/95-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}