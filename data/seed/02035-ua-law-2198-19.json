{
  "id": "ua-law-2198-19",
  "type": "statute",
  "title": "Закон України (2198-19)",
  "title_en": "",
  "short_name": "2198-19",
  "status": "in_force",
  "issued_date": "2017-11-09",
  "url": "https://zakon.rada.gov.ua/laws/show/2198-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України щодо стабілізації розрахунків на Оптовому ринку електричної енергії України\n\nВерховна Рада України постановляє :\n\nI. Внести до Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Пункт 120 -1 .1 статті 120 -1 після абзацу п’ятого доповнити новим абзацом такого змісту:\n\n\"50 відсотків суми податку на додану вартість, зазначеної в таких податкових накладних /розрахунках коригування, - у разі порушення строку реєстрації на 366 і більше календарних днів\".\n\nУ зв’язку з цим абзаци шостий і сьомий вважати відповідно абзацами сьомим і восьмим.\n\n2. В абзацах четвертому і п’ятому пункту 198.6 статті 198:\n\nцифри \"365\" замінити цифрами \"1095\";\n\nдруге речення виключити.\n\n3. Абзац вісімнадцятий пункту 201.10 статті 201 викласти в такій редакції:\n\n\"Платник податку має право зареєструвати в Єдиному реєстрі податкових накладних податкову накладну та/або розрахунок коригування, складені починаючи з 1 липня 2015 року, в яких загальна сума податку не перевищує суму, обчислену відповідно до пункту 200 -1 .3 статті 200 -1 цього Кодексу\".\n\n4. Підрозділ 2 розділу XX \"Перехідні положення\" доповнити пунктом 62 такого змісту:\n\n\"62. Тимчасово, до 1 липня 2018 року, не застосовуються штрафи, передбачені статтею 120 -1 , статтею 126 цього Кодексу (в частині податку на додану вартість), та не нараховується пеня, встановлена підпунктом 129.1.3 пункту 129.1 статті 129 цього Кодексу (в частині податку на додану вартість), до виробників електричної енергії, що здійснюють постачання електричної енергії державному підприємству \"Енергоринок\" та станом на 1 січня 2016 року мали податковий борг з податку на додану вартість, в тому числі розстрочений та/або відстрочений.\n\nПерелік виробників електричної енергії, на яких поширюється дія цього пункту, та Перелік податкових накладних, складених такими виробниками електричної енергії з 1 липня 2015 року та не зареєстрованих в Єдиному реєстрі податкових накладних, затверджуються Кабінетом Міністрів України\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n9 листопада 2017 року\n\n№ 2198-VIII\n\nПро внесення змін до Податкового кодексу України щодо стабілізації розрахунків на Оптовому ринку електричної енергії України\nЗакон України від 09.11.2017 № 2198-VIII\n\nПрийняття від 09.11.2017\nПостійна адреса:\nhttps://zakon.rada.gov.ua/go/2198-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}