{
  "id": "ua-law-1953-15",
  "type": "statute",
  "title": "Закон України (1953-15)",
  "title_en": "",
  "short_name": "1953-15",
  "status": "in_force",
  "issued_date": "2004-07-01",
  "url": "https://zakon.rada.gov.ua/laws/show/1953-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Відносини, що регулюються цим Законом",
      "content": "Цим Законом регулюються міжбюджетні відносини між районним\nбюджетом та бюджетами місцевого самоврядування.\nМіжбюджетні відносини між міським бюджетом міста обласного\n(республіканського Автономної Республіки Крим) значення, міста\nСевастополя та бюджетами адміністративно підпорядкованих йому\nміст, селищ, сіл визначаються на засадах, встановлених Бюджетним\nкодексом України ( 2542-14 ) та цим Законом для взаємовідносин\nрайонного бюджету з бюджетами місцевого самоврядування."
    },
    {
      "provision_ref": "art2",
      "section": "2",
      "title": "Стаття 2. Визначення термінів",
      "content": "Терміни у цьому Законі вживаються у значеннях, визначених у\nБюджетному кодексі України ( 2542-14 )."
    },
    {
      "provision_ref": "art3",
      "section": "3",
      "title": "Стаття 3. Міжбюджетні трансферти",
      "content": "1. У районному бюджеті можуть передбачатися такі міжбюджетні\nтрансферти:\n1) дотація вирівнювання бюджетам місцевого самоврядування;\n2) кошти, що передаються до районного бюджету з бюджетів\nмісцевого самоврядування;\n3) додаткова дотація на вирівнювання диспропорцій, пов'язаних\nіз нерівномірністю мережі бюджетних установ;\n4) інші дотації;\n5) субвенції на виконання інвестиційних проектів;\n6) інші субвенції.\n2. У бюджеті місцевого самоврядування можуть передбачатися\nтакі міжбюджетні трансферти:\n1) дотація вирівнювання із районного бюджету;\n2) кошти, що передаються до районного бюджету;\n3) субвенції:\nа) субвенції на утримання об'єктів спільного користування;\nб) субвенції на ліквідацію негативних наслідків діяльності\nоб'єктів спільного користування;\nв) інвестиційні субвенції на будівництво або реконструкцію\nоб'єктів спільного користування;\nг) субвенції на виконання власних повноважень територіальних\nгромад сіл, селищ, міст районного значення та їх об'єднань;\nґ) інші субвенції.\n3. Обсяг дотації вирівнювання з районного бюджету до бюджетів\nмісцевого самоврядування або обсяг коштів, що передаються із\nбюджетів місцевого самоврядування до районного бюджету,\nвизначається на основі Формули розподілу обсягу міжбюджетних\nтрансфертів між районним бюджетом та бюджетами сіл, селищ, міст\nрайонного значення та їх об'єднань ( 1782-2004-п ), яка\nзатверджується Кабінетом Міністрів України за погодженням з\nКомітетом Верховної Ради України з питань бюджету.\n4. Умови надання субвенцій, визначених у пункті 3 частини\nдругої цієї статті, визначаються відповідною угодою сторін, якщо\nінше не визначено бюджетним законодавством. Типова форма угоди та\nумови її укладення затверджуються Кабінетом Міністрів України.\nСтаття 4. Термін прийняття (внесення змін) Кабінетом\nМіністрів України постанови про затвердження\nФормули розподілу обсягу міжбюджетних\nтрансфертів (дотації вирівнювання та коштів,\nщо передаються до районного бюджету) між\nрайонним бюджетом та бюджетами сіл, селищ,\nміст районного значення та їх об'єднань\n1. Постанова Кабінету Міністрів України про затвердження\n(внесення змін) Формули розподілу обсягу міжбюджетних трансфертів\n(дотації вирівнювання та коштів, що передаються до районного\nбюджету) між районним бюджетом та бюджетами сіл, селищ, міст\nрайонного значення та їх об'єднань приймається не пізніше\nвизначеного частиною сьомою статті 75 Бюджетного кодексу України\n( 2542-14 ) терміну доведення Раді міністрів Автономної Республіки\nКрим, місцевим державним адміністраціям та виконавчим органам\nвідповідних рад розрахунків прогнозних обсягів міжбюджетних\nтрансфертів, методики їх визначення та інших показників,\nнеобхідних для складання проектів місцевих бюджетів.\nСтаття 5. Основні вимоги до Формули розподілу обсягу\nміжбюджетних трансфертів (дотації вирівнювання\nта коштів, що передаються до районного бюджету)\nміж районним бюджетом та бюджетами сіл, селищ,\nміст районного значення та їх об'єднань і\nпараметри, які враховуються у Формулі\n1. У Формулі розподілу обсягу міжбюджетних трансфертів\n(дотації вирівнювання та коштів, що передаються до районного\nбюджету) між районним бюджетом та бюджетами сіл, селищ, міст\nрайонного значення та їх об'єднань ( 1782-2004-п ) враховуються\nтакі параметри:\n1) прогнозний показник обсягу доходів зведеного бюджету\nрайону;\n2) прогнозний показник обсягу податку з доходів фізичних осіб\nзведеного бюджету району;\n3) індекс відносної податкоспроможності;\n4) фінансовий норматив бюджетної забезпеченості;\n5) кількість мешканців та кількість споживачів соціальних\nпослуг;\n6) коефіцієнт вирівнювання.\n2. У Формулі розподілу обсягу міжбюджетних трансфертів\n(дотації вирівнювання та коштів, що передаються до районного\nбюджету) між районним бюджетом та бюджетами сіл, селищ, міст\nрайонного значення та їх об'єднань ( 1782-2004-п ) можуть\nвикористовуватися додаткові параметри, при цьому застосовуються\nкоефіцієнти пофакторного впливу, що визначають питому вагу кожного\nфактора у загальному обсязі видатків бюджетів місцевого\nсамоврядування, але їх сумарне значення не може бути більше 0,5.\n3. До складу доходів, що враховуються при визначенні обсягу\nміжбюджетних трансфертів між районним бюджетом та бюджетами\nмісцевого самоврядування (дотації вирівнювання та коштів, що\nпередаються до районного бюджету), відносяться доходи, визначені\nстаттями 64 та 66 Бюджетного кодексу України ( 2542-14 ).\n4. Індекс відносної податкоспроможності відповідного\nмісцевого бюджету є коефіцієнтом, що визначає рівень\nподаткоспроможності адміністративно-територіальної одиниці у\nпорівнянні із середнім показником по зведеному бюджету району у\nрозрахунку на одного мешканця на основі даних про фактичне\nвиконання відповідного бюджету за три останні бюджетні періоди.\n5. Індекси відносної податкоспроможності бюджетів місцевого\nсамоврядування переглядаються відповідно до порядку, визначеного\nБюджетним кодексом України ( 2542-14 ).\n6. Дані про фактичне виконання доходів місцевих бюджетів\nзбільшуються на суму втрат, що виникли внаслідок надання місцевими\nрадами пільг платникам податків.\n7. До складу видатків, що враховуються при визначенні обсягів\nміжбюджетних трансфертів між районним бюджетом та бюджетами\nмісцевого самоврядування (дотації вирівнювання та коштів, що\nпередаються до районного бюджету), відносяться видатки, визначені\nстаттею 88 Бюджетного кодексу України ( 2542-14 ).\n8. У складі видатків бюджетів місцевого самоврядування, що\nвраховуються при визначенні обсягів міжбюджетних трансфертів\n(дотації вирівнювання та коштів, що передаються до районного\nбюджету), передбачаються нерозподілені видатки в розмірі не менше\n1 відсотка обсягу зазначених видатків зведеного бюджету району для\nперерозподілу зазначених коштів між бюджетами місцевого\nсамоврядування.\n9. Мінімальний рівень фінансового нормативу бюджетної\nзабезпеченості бюджетів місцевого самоврядування встановлюється\nКабінетом Міністрів України у відносному значенні.\n10. Коефіцієнт вирівнювання застосовується до обчисленого за\nФормулою розподілу обсягу міжбюджетних трансфертів (дотації\nвирівнювання та коштів, що передаються до районного бюджету) між\nрайонним бюджетом та бюджетами сіл, селищ, міст районного значення\nта їх об'єднань ( 1782-2004-п ) обсягу коштів, що підлягають\nпередачі до районного бюджету, і визначається в межах\nвід 0,6 до 1.\n11. Дотація вирівнювання з районного бюджету до бюджету\nмісцевого самоврядування - це величина перевищення розрахункового\nобсягу видатків, що враховуються при визначенні обсягу\nміжбюджетних трансфертів, над розрахунковим обсягом доходів, що\nвраховуються при визначенні обсягу міжбюджетних трансфертів\nвідповідного бюджету.\n12. У разі, якщо розрахункові показники обсягу доходів\nбюджету місцевого самоврядування, що враховуються при визначенні\nобсягу міжбюджетних трансфертів, перевищують розрахунковий обсяг\nвідповідних видатків, для таких бюджетів встановлюється обсяг\nкоштів, що підлягають передачі до районного бюджету.\nСтаття 6. Порядок розрахунку та затвердження показників\nміжбюджетних трансфертів (дотації вирівнювання\nта коштів, що передаються до районного бюджету)\n1. Розрахунки міжбюджетних трансфертів (дотації вирівнювання\nта коштів, що передаються до районного бюджету) здійснюються\nрайонною державною адміністрацією у двотижневий термін після\nдоведення Кабінетом Міністрів України положень та показників\nміжбюджетних відносин відповідно до статті 75 Бюджетного кодексу\nУкраїни ( 2542-14 ) з урахуванням таких вимог:\n1) при визначенні обсягів міжбюджетних трансфертів (дотації\nвирівнювання та коштів, що передаються до районного бюджету) між\nрайонним бюджетом та бюджетами місцевого самоврядування прогнозний\nпоказник обсягу доходів, що враховуються при визначенні обсягів\nміжбюджетних трансфертів, зведеного бюджету району на плановий\nбюджетний період не може бути більше показника, врахованого при\nвизначенні обсягу міжбюджетного трансферту між державним бюджетом\nта зведеним бюджетом району;\n2) фінансові нормативи бюджетної забезпеченості не можуть\nбути менше розміру, встановленого у постанові Кабінету Міністрів\nУкраїни про затвердження Формули розподілу обсягу міжбюджетних\nтрансфертів (дотації вирівнювання та коштів, що передаються до\nрайонного бюджету) між районним бюджетом та бюджетами сіл, селищ,\nміст районного значення та їх об'єднань ( 1782-2004-п );\n3) до обсягу коштів, що передаються з бюджетів місцевого\nсамоврядування до районного бюджету, може застосовуватися\nкоефіцієнт вирівнювання в межах, визначених Формулою розподілу\nобсягу міжбюджетних трансфертів (дотації вирівнювання та коштів,\nщо передаються до районного бюджету) між районним бюджетом та\nбюджетами сіл, селищ, міст районного значення та їх об'єднань\n( 1782-2004-п );\n4) коефіцієнти пофакторного впливу затверджуються\nрозпорядженням районної державної адміністрації в межах,\nвизначених Формулою розподілу обсягу міжбюджетних трансфертів\n(дотації вирівнювання та коштів, що передаються до районного\nбюджету) між районним бюджетом та бюджетами сіл, селищ, міст\nрайонного значення та їх об'єднань ( 1782-2004-п ).\n2. Розрахунки міжбюджетних трансфертів подаються до обласної\nдержавної адміністрації, Ради міністрів Автономної Республіки Крим\nдля перевірки їх відповідності Формулі розподілу обсягу\nміжбюджетних трансфертів (дотації вирівнювання та коштів, що\nпередаються до районного бюджету) між районним бюджетом та\nбюджетами сіл, селищ, міст районного значення та їх об'єднань\n( 1782-2004-п ) і одночасно доводяться до відома відповідних\nорганів місцевого самоврядування.\n3. Не пізніше ніж у десятиденний термін, але не раніш як у\nп'ятиденний термін після отримання від районної державної\nадміністрації розрахунків міжбюджетних трансфертів обласна\nдержавна адміністрація, Рада міністрів Автономної Республіки Крим\nза результатами перевірки готує висновок щодо відповідності цих\nрозрахунків Формулі розподілу обсягу міжбюджетних трансфертів\n(дотації вирівнювання та коштів, що передаються до районного\nбюджету) між районним бюджетом та бюджетами сіл, селищ, міст\nрайонного значення та їх об'єднань ( 1782-2004-п ).\n4. Висновок обласної державної адміністрації, Ради міністрів\nАвтономної Республіки Крим щодо відповідності розрахунків\nміжбюджетних трансфертів Формулі розподілу обсягу міжбюджетних\nтрансфертів (дотації вирівнювання та коштів, що передаються до\nрайонного бюджету) між районним бюджетом та бюджетами сіл, селищ,\nміст районного значення та їх об'єднань ( 1782-2004-п ) подається\nрайонною державною адміністрацією разом з матеріалами до проекту\nвідповідного районного бюджету, визначеними у статті 76 Бюджетного\nкодексу України ( 2542-14 ), перед розглядом на сесії районної\nради.\n5. Обсяги міжбюджетних трансфертів між районним бюджетом та\nбюджетами місцевого самоврядування затверджуються рішенням\nрайонної ради про районний бюджет на плановий бюджетний період у\nтермін, визначений частиною другою статті 77 Бюджетного кодексу\nУкраїни ( 2542-14 ), та доводяться районними державними\nадміністраціями до сільських, селищних, міських рад у дводенний\nтермін після затвердження відповідного районного бюджету.\n6. Під час затвердження місцевих бюджетів відповідні ради\nвраховують показники міжбюджетних трансфертів, затверджені\nрішенням відповідної районної ради про районний бюджет, та інші\nвимоги законодавства щодо визначення особливостей формування\nмісцевих бюджетів.\nСтаття 7. Особливості розрахунку міжбюджетних\nтрансфертів у разі незабезпеченості\nадміністративно-територіальної одиниці мережею\nбюджетних установ\n1. Якщо на території села, селища, міста районного значення\nнедостатньо бюджетних закладів для надання передбачених статтею 88\nБюджетного кодексу України ( 2542-14 ) соціальних послуг і вони\nнадаються бюджетними установами, що фінансуються з іншого бюджету,\nобрахунок трансфертів здійснюється з урахуванням перерахунку\nвідповідної кількості споживачів.\n2. Перерахунок кількості споживачів здійснюється на підставі\nспільних рішень відповідних рад територіальних громад і укладених\nугод.\n3. Угоди про перерахунок кількості споживачів укладаються чи\nзміни до них вносяться до 1 серпня року, що передує плановому.\n4. Якщо в установлений термін угоди не укладено, рішення щодо\nперерахунку відповідної кількості споживачів приймається районною\nрадою.\nСтаття 8. Особливості міжбюджетних відносин та виконання\nбюджетів місцевого самоврядування у разі\nнесвоєчасного прийняття районного бюджету\n1. У разі, якщо рішення районної ради про районний бюджет на\nплановий бюджетний рік не затверджено у термін, визначений\nчастиною другою статті 77 Бюджетного кодексу України ( 2542-14 ),\nрішення про встановлення обсягів міжбюджетних трансфертів (дотації\nвирівнювання та коштів, що передаються до районного бюджету) між\nрайонним бюджетом та бюджетами місцевого самоврядування\nприймається обласною радою, Верховною Радою Автономної Республіки\nКрим за поданням обласної державної адміністрації, Ради міністрів\nАвтономної Республіки Крим виходячи з норм Бюджетного кодексу\nУкраїни, цього Закону та постанови Кабінету Міністрів України про\nзатвердження Формули розподілу обсягу міжбюджетних трансфертів\n(дотації вирівнювання та коштів, що передаються до районного\nбюджету) між районним бюджетом та бюджетами сіл, селищ, міст\nрайонного значення та їх об'єднань ( 1782-2004-п ).\n2. При розрахунках обсягів міжбюджетних трансфертів\nвідповідно до частини першої цієї статті враховуються такі вимоги:\n1) фінансові нормативи бюджетної забезпеченості та\nкоефіцієнти вирівнювання застосовуються на рівні, визначеному\nпостановою Кабінету Міністрів України про затвердження Формули\nрозподілу обсягу міжбюджетних трансфертів (дотації вирівнювання та\nкоштів, що передаються до районного бюджету) між районним бюджетом\nта бюджетами сіл, селищ, міст районного значення та їх об'єднань\n( 1782-2004-п );\n2) коефіцієнти пофакторного впливу не застосовуються;\n3) показники кількості споживачів визначаються на підставі\nспільних рішень відповідних рад територіальних громад і укладених\nугод, а в разі їх відсутності - в розрахунку на кількість\nнаселення чи споживачів послуг, що проживають на території\nвідповідної ради;\n4) нерозподілені видатки, передбачені відповідно до частини\nвосьмої статті 5 цього Закону, перерозподіляються між бюджетами\nсіл, селищ, міст районного значення пропорційно загальному\nрозрахунковому обсягу видатків відповідного бюджету місцевого\nсамоврядування, що враховуються при визначенні міжбюджетних\nтрансфертів.\n3. Розрахунки обсягів дотації вирівнювання бюджетам сіл,\nселищ, міст районного значення та коштів, що передаються до\nрайонного бюджету, здійснені обласною державною адміністрацією\n(Радою міністрів Автономної Республіки Крим), мають бути доведені\nдо відома відповідних органів місцевого самоврядування.\n4. Рішення про затвердження обсягів міжбюджетних трансфертів\n(дотації вирівнювання та коштів, що передаються до районного\nбюджету) між районним бюджетом та бюджетами місцевого\nсамоврядування приймається обласною радою (Верховною Радою\nАвтономної Республіки Крим) не пізніше ніж у місячний термін після\nтерміну, встановленого частиною другою статті 77 Бюджетного\nкодексу України ( 2542-14 ) для затвердження районних бюджетів.\n5. Перерахування дотації вирівнювання та коштів, що\nпередаються з бюджетів місцевого самоврядування до районного\nбюджету, здійснюється органами Державного казначейства України в\nобсягах, визначених у рішенні обласної ради, Верховної Ради\nАвтономної Республіки Крим, прийнятому відповідно до частини\nпершої цієї статті, у порядку, встановленому Кабінетом Міністрів\nУкраїни.\n6. У рішенні районної ради про бюджет, не затвердженому у\nтермін, визначений частиною другою статті 77 Бюджетного кодексу\nУкраїни ( 2542-14 ), показники дотації вирівнювання та коштів, що\nпередаються до районного бюджету, визначені обласною радою\n(Верховною Радою Автономної Республіки Крим) згідно з вимогами\nцієї статті, не можуть бути погіршені (обсяги дотації вирівнювання\nне можуть бути зменшені, а обсяги коштів, що передаються до\nрайонного бюджету, не можуть бути збільшені).\n7. Дія положень цієї статті не поширюється на випадки, коли\nпроект закону про Державний бюджет України на відповідний рік не\nухвалено у другому читанні до початку нового бюджетного періоду."
    },
    {
      "provision_ref": "art9",
      "section": "9",
      "title": "Стаття 9. Прикінцеві положення",
      "content": "1. Цей Закон набирає чинності з дня його опублікування, а\nстаття 4 та частина третя статті 7 - з 1 січня 2004 року.\n2. Кабінету Міністрів України у місячний термін розробити та\nзатвердити порядок перерахування дотації вирівнювання та коштів,\nщо передаються до районного бюджету, відповідно до частини п'ятої\nстатті 8 цього Закону."
    }
  ],
  "definitions": []
}