{
  "id": "ua-law-1869-14",
  "type": "statute",
  "title": "Закон України (1869-14)",
  "title_en": "",
  "short_name": "1869-14",
  "status": "in_force",
  "issued_date": "2000-07-13",
  "url": "https://zakon.rada.gov.ua/laws/show/1869-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "Для цілей цього Закону наведені нижче терміни вживаються у\nтакому значенні:\nвідкриті торги - конкурентний спосіб продажу пакета акцій, за\nяким переможцем визнається промисловий інвестор, що відповідає\nкваліфікаційним вимогам та запропонував найвищу ціну;\nпромисловий інвестор - юридична особа або об'єднання\nюридичних осіб (резидент чи нерезидент), які є оператором\nелектрозв'язку або учасником яких є оператор електрозв'язку, що\nздійснює діяльність в підгалузі електрозв'язку не менше п'яти\nроків. Промисловим інвестором не може бути юридична особа або\nоб'єднання юридичних осіб, зареєстровані в офшорній зоні."
    },
    {
      "provision_ref": "art2",
      "section": "2",
      "title": "Стаття 2. Мета приватизації Укртелекому",
      "content": "Згідно з цим Законом метою приватизації Укртелекому є:\nприскорення розвитку мереж електрозв'язку в Україні, їх\nтехнічне переоснащення і модернізація шляхом залучення в процесі\nприватизації вітчизняних та іноземних інвестицій;\nзадоволення потреб споживачів у послугах електрозв'язку,\nдоведення якості цих послуг до міжнародних стандартів, збільшення\nнадходжень коштів до Державного бюджету України;\nпідвищення конкурентоспроможності Укртелекому на ринку послуг\nелектрозв'язку."
    },
    {
      "provision_ref": "art3",
      "section": "3",
      "title": "Стаття 3. Особливі принципи приватизації Укртелекому",
      "content": "Особливими принципами приватизації Укртелекому є:\nзаборона перепрофілювання;\nзакріплення у державній власності пакета акцій у розмірі\n50 відсотків статутного фонду Укртелекому плюс одна акція;\nпродаж пакета акцій у розмірі не менше 25 відсотків\nстатутного фонду Укртелекому плюс одна акція на відкритих торгах\nпромисловому інвестору;\nзбереження до та під час приватизації цілісного майнового\nкомплексу Укртелекому (засобів зв'язку, що задіяні у єдиному\nтехнологічному процесі виробництва);\nплатність відчуження майна;\nстворення сприятливих умов для залучення інвестицій;\nповне, своєчасне та достовірне інформування громадян про\nоб'єкт та умови приватизації;\nдержавне регулювання та контроль."
    },
    {
      "provision_ref": "art4",
      "section": "4",
      "title": "Стаття 4. Об'єкт приватизації",
      "content": "Об'єктом приватизації згідно з цим Законом є акції\nУкртелекому, що перебувають у державній власності, крім пакета\nакцій у розмірі 50 відсотків статутного фонду Укртелекому плюс\nодна акція, який закріплюється у державній власності."
    },
    {
      "provision_ref": "art5",
      "section": "5",
      "title": "Стаття 5. Суб'єкти приватизації",
      "content": "Суб'єктами приватизації Укртелекому згідно з цим Законом є:\nФонд державного майна України;\nцентральний орган виконавчої влади в галузі зв'язку та\nінформатизації України, що є засновником Укртелекому (далі -\nзасновник Укртелекому);\nпокупці, визнані такими відповідно до законодавства про\nприватизацію;\nпосередники;\nрадники та експерти."
    },
    {
      "provision_ref": "art6",
      "section": "6",
      "title": "Стаття 6. Уповноважені особи, радники та експерти",
      "content": "У процесі приватизації Укртелекому для підготовки і\nздійснення продажу акцій Укртелекому залучаються уповноважені\nособи, радники та експерти, що мають міжнародний авторитет у\nвідповідних галузях, відбір яких здійснюється комісією з\nприватизації Укртелекому на конкурсних засадах у порядку, що\nзатверджується Кабінетом Міністрів України.\nПри продажу акцій Укртелекому промисловому інвестору\nзалучення радників та експертів є обов'язковим.\nРадники, експерти та уповноважені особи здійснюють свою\nдіяльність на підставі договору, що укладається з Фондом\nдержавного майна України."
    },
    {
      "provision_ref": "art7",
      "section": "7",
      "title": "Стаття 7. Порядок приватизації",
      "content": "Порядок приватизації Укртелекому складається з таких етапів:\nприйняття рішення про приватизацію;\nопублікування у десятиденний термін інформації про прийняття\nрішення про приватизацію;\nзбільшення статутного фонду Укртелекому відповідно до\nпроведеної індексації балансової вартості основних фондів;\nутворення Комісії з приватизації Укртелекому;\nвідбір уповноважених осіб, радників та експертів;\nзатвердження умов приватизації, включаючи план розміщення\nакцій та умови відкритих торгів;\nопублікування в газеті \"Урядовий кур'єр\" у десятиденний\nтермін після затвердження списку уповноважених осіб, радників та\nекспертів умов приватизації та інформації про об'єкт приватизації;\nпроведення з залученням радників та експертів експертної\nоцінки пакетів акцій, щодо яких прийнято рішення про продаж на\nвідкритих торгах;\nпродаж акцій.\nКожний наступний етап виконується лише після повного\nвиконання попереднього етапу."
    },
    {
      "provision_ref": "art8",
      "section": "8",
      "title": "Стаття 8. Прийняття рішення про приватизацію",
      "content": "Рішення про приватизацію Укртелекому приймається Кабінетом\nМіністрів України за поданням Фонду державного майна України та\nпублікується в газеті \"Урядовий кур'єр\"."
    },
    {
      "provision_ref": "art9",
      "section": "9",
      "title": "Стаття 9. Комісія з приватизації Укртелекому",
      "content": "Кабінет Міністрів України за поданням Фонду державного майна\nУкраїни протягом місяця з дня прийняття рішення про приватизацію\nУкртелекому утворює Комісію з приватизації Укртелекому (далі -\nКомісія) і визначає її повноваження.\nДо складу Комісії за принципом однакового представництва\nвходять представники Верховної Ради України (за поданням Голови\nВерховної Ради України), Кабінету Міністрів України, Фонду\nдержавного майна України, засновника Укртелекому, Антимонопольного\nкомітету України, центрального органу виконавчої влади з питань\nекономічної політики, Міністерства фінансів України, Міністерства\nоборони України, Служби безпеки України та трудового колективу\nУкртелекому.\nФункції, повноваження, відповідальність та порядок діяльності\nКомісії визначаються положенням, що затверджується Кабінетом\nМіністрів України. Керівник Комісії призначається Кабінетом\nМіністрів України.\nЗа рішенням Комісії до її роботи можуть залучатися\nпредставники уповноважених осіб, радників та експертів з правом\nдорадчого голосу.\nКомісія у тримісячний строк з дня утворення:\nпроводить конкурсний відбір уповноважених осіб, радників та\nекспертів;\nрозробляє з урахуванням пропозицій радників та експертів\nумови приватизації Укртелекому, в тому числі визначає план\nрозміщення акцій, умови відкритих торгів, розміри пакетів акцій,\nспособи та строки їх продажу, а також кваліфікаційні вимоги, що\nзастосовуються для визначення промислового інвестора.\nРішення Комісії щодо умов приватизації Укртелекому\nзатверджується Кабінетом Міністрів України."
    },
    {
      "provision_ref": "art10",
      "section": "10",
      "title": "Стаття 10. Проведення експертної оцінки пакетів акцій",
      "content": "Пакети акцій Укртелекому, щодо яких прийнято рішення про їх\nпродаж на відкритих торгах, підлягають експертній оцінці в\nпорядку, що визначається Фондом державного майна України."
    },
    {
      "provision_ref": "art11",
      "section": "11",
      "title": "Стаття 11. Спосіб приватизації",
      "content": "Приватизація Укртелекому здійснюється шляхом продажу його\nакцій, що належать державі.\nПродаж акцій Укртелекому здійснює Фонд державного майна\nУкраїни, в тому числі за участю уповноважених ним осіб, шляхом:\nпершочергового пільгового продажу;\nпродажу на відкритих торгах пакета акцій у розмірі не менше\n25 відсотків статутного фонду Укртелекому плюс одна акція\nпромисловому інвестору."
    },
    {
      "provision_ref": "art12",
      "section": "12",
      "title": "Стаття 12. Пільговий продаж акцій Укртелекому",
      "content": "Пільговий продаж акцій Укртелекому його працівникам, які є\nгромадянами України, та іншим особам, що мають право на пільгове\nпридбання акцій, здійснюється в порядку, встановленому\nзаконодавством про приватизацію.\nФонд державного майна України здійснює підписку на акції\nУкртелекому, сума номінальних вартостей яких становить\n45 неоподатковуваних мінімумів доходів громадян кожному з\nпрацівників підприємства, а також колишнім працівникам\nУкртелекому, які вийшли на пенсію, звільнені на підставі пункту 1\nстатті 40 Кодексу законів про працю України ( 322-08 ) і не\nпрацюють з моменту звільнення на інших підприємствах, особам, які\nмають право відповідно до законодавства повернутися на попереднє\nмісце роботи в Укртелеком, інвалідам, звільненим у зв'язку з\nкаліцтвом або професійним захворюванням, та працівникам,\nзвільненим за станом здоров'я, а також працівникам\nсоціально-культурних і оздоровчо-лікувальних закладів, що\nприватизуються у складі Укртелекому.\nКерівники, їх заступники, головні спеціалісти та керівники\nструктурних підрозділів Укртелекому мають право на додаткове\nпридбання акцій Укртелекому на загальну суму 5 відсотків його\nстатутного фонду.\nПільговий продаж для всіх категорій працівників здійснюється\nодночасно і проходить перед усіма іншими видами продажу. Ціна\nоднієї акції при пільговому продажу, передбаченому цією статтею,\nвстановлюється на рівні половини номінальної вартості акції.\nСтаття 13. Продаж пакета акцій Укртелекому\nна відкритих торгах\nВідкриті торги проводяться Фондом державного майна України з\nзалученням радників та експертів, з урахуванням таких умов:\nу відкритих торгах можуть брати участь тільки промислові\nінвестори;\nдо продажу на відкритих торгах пропонується пакет акцій не\nменше 25 відсотків статутного фонду Укртелекому плюс одна акція;\nдля претендентів на участь у відкритих торгах визначаються\nкваліфікаційні вимоги, а також перелік документів, що\nпідтверджують відповідність претендента кваліфікаційним вимогам,\nякі він повинен подати;\nзасобом платежу є виключно грошові кошти;\nрозрахунки за придбані акції здійснюються відповідно до\nзаконодавства про приватизацію.\nТермін оплати вартості акцій не повинен перевищувати тридцяти\nднів від дня укладення договору купівлі-продажу пакета акцій.\nПродаж пакета акцій Укртелекому, придбаних на відкритих\nторгах, оформлюється шляхом укладання договору купівлі-продажу\nакцій між продавцем та покупцем.\nПерехід права власності на придбані акції здійснюється після\nповної оплати вартості придбаного пакета.\nЗ метою забезпечення конкуренції відкриті торги проводяться\nза наявності не менше двох промислових інвесторів."
    },
    {
      "provision_ref": "art14",
      "section": "14",
      "title": "Стаття 14. Особливості користування послугами електрозв'язку",
      "content": "Користування послугами електрозв'язку, що надаються\nУкртелекомом, не може бути заборонено або обмежено стосовно\nВерховної Ради України, державних органів, які забезпечують\nнаціональну безпеку та оборону України.\nНадання Укртелекомом послуг електрозв'язку особам, яким\nвідповідно до законодавства надані пільги щодо їх оплати,\nздійснюється незалежно від стану компенсації вартості цих послуг з\nбоку держави.\nНа період введення в установленому порядку надзвичайного\nстану оперативне управління мережами здійснює держава в порядку,\nвизначеному законодавством."
    },
    {
      "provision_ref": "art15",
      "section": "15",
      "title": "Стаття 15. Аудит",
      "content": "Після прийняття рішення про приватизацію Укртелекому\nміжнародним аудитором (аудиторською фірмою) здійснюється\nаудиторська перевірка його діяльності за останній рік згідно з\nвимогами міжнародних стандартів бухгалтерського обліку і аудиту."
    },
    {
      "provision_ref": "art16",
      "section": "16",
      "title": "Стаття 16. Управління державними корпоративними правами",
      "content": "Управління пакетом акцій у розмірі 50 відсотків статутного\nфонду Укртелекому плюс одна акція, що закріплені за державою,\nздійснюється відповідно до рішення Кабінету Міністрів України.\nПромисловий інвестор, який придбав акції за результатами відкритих\nторгів, має право отримати в управління пакет акцій у розмірі до\nполовини пакета акцій, що закріплені в державній власності. Умови\nпередачі в управління промисловому інвестору зазначеного пакета\nакцій визначаються у відповідному договорі."
    },
    {
      "provision_ref": "art17",
      "section": "17",
      "title": "Стаття 17. Використання коштів, одержаних від приватизації",
      "content": "Кошти, одержані від продажу акцій Укртелекому, спрямовуються\nдо позабюджетного Державного фонду приватизації і розподіляються у\nтакому порядку:\n30 відсотків коштів перераховуються Укртелекому як інвестиція\nна розвиток мереж електрозв'язку в Україні та на їх технічне\nпереоснащення. На суму цієї інвестиції збільшується статутний фонд\nУкртелекому і проводиться додатковий випуск акцій. Акції\nдодаткового випуску приєднуються до пакета акцій, який є у\nдержавній власності;\n60 відсотків коштів розподіляються відповідно до законів\nУкраїни про Державний бюджет України та про Державну програму\nприватизації;\n10 відсотків коштів перераховуються Міністерству оборони\nУкраїни і спрямовуються виключно на фінансування цифрових систем\nзв'язку."
    },
    {
      "provision_ref": "art18",
      "section": "18",
      "title": "Стаття 18. Підтримка вітчизняного виробника",
      "content": "Технічне переоснащення мереж зв'язку Укртелекому, що\nвідбуватиметься після його приватизації, повинно здійснюватися\nпереважно з використанням товарів вітчизняного виробництва.\nУ разі, якщо товари, що потрібні для модернізації та\nпереоснащення мереж електрозв'язку, не виробляються в Україні,\nдозволяється використовувати такі товари, що виробляються за\nмежами України."
    },
    {
      "provision_ref": "art19",
      "section": "19",
      "title": "Стаття 19. Захист інтересів держави",
      "content": "Відкрите акціонерне товариство \"Укртелеком\" не може\nпередавати транспортні телекомунікаційні мережі загального\nкористування у власність або в управління іншим особам.\nУ разі визнання відкритого акціонерного товариства\n\"Укртелеком\" банкрутом переважне право на придбання транспортних\nтелекомунікаційних мереж загального користування, що перебувають\nна його балансі, належить державі.\n( Закон доповнено статтею 19 згідно із Законом N 1280-IV\n( 1280-15 ) від 18.11.2003 )\n1. Цей Закон набирає чинності з дня його опублікування.\n2. Закони України та інші нормативно-правові акти, прийняті\nдо набрання чинності цим Законом, діють у частині, що не\nсуперечить цьому Закону.\n3. Кабінету Міністрів України у місячний строк:\nпривести свої нормативно-правові акти у відповідність із цим\nЗаконом;\nзабезпечити приведення міністерствами та іншими органами\nвиконавчої влади своїх рішень у відповідність із цим Законом;\nрозробити нормативно-правові акти, передбачені цим Законом.\n4. Кабінету Міністрів України, Фонду державного майна\nУкраїни, засновнику Укртелекому, Державній комісії з цінних\nпаперів і фондового ринку у місячний строк провести збільшення\nстатутного фонду Укртелекому і реєстрацію випуску акцій\nУкртелекому відповідно до проведеної індексації основних фондів.\n5. У зв'язку з прийняттям цього Закону внести зміни до таких\nзаконів України:\n1) у Законі України \"Про підприємництво\" ( 698-12 )\n(Відомості Верховної Ради УРСР, 1991 р., N 14, ст. 168; Відомості\nВерховної Ради України, 1998 р., N 17, ст. 80, N 26, ст. 158;\n1999 р., N 7, ст. 52, N 8, ст. 60, N 36, ст. 317, N 38, ст. 350,\nN 42-43, ст. 378, N 48, ст. 415; 2000 р., N 5, ст. 34, N 6-7,\nст. 37) частину другу статті 4 викласти в такій редакції:\n\"Діяльність, пов'язана з виплатою та доставкою пенсій,\nгрошової допомоги малозабезпеченим громадянам, здійснюється\nвиключно державними підприємствами зв'язку\";\n2) у Законі України \"Про приватизацію державного майна\"\n( 2163-12 ) (Відомості Верховної Ради України, 1992 р., N 24,\nст. 348; 1997 р., N 17, ст. 122; 1998 р., N 49, ст. 301; 1999 р.,\nN 51, ст. 453; 2000 р., N 31, ст. 247, N 33-34, ст. 273 ):\nа) абзац дванадцятий частини другої статті 2 після слів\n\"врахування особливостей приватизації об'єктів\" доповнити словом\n\"зв'язку\";\nб) в абзаці восьмому пункту \"а\" частини другої статті 5 слова\n\"та об'єкти, що становлять загальнодержавну систему зв'язку\"\nвиключити;\n( Підпункт 3 пункту 5 розділу IV втратив чинність на підставі\nЗакону N 1280-IV ( 1280-15 ) від 18.11.2003 )"
    }
  ],
  "definitions": []
}