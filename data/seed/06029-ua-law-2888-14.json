{
  "id": "ua-law-2888-14",
  "type": "statute",
  "title": "Закон України (2888-14)",
  "title_en": "",
  "short_name": "2888-14",
  "status": "in_force",
  "issued_date": "2001-12-13",
  "url": "https://zakon.rada.gov.ua/laws/show/2888-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються у такому\nзначенні:\nархівний документ - документ незалежно від його виду, виду\nматеріального носія інформації, місця і часу створення та форми\nвласності на нього, що припинив виконувати функції, для яких був\nстворений, але зберігається або підлягає зберіганню з огляду на\nзначущість для особи, суспільства чи держави або цінність для\nвласника також як об'єкт рухомого майна;\nдокумент Національного архівного фонду - архівний документ,\nкультурна цінність якого визнана відповідною експертизою і який\nзареєстрований як складова Національного архівного фонду;\nНаціональний архівний фонд - сукупність архівних документів,\nщо відображають історію духовного і матеріального життя\nУкраїнського народу та інших народів, мають культурну цінність і є\nнадбанням української нації;\nунікальний документ - документ Національного архівного фонду,\nщо становить виняткову культурну цінність, має важливе значення\nдля формування національної самосвідомості Українського народу і\nвизначає його вклад у всесвітню культурну спадщину;\nархівна справа - галузь життєдіяльності суспільства, що\nохоплює наукові, організаційні, правові, технологічні, економічні\nта інші питання діяльності юридичних і фізичних осіб, пов'язані із\nнагромадженням, обліком, зберіганням архівних документів та\nвикористанням відомостей, що в них містяться;\nділоводство - сукупність процесів, що забезпечують\nдокументування управлінської інформації і організацію роботи із\nслужбовими документами;\nархівна установа, архів, архівний підрозділ, архівний\nвідділ - це відповідно установа чи структурний підрозділ, що\nзабезпечує облік і зберігання архівних документів, використання\nвідомостей, що в них містяться, та формування Національного\nархівного фонду і/або здійснює управління, науково-дослідну та\nінформаційну діяльність у сфері архівної справи і діловодства;\nдержавна архівна установа - архівна установа, що здійснює\nсвою діяльність за рахунок коштів Державного бюджету України;\nприватне архівне зібрання - зібрання архівних документів, що\nє власністю однієї або кількох осіб;\nтаємний архів - архівна установа, про існування якої не\nзаявлено публічно;\nкористувач архівними документами - фізична або юридична\nособа, яка з дозволу власника або уповноваженої ним особи\nознайомлюється з архівними документами;\nдержавна реєстрація документів - оформлення свідоцтва\nвласнику документів про належність їх до складу Національного\nархівного фонду, що здійснюється з метою державного контролю за\nмісцем і умовами зберігання документів;\nдовідковий апарат - довідники у будь-якій формі (путівники,\nописи, каталоги, покажчики, бази даних, номенклатури справ тощо),\nпризначені для пошуку архівних документів або відомостей, що\nмістяться в них;\nноменклатура справ - обов'язковий для кожної юридичної особи\nсистематизований перелік назв справ, що формуються в її\nділоводстві, із зазначенням строків зберігання справ;\nархівна довідка - документ архівної установи, оформлений\nвідповідно до законодавства, що містить інформацію про предмет\nзапиту на підставі архівних документів із зазначенням їх пошукових\nданих.\nСтаття 2. Законодавство України про Національний архівний\nфонд та архівні установи\nЗаконодавство України про Національний архівний фонд та\nархівні установи базується на Конституції України ( 254к/96-ВР ) і\nскладається з цього Закону та інших нормативно-правових актів\nУкраїни, прийнятих відповідно до нього.\nЯкщо міжнародним договором, згода на обов'язковість якого\nнадана Верховною Радою України, встановлено інші норми, ніж ті, що\nпередбачені законодавством України про Національний архівний фонд\nта архівні установи, застосовуються норми міжнародного договору.\nСтаття 3. Державна політика у сфері архівної справи і\nділоводства\nДержава гарантує умови для зберігання, примноження та\nвикористання Національного архівного фонду, сприяє досягненню\nсвітового рівня в розвитку архівної справи і веденні діловодства.\nДержавну політику у сфері архівної справи і діловодства\nвизначає Верховна Рада України.\nКабінет Міністрів України, інші органи виконавчої влади, а\nтакож органи місцевого самоврядування забезпечують проведення\nдержавної політики у сфері архівної справи і діловодства в межах\nсвоєї компетенції."
    },
    {
      "provision_ref": "art4",
      "section": "4",
      "title": "Стаття 4. Національний архівний фонд",
      "content": "Національний архівний фонд України є складовою частиною\nвітчизняної і світової культурної спадщини та інформаційних\nресурсів суспільства, перебуває під охороною держави і призначений\nдля задоволення інформаційних потреб суспільства і держави,\nреалізації прав та законних інтересів кожної людини.\nДокументи Національного архівного фонду є культурними\nцінностями, що постійно зберігаються на території України або\nзгідно з міжнародними договорами, згода на обов'язковість яких\nнадана Верховною Радою України, підлягають поверненню в Україну.\nЮридичні та фізичні особи зобов'язані забезпечувати\nзбереженість Національного архівного фонду та сприяти його\nпоповненню.\nСтаття 5. Загальні засади формування Національного архівного\nфонду\nНаціональний архівний фонд формується у порядку,\nвстановленому цим Законом, з архівних документів органів державної\nвлади, органів місцевого самоврядування, підприємств, установ та\nорганізацій усіх форм власності, а також архівних документів\nгромадян і їх об'єднань.\nДержава вживає заходів для поповнення Національного архівного\nфонду документами культурної спадщини України, що знаходяться за\nкордоном, та документами іноземного походження, що стосуються\nісторії України, у пріоритетному порядку фінансує їх виявлення,\nвзяття на облік, повернення, придбання або відтворення в копіях.\nЦентралізований облік зазначених документів ведеться у порядку,\nвстановленому центральним органом виконавчої влади у сфері\nархівної справи і діловодства.\nСтаття 6. Внесення документів до Національного архівного\nфонду\nВнесення документів до Національного архівного фонду або\nвилучення документів з нього здійснюється на підставі експертизи\nїх цінності комісією з фахівців архівної справи і діловодства,\nпредставників наукової і творчої громадськості, інших фахівців.\nПринципи і критерії визначення цінності документів, порядок\nстворення та діяльності експертних комісій затверджуються\nКабінетом Міністрів України.\nЕкспертиза цінності документів проводиться за ініціативою їх\nвласника або державної архівної установи за згодою власника. У\nразі виникнення загрози знищення або значного погіршення стану\nзазначених документів їх власник зобов'язаний повідомити про це\nдержавну архівну установу для організації експертизи цінності цих\nдокументів.\nЮридичні і фізичні особи, які мають документи, від часу\nстворення яких минуло понад 50 років, або які продають чи вивозять\nархівні документи за кордон, зобов'язані повідомити про це одну з\nдержавних архівних установ з метою вирішення питання про\nпроведення експертизи цінності цих документів.\nДокументи вносяться до Національного архівного фонду\nвпорядкованими за рахунок власника відповідно до вимог,\nвстановлених центральним органом виконавчої влади у сфері архівної\nсправи і діловодства.\nРішення про вилучення документів із Національного архівного\nфонду приймаються експертними комісіями за погодженням із\nцентральним органом виконавчої влади у сфері архівної справи і\nділоводства. Забороняється вилучення документів із Національного\nархівного фонду за мотивами конфіденційності чи таємності\nінформації, що міститься в них, а також із політичних чи\nідеологічних міркувань.\nСпори між архівними установами і власниками документів з\nпитань призначення експертизи їх цінності, внесення документів до\nНаціонального архівного фонду або вилучення з нього вирішуються у\nсудовому порядку.\nСтаття 7. Державна реєстрація документів Національного\nархівного фонду\nДержавну реєстрацію документів Національного архівного фонду\nпроводять центральний орган виконавчої влади у сфері архівної\nсправи і діловодства та уповноважені ним архівні установи. Порядок\nреєстрації і форма реєстраційного свідоцтва затверджуються\nКабінетом Міністрів України.\nДержавна реєстрація документів Національного архівного фонду\nпроводиться безоплатно.\nСтаття 8. Право власності на документи Національного\nархівного фонду\nДокументи Національного архівного фонду можуть перебувати в\nбудь-якій формі власності, передбаченій Конституцією\n( 254к/96-ВР ) та законами України.\nПраво власності на документи Національного архівного фонду\nохороняється законом.\nАрхівні документи, що нагромадилися за час діяльності органів\nдержавної влади, державних підприємств, установ та організацій, а\nтакож документи, що передані державним архівним установам іншими\nюридичними і фізичними особами без збереження за собою права\nвласності, є власністю держави.\nАрхівні документи, що нагромадилися за час діяльності органів\nмісцевого самоврядування, комунальних підприємств, установ та\nорганізацій, а також документи, що передані архівним відділам\nміських рад іншими юридичними і фізичними особами без збереження\nза собою права власності, є власністю територіальних громад.\nАрхівні документи, що не мають власника або власник яких\nневідомий, переходять у власність держави на підставі рішення\nсуду, винесеного за заявою державної архівної установи, крім\nвипадків, передбачених законами України.\nЗабороняється вилучення документів Національного архівного\nфонду у власника або уповноваженої ним особи без їх згоди, крім\nвипадків, передбачених законами України. Документи Національного\nархівного фонду, вилучені відповідно до закону для провадження\nдізнання, попереднього (досудового) слідства, здійснення\nсудочинства, підлягають обов'язковому поверненню власнику або\nуповноваженій ним особі, але не пізніше ніж через один рік після\nзакінчення провадження у справі.\nСтаття 9. Здійснення права власності на документи\nНаціонального архівного фонду\nВласник володіє, користується і розпоряджається документами\nНаціонального архівного фонду з урахуванням обмежень, передбачених\nзаконом.\nВласник документів Національного архівного фонду та інші\nособи, які користуються зазначеними документами, не мають права їх\nзнищувати, пошкоджувати або змінювати зміст цих документів.\nСпори щодо здійснення права власності на документи\nНаціонального архівного фонду вирішуються у судовому порядку.\nСтаття 10. Передача права власності на документи\nНаціонального архівного фонду\nДокументи Національного архівного фонду, що належать державі,\nтериторіальним громадам, не можуть бути об'єктом приватизації,\nкупівлі-продажу, застави або інших угод, пов'язаних з передачею\nправа власності, і надаються лише в тимчасове користування. Право\nвласності на зазначені документи може бути передане лише згідно з\nміжнародними договорами, згода на обов'язковість яких надана\nВерховною Радою України, і законами України.\nПраво власності на документи Національного архівного фонду,\nякі не належать державі, територіальним громадам, передається лише\nпісля попереднього письмового повідомлення центрального органу\nвиконавчої влади у сфері архівної справи і діловодства або\nуповноважених ним архівних установ за умови отримання новим\nвласником реєстраційного свідоцтва, передбаченого статтею 7 цього\nЗакону. У разі продажу документів Національного архівного фонду\nдержава має переважне право на їх придбання за ціною, за якою вони\nпродаються.\nДокументи Національного архівного фонду підлягають грошовій\nоцінці за нормами і методиками, що затверджуються Кабінетом\nМіністрів України.\nЗміна місцезнаходження та умов зберігання документів\nНаціонального архівного фонду і користування ними, зазначених у\nреєстраційному свідоцтві, допускається лише після попереднього\nписьмового повідомлення центрального органу виконавчої влади у\nсфері архівної справи і діловодства або уповноваженої ним архівної\nустанови.\nДокументи Національного архівного фонду, що не належать\nдержаві або територіальним громадам, не можуть бути предметом\nзастави, якщо заставодержатель - іноземець або особа без\nгромадянства, яка не проживає постійно в Україні.\nСтаття 11. Позбавлення права власності на документи\nНаціонального архівного фонду\nВласник документів Національного архівного фонду, який не\nзабезпечує їх належної збереженості, може бути за рішенням суду\nпозбавлений права власності на ці документи.\nСтаття 12. Державний облік документів Національного\nархівного фонду\nДокументи Національного архівного фонду підлягають\nобов'язковому державному обліку, що ведеться у порядку,\nвстановленому центральним органом виконавчої влади у сфері\nархівної справи і діловодства.\nАрхівні установи, що здійснюють повноваження власника,\nюридичні та фізичні особи, у власності яких перебувають документи\nНаціонального архівного фонду, зобов'язані дотримуватися\nвстановленого порядку ведення їх обліку.\nСтаття 13. Забезпечення збереженості Національного архівного\nфонду\nВласники документів Національного архівного фонду або\nуповноважені ними юридичні чи фізичні особи зобов'язані утримувати\nв належному стані будівлі і приміщення архівних установ,\nпідтримувати в них необхідний технологічний режим, а також у\nвипадках, передбачених законом, створювати копії для страхового\nфонду і фонду користування документами Національного архівного\nфонду, іншим чином забезпечувати їх збереженість, а у разі\nвіднесення їх до унікальних чи надання у користування поза\nархівними установами забезпечувати страхування за правилами,\nвстановленими законодавством.\nВласник, який передав архівні документи для зберігання\nархівній установі із залишенням за собою права власності на ці\nдокументи, у разі порушення нею умов зберігання документів, має\nправо витребувати їх повернення у судовому порядку.\nДержавні архівні установи, архівні відділи міських рад можуть\nнадавати юридичним і фізичним особам, які мають документи\nНаціонального архівного фонду, в межах виділених асигнувань\nдопомогу в поліпшенні умов їх зберігання, реставрації та створенні\nфондів користування, а також на прохання власників приймати\nдокументи Національного архівного фонду на постійне чи тимчасове\nзберігання.\nЗабороняється розміщення архівних установ, у яких\nзберігаються документи Національного архівного фонду, в\nприміщеннях, що не відповідають вимогам зберігання таких\nдокументів та охорони праці працівників архівних установ, або\nпереміщення цих установ без надання іншого рівноцінного\nприміщення, упорядкованого для зберігання архівних документів,\nроботи працівників і користувачів.\nВимоги до умов зберігання архівних документів визначає\nцентральний орган виконавчої влади у сфері архівної справи і\nділоводства.\nСтаття 14. Особливості обліку і зберігання унікальних\nдокументів Національного архівного фонду\nПорядок віднесення документів Національного архівного фонду\nдо унікальних, внесення їх до Державного реєстру національного\nкультурного надбання, а також зберігання затверджується Кабінетом\nМіністрів України.\nОсоби, які зберігають унікальні документи, надають державним\nархівним установам можливість створювати за рахунок коштів\nДержавного бюджету України копії для страхового фонду і фонду\nкористування цими унікальними документами з правом подальшого\nкористування ними з дозволу власника.\nСтаття 15. Доступ до документів Національного архівного\nфонду\nДокументи Національного архівного фонду і довідковий апарат\nдо них надаються у користування в архівних установах з часу їх\nнадходження на зберігання, а в приватних архівних зібраннях -\nвідповідно до рішення їх власників.\nДержава заохочує власників приватних архівних зібрань до\nрозширення доступу до документів Національного архівного фонду,\nсприяє публікації та експонуванню цих документів на виставках.\nЗабороняється відносити до державної або іншої передбаченої\nзаконами України таємниці інформацію про місця зберігання\nдокументів Національного архівного фонду, що належать державі,\nтериторіальним громадам, а також створювати таємні архіви для\nзберігання таких документів.\nГромадяни України мають право користуватися документами\nНаціонального архівного фонду або їх копіями на підставі особистої\nзаяви і документа, що посвідчує особу. Особи, які користуються\nдокументами Національного архівного фонду за службовим завданням,\nподають документ, що підтверджує їх повноваження.\nІноземці та особи без громадянства, що перебувають в Україні\nна законних підставах, користуються тими самими правами доступу до\nдокументів Національного архівного фонду, а також мають такі самі\nобов'язки, як і громадяни України.\nЗабороняється вимагати від користувачів надання документів,\nне передбачених цим Законом.\nПро відмову в доступі до документів Національного архівного\nфонду користувачеві повідомляється письмово із зазначенням\nвичерпних підстав відмови.\nСтаття 16. Обмеження доступу до документів Національного\nархівного фонду, що належать державі,\nтериторіальним громадам\nАрхівні установи мають право обмежити доступ до документів\nНаціонального архівного фонду, що належать державі, територіальним\nгромадам, на строк до одного року в зв'язку з їх науково-технічним\nопрацюванням, перевіркою наявності та стану або реставрацією. У\nразі проведення великого обсягу зазначених робіт строк обмеження\nможе бути продовжений з дозволу центрального органу виконавчої\nвлади у сфері архівної справи і діловодства, але не більше ніж на\nодин рік.\nАрхівні установи мають право відмовити в доступі до\nдокументів Національного архівного фонду, що належать державі,\nтериторіальним громадам, неповнолітнім, особам, визнаним судом\nнедієздатними, та особам, які грубо порушували порядок\nкористування архівними документами.\nВ інтересах охорони інформації, віднесеної до державної або\nіншої передбаченої законом таємниці, що міститься в документах\nНаціонального архівного фонду, доступ до цих документів\nобмежується відповідно до закону до моменту скасування рішення про\nвіднесення інформації до державної або іншої таємниці.\nДоступ до документів Національного архівного фонду, що\nмістять конфіденційну інформацію про особу, а також створюють\nзагрозу для життя чи недоторканності житла громадян, обмежується\nна 75 років від часу створення цих документів, якщо інше не\nпередбачено законом. Раніше зазначеного строку доступ здійснюється\nз дозволу громадянина, права та законні інтереси якого можуть бути\nпорушені, а в разі його смерті - з дозволу спадкоємців.\nУ разі передачі за договором до державних архівних установ,\nархівних відділів міських рад документів Національного архівного\nфонду, що не належали державі, територіальним громадам, умови\nподальшого користування ними визначаються з колишніми власниками\nзазначеним договором. Зазначений порядок може бути встановлено\nтакож у випадках передачі документів на зберігання без зміни права\nвласності на них.\nСтаття 17. Обмеження доступу до документів Національного\nархівного фонду, що належать іншим власникам\nАрхівні підрозділи об'єднань громадян, релігійних\nорганізацій, а також підприємств, установ та організацій,\nзаснованих на приватній формі власності, архівні установи,\nзасновані фізичними особами, мають право обмежити доступ до\nдокументів Національного архівного фонду з метою забезпечення\nзбереженості документів і захисту прав та законних інтересів\nвласників документів або інших осіб. Обмеження встановлюються на\nвимогу власника документів або інших заінтересованих осіб з\nписьмовим повідомленням центрального органу виконавчої влади у\nсфері архівної справи і діловодства.\nУ випадках, передбачених законом, обмеження, зазначені у\nчастинах четвертій і п'ятій статті 16 цього Закону та частині\nпершій цієї статті, не поширюються на працівників державних\nархівних установ, суду, правоохоронних, контрольно-ревізійних та\nподаткових органів, які виконують службові завдання. Законом\nможуть бути передбачені інші випадки, коли зазначені обмеження не\nзастосовуються.\nСтаття 18. Форми використання відомостей, що містяться в\nдокументах Національного архівного фонду\nАрхівні установи у порядку, визначеному законодавством,\nнадають документи Національного архівного фонду для користування\nфізичним та юридичним особам, створюють для цього відповідний\nдовідковий апарат; видають архівні довідки, копії документів та\nіншим шляхом задовольняють запити фізичних і юридичних осіб;\nповідомляють про документи, в яких містяться відомості, що можуть\nбути використані органами державної влади і органами місцевого\nсамоврядування та іншими заінтересованими сторонами; публікують,\nекспонують та в іншій формі популяризують архівні документи, а\nтакож виконують інші функції, спрямовані на ефективне використання\nвідомостей, що містяться в документах Національного архівного\nфонду.\nСтаття 19. Порядок користування документами Національного\nархівного фонду\nПорядок користування документами Національного архівного\nфонду, що належать державі, територіальним громадам, визначається\nцентральним органом виконавчої влади у сфері архівної справи і\nділоводства.\nПорядок користування документами Національного архівного\nфонду, що належать іншим власникам, встановлюється власником або\nуповноваженою ним особою з урахуванням рекомендацій центрального\nоргану виконавчої влади у сфері архівної справи і діловодства.\nСтаття 20. Права користувачів документами Національного\nархівного фонду\nКористувачі документами Національного архівного фонду, що\nналежать державі, територіальним громадам, мають право:\n1) користуватися в читальному залі архівної установи копіями\nдокументів з фондів користування, а у разі їх відсутності -\nоригіналами, якщо доступ до них не обмежено на підставах,\nвизначених законом, а також відповідно до закону користуватися\nдокументами обмеженого доступу;\n2) отримувати від архівних установ довідки про відомості, що\nмістяться в документах, доступ до яких не обмежено на підставах,\nвизначених законом;\n3) за письмовою згодою архівних установ отримувати документи\nабо їх копії в тимчасове користування поза архівними установами;\n4) користуватися довідковим апаратом до документів, а за\nзгодою архівних установ - і обліковими документами;\n5) виготовляти, у тому числі за допомогою технічних засобів,\nабо отримувати від архівних установ копії документів і витяги з\nних, якщо це не загрожує стану документів та не порушує авторські\nта суміжні права, а також вимагати, щоб ці копії або витяги були\nзасвідчені архівною установою;\n6) публікувати, оголошувати, цитувати та іншим чином\nвідтворювати зміст архівних документів з посиланням на місце їх\nзберігання і з дотриманням умов, передбачених законодавством.\nПрава користувачів документами Національного архівного фонду,\nщо належать іншим власникам, визначаються власником документів з\nурахуванням рекомендацій центрального органу виконавчої влади у\nсфері архівної справи і діловодства.\nДії посадових осіб архівних установ, що перешкоджають\nреалізації законних прав користувачів документами Національного\nархівного фонду, можуть бути оскаржені в порядку підлеглості або у\nсудовому порядку.\nСтаття 21. Обов'язки користувачів документами Національного\nархівного фонду\nКористувачі документами Національного архівного фонду\nзобов'язані:\n1) дотримуватися встановленого відповідно до законодавства\nпорядку користування документами, своєчасно виконувати законні\nвимоги працівників архівної установи;\n2) забезпечувати збереженість і вчасне повернення документів,\nнаданих їм у користування;\n3) негайно інформувати архівну установу про виявлені випадки\nпошкодження чи недостачі документів;\n4) не допускати перекручення або фальсифікації використаних\nвідомостей, що містяться в архівних документах;\n5) завчасно інформувати власника документів або уповноважену\nним архівну установу про наміри використання відомостей, що\nмістяться в архівних документах, з комерційною метою;\n6) виконувати зобов'язання, передбачені угодами, укладеними\nкористувачем з власником документів або уповноваженою власником\nюридичною чи фізичною особою;\n7) відповідно до закону чи умов договору відшкодовувати\nзавдані ними збитки архівним установам."
    },
    {
      "provision_ref": "art22",
      "section": "22",
      "title": "Стаття 22. Архівні установи",
      "content": "Архівні установи можуть засновуватися на будь-якій формі\nвласності. Засновниками архівних установ можуть бути органи\nдержавної влади, органи місцевого самоврядування, юридичні та\nфізичні особи.\nДіяльність архівних установ здійснюється у порядку,\nвизначеному цим Законом, правилами, положеннями, інструкціями,\nзатвердженими центральним органом виконавчої влади у сфері\nархівної справи і діловодства, державними стандартами та іншими\nнормативно-правовими актами.\nДіяльність архівних установ, що не забезпечують збереженості\nдокументів Національного архівного фонду або порушують вимоги щодо\nдержавної реєстрації цих документів, може бути зупинена у порядку,\nвстановленому центральним органом виконавчої влади у сфері\nархівної справи і діловодства.\nЛіквідація архівних установ здійснюється за рішенням\nзасновників, власників або на інших підставах, передбачених\nзаконом. У цих випадках власник документів Національного архівного\nфонду зобов'язаний забезпечити їх збереженість відповідно до\nзаконодавства."
    },
    {
      "provision_ref": "art23",
      "section": "23",
      "title": "Стаття 23. Система архівних установ",
      "content": "Систему архівних установ України становлять:\nспеціально уповноважений центральний орган виконавчої влади у\nсфері архівної справи і діловодства;\nцентральні державні архіви України;\nгалузеві державні архіви;\nдержавний архів в Автономній Республіці Крим;\nмісцеві державні архівні установи;\nінші місцеві архівні установи;\nархівні підрозділи державних наукових установ, музеїв та\nбібліотек;\nархівні підрозділи органів державної влади, органів місцевого\nсамоврядування, державних і комунальних підприємств, установ та\nорганізацій;\nархівні підрозділи об'єднань громадян, релігійних\nорганізацій, а також підприємств, установ та організацій,\nзаснованих на приватній формі власності;\nархівні установи, засновані фізичними особами;\nнауково-дослідні установи, а також підприємства та\nорганізації у сфері архівної справи і діловодства.\nСтаття 24. Спеціально уповноважений центральний орган\nвиконавчої влади у сфері архівної справи і\nділоводства\nСпеціально уповноважений центральний орган виконавчої влади у\nсфері архівної справи і діловодства (центральний орган виконавчої\nвлади у сфері архівної справи і діловодства) у межах своїх\nповноважень, визначених законом:\nвносить пропозиції Кабінету Міністрів України щодо формування\nдержавної політики у сфері архівної справи і діловодства,\nзабезпечує її реалізацію;\nздійснює нормативно-правове регулювання відносин у сфері\nархівної справи і діловодства;\nвизначає перспективи та пріоритетні напрями розвитку архівної\nсправи і діловодства;\nздійснює міжгалузеву координацію та функціональне регулювання\nу сфері архівної справи і діловодства;\nконтролює діяльність архівних установ і служб діловодства;\nорганізовує нормативно-правове, науково-методичне та\nінформаційне забезпечення діяльності архівних установ і служб\nділоводства;\nрозпоряджається Національним архівним фондом, організовує\nйого формування, державну реєстрацію, державний облік та\nзберігання його документів, використання відомостей, що в них\nмістяться;\nздійснює міжнародне співробітництво у сфері архівної справи і\nділоводства.\nАкти центрального органу виконавчої влади у сфері архівної\nсправи і діловодства, прийняті у межах його повноважень, є\nобов'язковими для органів державної влади, органів місцевого\nсамоврядування, підприємств, установ, організацій, незалежно від\nїх підпорядкування і форми власності, а також для громадян.\nЦентральний орган виконавчої влади у сфері архівної справи і\nділоводства здійснює інші повноваження, передбачені законом."
    },
    {
      "provision_ref": "art25",
      "section": "25",
      "title": "Стаття 25. Центральні державні архіви України",
      "content": "Центральні державні архіви України створюються за рішенням\nКабінету Міністрів України для зберігання документів Національного\nархівного фонду відповідно до свого профілю, що мають\nзагальнодержавне значення.\nЦентральні державні архіви України як державні органи\nвиконують завдання та функції держави з управління архівною\nсправою і діловодством. Статус посадових осіб цих установ\nвизначається згідно із Законом України \"Про державну службу\"\n( 3723-12 ).\nПоложення про центральні державні архіви України\nзатверджуються центральним органом виконавчої влади у сфері\nархівної справи і діловодства."
    },
    {
      "provision_ref": "art26",
      "section": "26",
      "title": "Стаття 26. Галузеві державні архіви",
      "content": "Галузеві державні архіви створюються для зберігання\nгеологічних, гідрометеорологічних, картографічних та інших\nспецифічних видів архівних документів, які потребують особливих\nумов їх зберігання і використання відомостей, що в них містяться.\nРішення про створення галузевих державних архівів приймається\nКабінетом Міністрів України на підставі спільного подання\nцентрального органу виконавчої влади у сфері архівної справи і\nділоводства та центрального органу виконавчої влади, що реалізує\nдержавну політику в галузі, де створюється відповідний архів.\nПоложення про галузеві державні архіви затверджуються\nцентральним органом виконавчої влади у сфері архівної справи і\nділоводства та центральним органом виконавчої влади, що реалізує\nдержавну політику в галузі, де створюється відповідний архів."
    },
    {
      "provision_ref": "art27",
      "section": "27",
      "title": "Стаття 27. Державний архів в Автономній Республіці Крим",
      "content": "Державний архів в Автономній Республіці Крим\nпідпорядковується Раді міністрів Автономної Республіки Крим і у\nсвоїй діяльності підзвітний та підконтрольний центральному органу\nвиконавчої влади у сфері архівної справи і діловодства.\nПоложення про державний архів в Автономній Республіці Крим\nзатверджується Радою міністрів Автономної Республіки Крим за\nпогодженням з центральним органом виконавчої влади у сфері\nархівної справи і діловодства."
    },
    {
      "provision_ref": "art28",
      "section": "28",
      "title": "Стаття 28. Місцеві державні архівні установи",
      "content": "Місцеві державні архівні установи створюються у порядку,\nпередбаченому законом, для зберігання документів Національного\nархівного фонду, що мають місцеве значення, та здійснення\nуправління архівною справою і діловодством на відповідній\nтериторії.\nДо місцевих державних архівних установ належать державні\nархіви областей, міст Києва і Севастополя, архівні відділи\nрайонних, районних у містах Києві і Севастополі державних\nадміністрацій.\nМісцеві державні архівні установи є структурними підрозділами\nмісцевих державних адміністрацій і у своїй діяльності підзвітні та\nпідконтрольні центральному органу виконавчої влади у сфері\nархівної справи і діловодства.\nПоложення про місцеві державні архівні установи\nзатверджуються у порядку, встановленому Законом України \"Про\nмісцеві державні адміністрації\" ( 586-14 )."
    },
    {
      "provision_ref": "art29",
      "section": "29",
      "title": "Стаття 29. Інші місцеві архівні установи",
      "content": "Місцеві органи виконавчої влади та органи місцевого\nсамоврядування створюють архівні установи для централізованого\nтимчасового зберігання архівних документів, нагромаджених у\nпроцесі документування службових, трудових або інших правовідносин\nюридичних і фізичних осіб на відповідній території (району,\nміста), та інших архівних документів, що не належать до\nНаціонального архівного фонду.\nАрхівним установам міських рад міст республіканського\n(Автономної Республіки Крим), обласного значення делегуються\nповноваження органів виконавчої влади, передбачених у частині\nпершій статті 28 цього Закону, щодо зберігання документів\nНаціонального архівного фонду на відповідній території.\nАрхівні установи міських рад з питань здійснення зазначених\nделегованих повноважень підконтрольні відповідним органам\nвиконавчої влади в порядку, встановленому законом.\nПоложення про архівні відділи міських рад затверджується\nвідповідними міськими радами.\nСтаття 30. Архівні підрозділи державних наукових установ,\nмузеїв та бібліотек\nДержавні наукові установи, музеї та бібліотеки мають право\nстворювати архівні підрозділи для зберігання документів\nНаціонального архівного фонду, а також поповнювати свої фонди і\nколекції профільними документами.\nПоложення про зазначені архівні підрозділи затверджуються\nвідповідно державними науковими установами, музеями і бібліотеками\nз урахуванням рекомендацій центрального органу виконавчої влади у\nсфері архівної справи і діловодства.\nСтаття 31. Архівні підрозділи органів державної влади,\nорганів місцевого самоврядування, державних і\nкомунальних підприємств, установ та організацій\nОргани державної влади, органи місцевого самоврядування,\nдержавні і комунальні підприємства, установи та організації\nстворюють архівні підрозділи для тимчасового зберігання архівних\nдокументів, що нагромадилися за час їх діяльності, використання\nвідомостей, що містяться в цих документах, для службових,\nвиробничих, наукових та інших цілей, а також для захисту прав і\nзаконних інтересів громадян. Зазначені юридичні особи передають\nдокументи поточного діловодства до своїх архівних підрозділів у\nпорядку, встановленому центральним органом виконавчої влади у\nсфері архівної справи і діловодства.\nСтроки тимчасового зберігання архівних документів в архівних\nпідрозділах органів державної влади, органів місцевого\nсамоврядування, державних і комунальних підприємств, установ та\nорганізацій визначаються центральним органом виконавчої влади у\nсфері архівної справи і діловодства з урахуванням правового\nстатусу та особливостей діяльності зазначених юридичних осіб.\nЗазначені в частині першій цієї статті юридичні особи\nзобов'язані після закінчення строків тимчасового зберігання\nдокументів Національного архівного фонду, в тому числі\nелектронних, кіно-, відео-, фото-, фонодокументів, передати їх у\nпорядку, встановленому центральним органом виконавчої влади у\nсфері архівної справи і діловодства, на постійне зберігання\nвідповідно до центральних державних архівів України, галузевих\nдержавних архівів, місцевих державних архівних установ або\nархівних відділів міських рад.\nУ разі ліквідації або реорганізації органів державної влади,\nорганів місцевого самоврядування, державних і комунальних\nпідприємств, установ та організацій документи, що нагромадилися за\nчас їх діяльності, передаються ліквідаційною комісією\n(ліквідатором) правонаступникам у порядку, встановленому\nцентральним органом виконавчої влади у сфері архівної справи і\nділоводства, із збереженням відповідної форми власності на\nзазначені документи, а у випадках відсутності правонаступників -\nвідповідним державним архівним установам або іншим місцевим\nархівним установам.\nПоложення про архівні підрозділи органів державної влади,\nорганів місцевого самоврядування, державних і комунальних\nпідприємств, установ та організацій затверджується зазначеними\nюридичними особами на основі типового положення, затвердженого\nцентральним органом виконавчої влади у сфері архівної справи і\nділоводства.\nСтаття 32. Архівні підрозділи об'єднань громадян, релігійних\nорганізацій, а також підприємств, установ та\nорганізацій, заснованих на приватній формі\nвласності\nОб'єднання громадян і релігійні організації, а також\nпідприємства, установи та організації, засновані на приватній\nформі власності, мають право створювати архівні підрозділи для\nпостійного або тимчасового зберігання документів, що не належать\nдержаві, територіальним громадам, передавати документи\nНаціонального архівного фонду на зберігання до державних та інших\nархівних установ. Зазначені юридичні особи зобов'язані забезпечити\nзбереженість документів, що нагромадилися за час їх діяльності, до\nпроведення експертизи їх цінності в порядку, встановленому цим\nЗаконом, та протягом року з дня реєстрації цих юридичних осіб в\nустановленому законодавством порядку погодити свою номенклатуру\nсправ з однією з державних архівних установ або архівним відділом\nміської ради.\nМінімальні строки зберігання архівних документів юридичними\nособами, зазначеними у частині першій цієї статті, визначаються\nцентральним органом виконавчої влади у сфері архівної справи і\nділоводства, якщо інше не передбачено законом.\nУ разі ліквідації зазначених юридичних осіб ліквідаційні\nкомісії зобов'язані забезпечити збереженість їх архівних\nдокументів і за погодженням із центральним органом виконавчої\nвлади у сфері архівної справи і діловодства або уповноваженою ним\nархівною установою визначити місце подальшого зберігання архівних\nдокументів цих юридичних осіб.\nПоложення про архівні підрозділи об'єднань громадян,\nрелігійних організацій, а також підприємств, установ та\nорганізацій, заснованих на приватній формі власності,\nзатверджуються їх засновниками з урахуванням рекомендацій\nцентрального органу виконавчої влади у сфері архівної справи і\nділоводства."
    },
    {
      "provision_ref": "art33",
      "section": "33",
      "title": "Стаття 33. Архівні установи, засновані фізичними особами",
      "content": "Архівні установи, засновані фізичними особами в установленому\nзаконом порядку, мають право зберігати архівні документи, що не\nналежать державі, територіальним громадам.\nСтроки зберігання архівних документів у зазначених архівних\nустановах визначаються договором, укладеним засновником з\nвласником документів або уповноваженою власником особою, з\nурахуванням мінімальних строків зберігання документів, визначених\nвідповідно до законодавства. Договором визначається також місце\nподальшого зберігання документів у разі ліквідації зазначених\nархівних установ."
    },
    {
      "provision_ref": "art34",
      "section": "34",
      "title": "Стаття 34. Джерела фінансування архівних установ",
      "content": "Фінансування державних архівних установ здійснюється за\nрахунок коштів Державного бюджету України, а інших архівних\nустанов - за рахунок коштів їх засновників або власників.\nАрхівні установи мають право залучати на утримання споруд і\nприміщень архівів, для зміцнення своєї матеріально-технічної та\nсоціальної бази, розвитку довідкового апарату, ведення наукових\nдосліджень у сфері архівної справи і діловодства кошти з інших\nнадходжень, не заборонених законом."
    },
    {
      "provision_ref": "art35",
      "section": "35",
      "title": "Стаття 35. Платні послуги архівних установ",
      "content": "Архівні установи можуть надавати за плату послуги з\nвикористання фізичними та юридичними особами відомостей, що\nмістяться в архівних документах. Архівні установи можуть\nвиконувати на платній основі роботи, пов'язані з науково-технічним\nопрацюванням і забезпеченням збереженості архівних документів, що\nє власністю держави, територіальних громад, фізичних і юридичних\nосіб, провадити іншу не заборонену законом діяльність з архівної\nсправи і діловодства. Роботи виконуються на договірних засадах з\nоплатою відповідно до цін і тарифів, затверджених згідно із\nзаконодавством.\nНадання архівних довідок, необхідних для забезпечення\nсоціального захисту громадян, надання фізичним особам для\nкористування в читальному залі архівної установи архівних\nдокументів, що належать державі, територіальним громадам, та\nархівних довідок судам, правоохоронним, контрольно-ревізійним\nорганам України, а також юридичним і фізичним особам, які передали\nзазначені документи на зберігання, здійснюється безоплатно.\nСтаття 36. Пільги архівним установам і власникам приватних\nархівних зібрань\nАрхівним установам і громадянам, які є власниками документів\nНаціонального архівного фонду або які придбавають документи\nкультурної спадщини України, що знаходяться за кордоном, або\nдокументи іноземного походження, що стосуються історії України, з\nметою їх внесення до Національного архівного фонду, згідно із\nзаконами про оподаткування можуть надаватися відповідні пільги.\nСтаття 37. Матеріально-технічне і кадрове забезпечення\nархівних установ\nМатеріально-технічна база архівних установ включає будівлі,\nспоруди, земельні ділянки, комунікації, інвентар, засоби\nмеханізації та автоматизації архівних робіт тощо.\nМатеріально-технічне і кадрове забезпечення архівних установ\nздійснюється їх засновниками або власниками.\nОргани виконавчої влади та органи місцевого самоврядування\nзобов'язані забезпечувати архівні установи, в яких зберігаються\nдокументи Національного архівного фонду, що належать державі,\nтериторіальним громадам, відповідними приміщеннями, засобами\nмеханізації та автоматизації архівних робіт, іншим технологічним\nобладнанням, матеріальними ресурсами та кадрами."
    },
    {
      "provision_ref": "art38",
      "section": "38",
      "title": "Стаття 38. Професійна діяльність у сфері архівної справи",
      "content": "Професійною діяльністю в архівних установах можуть займатися\nгромадяни, які мають відповідну освіту.\nНа підприємствах, в установах та організаціях усіх форм\nвласності роботи у сфері архівної справи проводяться фахівцями,\nякі пройшли відповідну підготовку.\nСтаття 39. Соціальні гарантії та захист працівників архівних\nустанов\nСоціальні гарантії та захист працівників архівних установ\nзабезпечуються відповідно до законодавства.\nРозміри посадових окладів працівників архівних установ, крім\nзазначених у статтях 32 і 33 цього Закону, надбавок за шкідливі\nумови праці, за вислугу років, використання в роботі давніх мов,\nінші умови оплати праці у цих архівних установах визначаються\nКабінетом Міністрів України, якщо інше не передбачено законом.\nСтаття 40. Розвиток міжнародного співробітництва в архівній\nсправі\nУкраїна сприяє розширенню співробітництва в архівній справі з\nіншими державами, яке може здійснюватися шляхом взаємного обміну\nархівними документами чи їх копіями, надання іноземцям та особам\nбез громадянства, що перебувають в Україні на законних підставах,\nдоступу до документів Національного архівного фонду, участі в\nроботі міжнародних організацій або в інших формах, що не\nсуперечать законодавству.\nКабінет Міністрів України може обмежувати доступ до\nдокументів Національного архівного фонду, що є державною\nвласністю, та встановлювати особливі умови користування ними для\nгромадян тих держав, у яких передбачено обмеження доступу громадян\nУкраїни до документів їх державних архівів.\nСтаття 41. Вивезення документів Національного архівного\nфонду за кордон\nВивезення з території України документів Національного\nархівного фонду забороняється, крім випадків тимчасового їх\nекспонування, наукової експертизи або реставрації за кордоном.\nВивезення за межі території України копій документів\nНаціонального архівного фонду та витягів з цих документів,\nзроблених у встановленому законом порядку і засвідчених власником\nдокументів або уповноваженою ним особою, вільно здійснюється\nвласником зазначених копій та витягів або уповноваженою ним\nособою. Вивезення копій документів, що містять відомості,\nвіднесені до державної та іншої передбаченої законом таємниці, а\nтакож витягів з цих документів забороняється.\nСтаття 42. Відповідальність за порушення законодавства про\nНаціональний архівний фонд та архівні установи\nПрацівники архівних установ, користувачі документами\nНаціонального архівного фонду та інші особи, винні у недбалому\nзберіганні, псуванні, знищенні, підробленні, приховуванні,\nрозкраданні, незаконному вивезенні за межі України або незаконній\nпередачі іншій особі документів Національного архівного фонду або\nдокументів, що підлягають внесенню до нього, а також у незаконному\nдоступі до зазначених документів та в інших порушеннях\nзаконодавства про Національний архівний фонд та архівні установи,\nнесуть відповідальність згідно із законом.\nСтаття 43. Відшкодування шкоди, завданої внаслідок порушення\nзаконодавства про Національний архівний фонд та\nархівні установи\nЗастосування адміністративних стягнень або кримінального\nпокарання не звільняє винного у порушенні законодавства про\nНаціональний архівний фонд та архівні установи від обов'язку\nвідшкодувати шкоду, завдану власнику документів Національного\nархівного фонду або уповноваженій ним особі.\nСпори, пов'язані з відшкодуванням шкоди, завданої власнику\nдокументів, вирішуються в судовому порядку.\nРозділ Х\n\nПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування, крім\nчастини другої статті 25, яка набирає чинності з 1 січня\n2003 року.\n2. До приведення законів України, інших нормативно-правових\nактів у відповідність із цим Законом вони діють у частині, що не\nсуперечить цьому Закону.\n3. Кабінету Міністрів України протягом шести місяців з дня\nнабрання чинності цим Законом:\nпідготувати та подати до Верховної Ради України пропозиції\nпро внесення змін до законів України, що випливають із цього\nЗакону;\nрозробити та привести у відповідність із цим Законом свої\nнормативно-правові акти;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n4. Внести зміни до таких законодавчих актів України:\n1) у Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\nдоповнити Кодекс статтею 92-1 такого змісту:\n\" Стаття 92-1. Порушення законодавства про Національний\nархівний фонд та архівні установи\nНедбале зберігання, псування, знищення, приховування,\nнезаконна передача іншій особі документів Національного архівного\nфонду або документів, що підлягають внесенню до нього, незаконний\nдоступ до зазначених документів -\nтягнуть за собою попередження або накладення штрафу на\nгромадян від трьох до семи неоподатковуваних мінімумів доходів\nгромадян і попередження або накладення штрафу на посадових осіб -\nвід п'яти до десяти неоподатковуваних мінімумів доходів громадян.\nТі самі дії, вчинені особою, яку протягом року було піддано\nадміністративному стягненню за одне з порушень, передбачених\nчастиною першою цієї статті, -\nтягнуть за собою накладення штрафу на громадян від семи до\nдвадцяти неоподатковуваних мінімумів доходів громадян і на\nпосадових осіб - від десяти до сорока неоподатковуваних мінімумів\nдоходів громадян\";\nу статті 218:\nчастину першу після цифр \"92\" доповнити цифрами \"92-1\";\nчастину другу після цифр \"92\" доповнити цифрами і словом\n\"92-1, статтею\";\nпункт 1 частини першої статті 255 доповнити абзацом такого\nзмісту:\n\"органів управління архівною справою і діловодством (стаття\n92-1)\";"
    }
  ],
  "definitions": []
}