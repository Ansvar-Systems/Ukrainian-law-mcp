{
  "id": "ua-law-2971-20",
  "type": "statute",
  "title": "Закон України (2971-20)",
  "title_en": "",
  "short_name": "2971-20",
  "status": "in_force",
  "issued_date": "2023-03-20",
  "url": "https://zakon.rada.gov.ua/laws/show/2971-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України\n\n(Відомості Верховної Ради (ВВР), 2023, № 62, ст.207)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Кодексі України з процедур банкрутства (Відомості Верховної Ради України, 2019 р., № 19, ст. 74):\n\n1) у статті 1 :\n\nу частині першій:\n\nв абзаці третьому слово \"неспроможність\" замінити словом \"нездатність\" та доповнити словами \"або процедури погашення боргів боржника\";\n\nв абзаці п’ятому слова \"грошове зобов’язання\" замінити словами \"грошове зобов’язання (борг)\", а слова \"про банкрутство\" - словами \"про банкрутство (неплатоспроможність)\";\n\nабзац п’ятнадцятий викласти в такій редакції:\n\n\"погашені вимоги кредиторів - задоволені вимоги кредиторів, а також зобов’язання, припинені відповідно до цього Кодексу\";\n\nв абзаці шістнадцятому слово \"банкрута\" замінити словом \"боржника\";\n\nабзаци двадцять перший, двадцять другий і двадцять четвертий викласти в такій редакції:\n\n\"автоматизована система \"Банкрутство та неплатоспроможність\" - сукупність програмно-технічних і телекомунікаційних засобів, що забезпечують збирання, зберігання, облік, пошук, узагальнення, надання відомостей про хід провадження у справі про банкрутство (неплатоспроможність) та фінансово-економічні показники боржника, формування Єдиного реєстру боржників, відносно яких відкрито провадження у справі про банкрутство (неплатоспроможність), Єдиного реєстру арбітражних керуючих України, функціонування електронного кабінету арбітражного керуючого та захист від несанкціонованого доступу. Право доступу до інформації про боржника, що міститься у закритій частині Єдиного реєстру боржників, відносно яких відкрито провадження у справі про банкрутство (неплатоспроможність), мають конкурсні кредитори, забезпечені кредитори, інвестори, а також поточні кредитори (з моменту прийняття господарським судом постанови про визнання боржника банкрутом) у порядку, визначеному державним органом з питань банкрутства;\n\nсторони у справі про банкрутство (неплатоспроможність) - конкурсні кредитори (голова комітету кредиторів), забезпечені кредитори, боржник (банкрут)\";\n\n\"учасники у справі про банкрутство (неплатоспроможність) - сторони, арбітражний керуючий, державний орган з питань банкрутства, інші учасники справи про банкрутство, щодо прав або обов’язків яких існує спір, а також у випадках, передбачених цим Кодексом, Фонд державного майна України, Національна комісія з цінних паперів та фондового ринку, представник органу місцевого самоврядування, представник працівників боржника, уповноважена особа засновників (учасників, акціонерів) боржника\";\n\nчастину третю викласти в такій редакції:\n\n\"Терміни \"реальний конфлікт інтересів\" та \"потенційний конфлікт інтересів\" вживаються у цьому Кодексі у значеннях, наведених у Законі України \"Про запобігання корупції\";\n\nчастину четверту в редакції Закону України від 19 червня 2020 року № 738-IX вважати частиною п’ятою;\n\n2) у статті 2 :\n\nчастину першу доповнити абзацом другим такого змісту:\n\n\"Застосування положень Господарського процесуального кодексу України та інших законодавчих актів України здійснюється з урахуванням особливостей, передбачених цим Кодексом\";\n\nчастину шосту після слів \"про банкрутство\" доповнити словом \"(неплатоспроможність)\";\n\n3) абзаци п’ятий і шостий частини першої статті 3 замінити одним абзацом такого змісту:\n\n\"формує та веде Єдиний реєстр арбітражних керуючих України, Єдиний реєстр боржників, відносно яких відкрито провадження у справі про банкрутство (неплатоспроможність), що є складовими частинами автоматизованої системи \"Банкрутство та неплатоспроможність\", і встановлює порядок подання відомостей (інформації), необхідних для ведення зазначених реєстрів\".\n\nУ зв’язку з цим абзаци сьомий - чотирнадцятий вважати відповідно абзацами шостим - тринадцятим;\n\n4) в абзаці десятому частини шостої статті 5 слова \"без розгляду\" виключити;\n\n5) статтю 6 доповнити частиною четвертою такого змісту:\n\n\"4. Під час здійснення судових процедур щодо боржника з метою зменшення строків провадження у справі про банкрутство (неплатоспроможність) господарський суд керується принципом процесуальної економії\";\n\n6) у статті 7 :\n\nу частині другій:\n\nабзац перший після слів \"про банкрутство\" доповнити словом \"(неплатоспроможність)\";\n\nпісля абзацу третього доповнити двома новими абзацами такого змісту:\n\n\"Заяви (позовні заяви) учасників провадження у справі про банкрутство (неплатоспроможність) або інших осіб у спорах, стороною в яких є боржник, розглядаються в межах справи про банкрутство (неплатоспроможність) за правилами спрощеного позовного провадження.\n\nПозивач має право в позовній заяві заявити мотивоване клопотання про розгляд справи за правилами загального позовного провадження. Якщо суд за результатами розгляду клопотання позивача дійде висновку про розгляд справи в порядку загального позовного провадження, він зазначає про це в ухвалі про відкриття провадження у справі\".\n\nУ зв’язку з цим абзац четвертий вважати абзацом шостим;\n\nчастину третю викласти в такій редакції:\n\n\"3. Матеріали справи, в якій стороною є боржник, щодо спорів, зазначених у частині другій цієї статті, провадження в якій відкрито до або після відкриття провадження у справі про банкрутство (неплатоспроможність), за ініціативою учасника справи або суду невідкладно, але не пізніше п’яти робочих днів, надсилаються до господарського суду, у провадженні якого перебуває справа про банкрутство (неплатоспроможність), який розглядає спір по суті в межах цієї справи\";\n\nдоповнити частиною четвертою такого змісту:\n\n\"4. У разі якщо господарський суд, розглядаючи в межах справи про банкрутство (неплатоспроможність) спір про стягнення з боржника грошових коштів, встановить, що позивачем у такому спорі подано у справі про банкрутство (неплатоспроможність) боржника заяву з грошовими вимогами до боржника, господарський суд залишає такий позов без розгляду\";\n\n7) у статті 8 :\n\nназву доповнити словом \"(неплатоспроможність)\";\n\nу частині першій:\n\nпісля слів \"про банкрутство\" доповнити словом \"(неплатоспроможність)\", а після слів \"юридичної особи\" - словами \"місцем проживання\";\n\nдоповнити реченням такого змісту: \"Зміна боржником зареєстрованого місцезнаходження або місця проживання після подання кредитором або боржником заяви про відкриття провадження у справі про банкрутство (неплатоспроможність) не впливає на зміну територіальної підсудності господарського суду\";\n\nчастину другу доповнити абзацом другим такого змісту:\n\n\"Право на звернення до господарського суду із заявою про відкриття провадження у справі про неплатоспроможність має боржник\";\n\nчастину третю після слів \"про банкрутство\" доповнити словом \"(неплатоспроможність)\";\n\n8) у статті 9 :\n\nназву доповнити словом \"(неплатоспроможності)\";\n\nчастину першу після слова \"банкрутство\" доповнити словом \"(неплатоспроможність)\", а після слів \"ліквідаційної процедури\" - словами \"або процедури погашення боргів боржника\";\n\nчастину другу після слів \"про банкрутство\" доповнити словом \"(неплатоспроможність)\";\n\nчастину третю викласти в такій редакції:\n\n\"3. У касаційному порядку не підлягають оскарженню постанови апеляційного господарського суду, прийняті за результатами перегляду судових рішень, крім: ухвали про відкриття провадження у справі про банкрутство (неплатоспроможність), ухвали попереднього засідання, ухвал за результатами розгляду грошових вимог кредиторів, поданих після закінчення строку, встановленого для їх подання, ухвали про закриття провадження у справі про банкрутство (неплатоспроможність), а також постанови про визнання боржника банкрутом та відкриття ліквідаційної процедури або процедури погашення боргів боржника та рішень, прийнятих за результатами розгляду заяв, поданих у межах провадження у справі про банкрутство (неплатоспроможність)\";\n\nчастину четверту після слів \"ліквідаційної процедури\" доповнити словами \"або процедури погашення боргів боржника\", а після слів \"про банкрутство\" - словом \"(неплатоспроможність)\";\n\nу частині п’ятій:\n\nабзац перший після слова \"банкрутства\" доповнити словом \"(неплатоспроможності)\", а після слів \"про банкрутство\" - словом \"(неплатоспроможність)\";\n\nдоповнити абзацами другим і третім такого змісту:\n\n\"До апеляційного або касаційного суду направляються матеріали справи у витребуваній ухвалою апеляційного чи касаційного суду частині. Суд, який розглядає апеляційну чи касаційну скаргу, може витребувати справу про банкрутство (неплатоспроможність) у повному обсязі за власною ініціативою. Належним чином засвідчені копії справи або частини справи залишаються в господарському суді для подальшого здійснення провадження у справі про банкрутство (неплатоспроможність).\n\nМатеріали справи про банкрутство (неплатоспроможність), які стосуються заяви (позову), поданої (поданого) в порядку, визначеному статтею 7 цього Кодексу, направляються господарським судом до апеляційного чи касаційного суду в повному обсязі. Належним чином засвідчені копії справи залишаються в господарському суді для подальшого здійснення провадження у справі про банкрутство (неплатоспроможність)\";\n\n9) пункт 4 частини другої статті 11 викласти в такій редакції:\n\n\"4) якій заборонено обіймати керівні посади або яка вважається такою, що піддана адміністративному стягненню у виді позбавлення права обіймати певні посади чи займатися певною діяльністю, пов’язаною з виконанням функцій держави або місцевого самоврядування, або діяльністю, що прирівнюється до такої діяльності\";\n\n10) у статті 12 :\n\nу частині першій:\n\nу пункті 1 слова \"господарського суду та суду загальної юрисдикції\" замінити словом \"суду\";\n\nдоповнити пунктом 2 -1 такого змісту:\n\n\"2 -1 ) проводити збори і засідання комітету кредиторів у разі їх бездіяльності або за їхнім дорученням\";\n\nу частині другій:\n\nабзац перший пункту 5 викласти в такій редакції:\n\n\"5) подавати відомості (інформацію) про фінансовий стан боржників, стосовно яких відкрито провадження у справі про банкрутство (неплатоспроможність), та про хід провадження у справі про банкрутство (неплатоспроможність) до Єдиного реєстру боржників, відносно яких відкрито провадження у справі про банкрутство (неплатоспроможність), до закритої частини якого забезпечується доступ конкурсних і забезпечених кредиторів, інвесторів, а також поточних кредиторів (з моменту прийняття господарським судом постанови про визнання боржника банкрутом і відкриття ліквідаційної процедури або процедури погашення боргів боржника), та забезпечувати оновлення такої інформації в порядку та строки, визначені державним органом з питань банкрутства. До інформації про фінансовий стан боржника та хід провадження у справі про банкрутство (неплатоспроможність) належить інформація про\";\n\nпункт 8 виключити;\n\nпункт 9 після слів \"можливості виникнення\" доповнити словами \"реального чи потенційного\";\n\nу пункті 10 слова \"органів Національної поліції чи прокуратури\" замінити словами \"правоохоронних органів, органів, спеціально уповноважених у сфері протидії корупції, та Служби безпеки України\";\n\nчастину п’яту після слова \"виникнення\" доповнити словами \"реального чи потенційного\", а після слів \"про банкрутство\" - словом \"(неплатоспроможність)\";\n\nдоповнити частинами дев’ятою і десятою такого змісту:\n\n\"9. Арбітражний керуючий зобов’язаний не пізніше ніж за 10 днів повідомляти орган, уповноважений управляти державним майном, про час, місце та порядок денний зборів кредиторів і засідання комітету кредиторів державного підприємства або господарського товариства, у статутному капіталі якого більше 50 відсотків акцій (часток) належать державі.\n\n10. Керуючий санацією щокварталу звітує перед органом, уповноваженим управляти державним майном боржника, про виконання плану санації державного підприємства або господарського товариства, у статутному капіталі якого більше 50 відсотків акцій (часток) належать державі.\n\nЗвіт керуючого санацією державного підприємства або господарського товариства, у статутному капіталі якого більше 50 відсотків акцій (часток) належать державі, розглянутий комітетом кредиторів, і протокол засідання комітету кредиторів не пізніше п’яти днів з дня проведення засідання арбітражний керуючий надсилає до органу, уповноваженого управляти державним майном боржника\";\n\n11) у статті 13 :\n\nчастину першу викласти в такій редакції:\n\n\"1. Арбітражний керуючий під час здійснення своїх повноважень є незалежним. Забороняється будь-який незаконний вплив, тиск або втручання в діяльність арбітражного керуючого\";\n\nпісля частини першої доповнити двома новими частинами такого змісту:\n\n\"2. Незалежність арбітражного керуючого забезпечується:\n\n1) особливим порядком його призначення, притягнення до відповідальності та припинення його повноважень;\n\n2) гарантуванням виплати винагороди арбітражному керуючому та відшкодування витрат арбітражного керуючого в порядку і розмірах, визначених цим Кодексом;\n\n3) функціонуванням органів саморегулівної організації арбітражних керуючих.\n\n3. Про незаконний вплив, тиск або втручання в його діяльність арбітражний керуючий зобов’язаний повідомити правоохоронним органам\".\n\nУ зв’язку з цим частини другу і третю вважати відповідно частинами четвертою і п’ятою;\n\nчастину четверту доповнити словами \"та саморегулівну організацію арбітражних керуючих\";\n\n12) у статті 15 :\n\nу частині першій слова \"претендують на здійснення діяльності\" замінити словами \"мають намір здійснювати діяльність\";\n\nу частині другій:\n\nв абзаці першому слова \"наказом керівника державного органу\" замінити словами \"державним органом\", а слова \"призначаються з’їздом арбітражних керуючих\" - словами \"визначаються саморегулівною організацією арбітражних керуючих\";\n\nдоповнити абзацом другим такого змісту:\n\n\"Склад кваліфікаційної комісії та зміни до нього затверджуються державним органом з питань банкрутства\";\n\nв абзаці сьомому частини четвертої слова \"видачу свідоцтва про право\" замінити словами \"надання права\";\n\nу частині п’ятій:\n\nу першому реченні слова \"присутніх на засіданні членів комісії\" замінити словами \"членів комісії, які беруть участь у засіданні\";\n\nу другому реченні слова \"Кваліфікаційна комісія вважається повноважною у разі присутності\" замінити словами \"Засідання кваліфікаційної комісії вважається повноважним, якщо в ньому беруть участь\";\n\nу частині шостій слова \"присутні на засіданні члени комісії\" замінити словами \"члени комісії, які брали участь у її засіданні\";\n\n13) частину першу статті 16 викласти в такій редакції:\n\n\"1. Особа, яка має намір здійснювати діяльність арбітражного керуючого, після проходження навчання та стажування подає до кваліфікаційної комісії заяву про допуск до складення кваліфікаційного іспиту разом із документами, що підтверджують відповідність особи вимогам, встановленим цим Кодексом\";\n\n14) частину першу статті 17 після слів \"десятиденний строк\" доповнити словами \"з дня прийняття рішення про надання права на здійснення діяльності арбітражного керуючого\";\n\n15) у статті 18 :\n\nу частині першій після слова \"формується\" доповнити словами \"та ведеться\", а слова \"у складі Єдиного державного реєстру юридичних осіб, фізичних осіб - підприємців та громадських формувань\" виключити;\n\nу частині другій:\n\nпункт 4 викласти в такій редакції:\n\n\"4) дату видачі та номер посвідчення арбітражного керуючого\";\n\nдоповнити пунктом 5 -1 такого змісту:\n\n\"5 -1 ) дату видачі та номер сертифіката на право вчинення дій, пов’язаних з безпосереднім провадженням професійної діяльності на ринках капіталу та організованих товарних ринках, строк його дії\";\n\nу пункті 6 слово \"контактний\" замінити словами \"поштова адреса, контактний\";\n\nу пункті 7 слова \"притягнення арбітражного керуючого до дисциплінарної відповідальності\" замінити словами \"застосування до арбітражного керуючого дисциплінарного стягнення\";\n\nпункт 8 викласти в такій редакції:\n\n\"8) відомості про тимчасове зупинення діяльності арбітражного керуючого\";\n\nдоповнити пунктами 8 -1 і 10 такого змісту:\n\n\"8 -1 ) дату та номер рішення про анулювання свідоцтва про право на здійснення діяльності арбітражного керуючого\";\n\n\"10) дату видачі та номер свідоцтва про проходження підготовки у справах про банкрутство державних підприємств та господарських товариств, у статутному капіталі яких більше 50 відсотків акцій (часток) належать державі, строк його дії\";\n\nчастину третю виключити;\n\nчастину четверту викласти в такій редакції:\n\n\"4. Відомості, що згідно з цим Кодексом підлягають внесенню до Єдиного реєстру арбітражних керуючих України, вносяться до такого реєстру в порядку та строки, встановлені державним органом з питань банкрутства\";\n\n16) у статті 20 :\n\nв абзаці першому частини першої слово \"або\" замінити словом \"та\";\n\nу частині другій слова \"суб’єкта, щодо якого арбітражний керуючий здійснює свої повноваження\" замінити словами \"за місцезнаходженням боржника - юридичної особи чи його майна, щодо якого арбітражний керуючий здійснює повноваження розпорядника майна, керуючого санацією, ліквідатора, або за місцезнаходженням майна боржника - фізичної особи (за згодою боржника), стосовно якого арбітражний керуючий здійснює повноваження керуючого реструктуризацією, керуючого реалізацією\";\n\nу частині третій після слів \"юридичних осіб\" доповнити словами \"права, свободи, інтереси яких порушено діями (бездіяльністю) арбітражного керуючого\", а слово \"невиїзної\" виключити;\n\nу частині четвертій слова \"найбільш досвідчених і висококваліфікованих\" замінити словами \"представників саморегулівної організації\";\n\nдоповнити частиною дев’ятою такого змісту:\n\n\"9. Відомості про здійснення державним органом з питань банкрутства заходів контролю за діяльністю арбітражних керуючих розміщуються в інтегрованій автоматизованій системі державного нагляду (контролю)\";\n\n17) частину четверту статті 21 після слова \"приймається\" доповнити словами \"дисциплінарною комісією\";\n\n18) у статті 22 :\n\nу частині другій:\n\nв абзаці першому слова \"наказом керівника державного органу\" замінити словами \"державним органом\", а слова \"призначаються з’їздом арбітражних керуючих\" - словами \"визначаються саморегулівною організацією арбітражних керуючих\";\n\nдоповнити абзацом другим такого змісту:\n\n\"Склад дисциплінарної комісії та зміни до нього затверджуються державним органом з питань банкрутства\";\n\nабзац четвертий частини четвертої викласти в такій редакції:\n\n\"приймає рішення про застосування до арбітражного керуючого дисциплінарного стягнення на підставі подання державного органу з питань банкрутства чи саморегулівної організації арбітражних керуючих про притягнення арбітражного керуючого до дисциплінарної відповідальності\";\n\nчастину п’яту викласти в такій редакції:\n\n\"5. Рішення дисциплінарної комісії приймаються на її засіданні шляхом голосування простою більшістю голосів членів комісії, які беруть участь у засіданні. Засідання дисциплінарної комісії вважається повноважним, якщо в ньому беруть участь не менше п’яти членів комісії\";\n\nу частині шостій слова \"присутні на засіданні члени комісії\" замінити словами \"члени комісії, які брали участь у її засіданні\";\n\n19) у частині першій статті 24 слово \"заподіяну\" замінити словами \"яка може бути заподіяна\";\n\n20) у статті 26 :\n\nу частині першій:\n\nпункт 3 доповнити словами \"або рішенням суду про притягнення його до адміністративної відповідальності за вчинення адміністративного правопорушення, яким накладено стягнення у виді позбавлення права обіймати певні посади або займатися певною діяльністю, пов’язаною з виконанням функцій держави або місцевого самоврядування, або діяльністю, що прирівнюється до такої діяльності\";\n\nпункт 7 доповнити словами \"визнання його безвісно відсутнім або оголошення померлим\";\n\nчастину другу викласти в такій редакції:\n\n\"2. Припинення діяльності арбітражного керуючого здійснюється шляхом анулювання його свідоцтва про право на здійснення діяльності арбітражного керуючого\";\n\n21) у статті 27 :\n\nу частині першій слова \"позбавлення права на здійснення\" замінити словом \"припинення\", а слова \"припинення діяльності арбітражного керуючого\" - словами \"анулювання свідоцтва про право на здійснення діяльності арбітражного керуючого\";\n\nу частині третій слова \"припинення його діяльності\" замінити словами \"анулювання його свідоцтва\";\n\nу частині четвертій слова \"позбавлення права\" замінити словами \"анулювання свідоцтва про право\";\n\n22) у статті 28 :\n\nв абзаці четвертому частини другої слова \"майна/керуючого\" замінити словами \"майна/керуючим\";\n\nу частині третій:\n\nпункт 4 після слова \"мають\" доповнити словами \"реальний чи потенційний\";\n\nпункт 5 виключити;\n\nу частині четвертій:\n\nабзац шостий доповнити словами \"якщо такий допуск є необхідним для виконання обов’язків, визначених цим Кодексом\";\n\nабзац восьмий після слова \"наявності\" доповнити словами \"реального чи потенційного\";\n\nпісля абзацу восьмого доповнити новим абзацом такого змісту:\n\n\"Якщо заяву про відсторонення арбітражного керуючого подано не учасником провадження у справі, така заява залишається судом без розгляду\".\n\nУ зв’язку з цим абзаци дев’ятий і десятий вважати відповідно абзацами десятим і одинадцятим;\n\nабзац десятий після слів \"від наявності\" доповнити словом \"таких\";\n\nчастини п’яту і шосту виключити;\n\n23) у статті 29 :\n\nв абзаці третьому частини першої слова \"дію свідоцтва про\" виключити;\n\nчастину другу викласти в такій редакції:\n\n\"2. У разі настання обставин, передбачених абзацом другим частини першої цієї статті, та якщо право на здійснення діяльності арбітражного керуючого зупиняється на строк більше трьох днів відповідно до абзацу третього частини першої цієї статті, арбітражний керуючий зобов’язаний не менш як за один робочий день до дня зупинення своєї діяльності письмово повідомити про це державний орган з питань банкрутства із зазначенням причин та строку тимчасового зупинення\";\n\nчастину третю доповнити словом \"(неплатоспроможність)\";\n\nу частині четвертій:\n\nабзац перший після слів \"про банкрутство\" доповнити словом \"(неплатоспроможність)\";\n\nабзац другий після слів \"про банкрутство\" доповнити словом \"(неплатоспроможність)\", а після слова \"повноваження\" - словами \"розпорядника майна, керуючого санацією, ліквідатора, керуючого реструктуризацією, керуючого реалізацією\";\n\n24) у статті 30 :\n\nв абзаці шостому частини другої слово \"відновлення\" виключити;\n\nу частині четвертій слова \"за заподіяння шкоди\" виключити;\n\nв абзаці першому частини п’ятої слова \"комітету кредиторів\" замінити словами \"зборів кредиторів (у справі про неплатоспроможність фізичної особи) чи комітету кредиторів (у справі про банкрутство юридичної особи)\";\n\nу частині шостій:\n\nв абзацах першому і другому слова \"(у процедурі банкрутства фізичної особи)\" замінити словами \"(у справі про неплатоспроможність фізичної особи)\", а слова \"(у процедурі банкрутства юридичної особи)\" - словами \"(у справі про банкрутство юридичної особи)\";\n\nв абзаці третьому слова \"реструктуризації заборгованості\" виключити, а після слова \"боргів\" доповнити словом \"боржника\";\n\n25) у частині третій статті 31 слово \"повноважень\" замінити словом \"діяльності\";\n\n26) у статті 32 :\n\nабзац другий частини першої і абзац перший частини четвертої доповнити словами \"та діяльність яких не припинена у встановленому законодавством порядку\";\n\nу пунктах 1 і 2 частини п’ятої слова \"(Автономної Республіки Крим, області, міст Києва та Севастополя)\" виключити;\n\nпункт 5 частини восьмої виключити;\n\n27) у статті 34 :\n\nчастину першу викласти в такій редакції:\n\n\"1. Заява про відкриття провадження у справі про банкрутство подається кредитором або боржником, а стосовно боржника - державного підприємства або господарського товариства, у статутному капіталі якого більше 50 відсотків акцій (часток) належать державі - органом (суб’єктом), уповноваженим управляти державним майном, у письмовій формі та повинна містити:\n\nнайменування господарського суду, до якого подається заява;\n\nнайменування боржника, його місцезнаходження, ідентифікаційний код юридичної особи;\n\nім’я або найменування кредитора, його місцезнаходження або місце проживання, ідентифікаційний код юридичної особи або реєстраційний номер облікової картки платника податків, або серію та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та повідомили про це відповідний контролюючий орган і мають відмітку у паспорті);\n\nнайменування органу (суб’єкта), уповноваженого управляти державним майном щодо боржника - державного підприємства або господарського товариства, у статутному капіталі якого більше 50 відсотків акцій (часток) належать державі;\n\nвиклад обставин, що є підставою для звернення до суду;\n\nперелік документів, що додаються до заяви\";\n\nу частині четвертій:\n\nабзац другий виключити;\n\nв абзаці шістнадцятому слова \"а в разі закінчення строку дії такого дозволу - довідка\" замінити словами \"та довідка\";\n\nабзац сімнадцятий викласти в такій редакції:\n\n\"рішення вищого органу управління боржника, а стосовно боржника - державного підприємства або господарського товариства, у статутному капіталі якого більше 50 відсотків акцій (часток) належать державі, - органу (суб’єкта), уповноваженого управляти державним майном про звернення до господарського суду із заявою про відкриття провадження у справі\";\n\nдоповнити абзацами двадцятим і двадцять першим такого змісту:\n\n\"У разі подання до відкриття провадження двох чи більше заяв кредиторів про відкриття провадження у справі про банкрутство господарський суд призначає заяви до розгляду в одному судовому засіданні, за результатами якого за заявою, що подана першою, у разі її відповідності вимогам цього Кодексу, відкриває провадження у справі про банкрутство. Інші заяви господарський суд залишає без розгляду.\n\nЗалишення заяви кредитора про відкриття провадження у справі про банкрутство без розгляду з підстав, визначених цією статтею, не перешкоджає зверненню такого кредитора як конкурсного з вимогами до боржника у порядку, визначеному статтею 45 цього Кодексу\";\n\nчастину шосту викласти в такій редакції:\n\n\"6. Боржник зобов’язаний у місячний строк звернутися до господарського суду із заявою про відкриття провадження у справі у разі, якщо задоволення вимог одного або кількох кредиторів призведе до неможливості виконання грошових зобов’язань боржника в повному обсязі перед іншими кредиторами (загроза неплатоспроможності), та в інших випадках, передбачених цим Кодексом.\n\nЯкщо органи управління боржника допустили порушення цих вимог, вони несуть солідарну відповідальність за незадоволення вимог кредиторів. Питання порушення органами управління боржника зазначених вимог підлягає розгляду господарським судом під час здійснення провадження у справі. У разі виявлення такого порушення про це зазначається в ухвалі господарського суду, що є підставою для подальшого звернення кредиторів своїх вимог до зазначених осіб\";\n\n28) у частині третій статті 35 слова \"(місцем проживання)\" виключити, а слова і цифри \"майном боржника, у статутному капіталі якого частка державної власності перевищує 50 відсотків\" замінити словами і цифрами \"майном боржника - державного підприємства або господарського товариства, у статутному капіталі якого більше 50 відсотків акцій (часток) належать державі\";\n\n29) у частині третій статті 36:\n\nабзац другий виключити;\n\nв абзаці третьому слово \"відкрито\" замінити словами \"подано заяву про відкриття\";\n\n30) абзац другий частини першої статті 37 викласти в такій редакції:\n\n\"провадження у справі про банкрутство боржника не допускається згідно з цим Кодексом або законом\";\n\n31) у частині першій статті 38:\n\nв абзаці першому слова \"без розгляду\" виключити;\n\nв абзаці четвертому слова \"що розглядається\" виключити та доповнити словами \"залишення заяви без руху\";\n\n32) у частині п’ятнадцятій статті 39:\n\nв абзаці першому слова \"відповідного органу або особі, яка здійснює примусове виконання судових рішень, рішень інших органів, за місцезнаходженням (місцем проживання) боржника\" замінити словами \"органу державної виконавчої служби, приватному виконавцю, у якого перебуває виконавче провадження на виконанні\";\n\nв абзаці другому слова \"(місцем проживання)\" виключити;\n\n33) у частині першій статті 40:\n\nпісля абзацу першого доповнити новим абзацом такого змісту:\n\n\"Ухвала про вжиття заходів забезпечення вимог кредиторів є виконавчим документом та підлягає примусовому виконанню\".\n\nУ зв’язку з цим абзац другий вважати абзацом третім;\n\nв абзаці третьому слова \"арбітражного керуючого\" замінити словами \"розпорядника майна\";\n\n34) у статті 41 :\n\nу частині другій слова \"або особі, яка здійснює примусове виконання судових рішень, рішень інших органів, за місцезнаходженням (місцем проживання) боржника та місцезнаходженням його майна\" замінити словами \"державної виконавчої служби, приватному виконавцю, у якого перебуває виконавче провадження на виконанні\";\n\nу частині п’ятій:\n\nабзац перший після слів \"соціальне страхування\" доповнити словами \"повернення невикористаних та своєчасно неповернутих коштів загальнообов’язкового державного соціального страхування у зв’язку з тимчасовою втратою працездатності\";\n\nв абзаці третьому слова \"розпорядження майном керуючим санацією\" замінити словами \"розпорядження майном, керуючим санацією\";\n\nдруге речення абзацу четвертого виключити;\n\n35) у статті 42 :\n\nу частині першій:\n\nабзац перший викласти в такій редакції:\n\n\"1. Господарський суд у межах провадження у справі про банкрутство за заявою арбітражного керуючого або кредитора, поданою в порядку, визначеному статтею 7 цього Кодексу, може визнати недійсними правочини або спростувати майнові дії, вчинені боржником після відкриття провадження у справі про банкрутство або протягом трьох років, що передували відкриттю провадження у справі про банкрутство, якщо вони порушили права боржника або кредиторів, з таких підстав\";\n\nв абзаці п’ятому слово \"кредитору\" замінити словами \"іншій особі\";\n\nу частині третій слова \"кредитор зобов’язаний повернути до складу ліквідаційної маси майно, яке він отримав\" замінити словами \"сторона за таким правочином зобов’язана повернути боржнику майно, яке вона отримала\";\n\nу частині четвертій слова \"постановляє ухвалу\" замінити словами \"ухвалює рішення\";\n\nдоповнити частиною п’ятою такого змісту:\n\n\"5. Особи, які вчинили, погодили правочини або вчинили майнові дії, визначені частинами першою і другою цієї статті, несуть субсидіарну відповідальність за зобов’язаннями боржника у межах суми завданих боржнику такими майновими діями збитків\";\n\n36) у статті 44 :\n\nабзац дев’ятий частини третьої викласти в такій редакції:\n\n\"подавати відомості (інформацію), необхідні для ведення Єдиного реєстру боржників, відносно яких відкрито провадження у справі про банкрутство (неплатоспроможність), у порядку, встановленому державним органом з питань банкрутства\";\n\nчастину сьому після абзацу четвертого доповнити новим абзацом такого змісту:\n\n\"задоволення вимог поточних кредиторів\".\n\nУ зв’язку з цим абзац п’ятий вважати абзацом шостим;\n\nчастину тринадцяту доповнити реченням такого змісту: \"У разі ухилення від виконання зазначених обов’язків керівник боржника несе зобов’язання з відшкодування збитків, завданих таким ухиленням\";\n\n37) у статті 45 :\n\nв абзаці шостому частини другої слова і цифри \"протягом 30 днів з дня офіційного оприлюднення оголошення про відкриття провадження у справі про банкрутство\" виключити;\n\nабзац п’ятий частини шостої після слова \"суду\" доповнити словами \"набирає законної сили негайно після її оголошення, може бути оскаржена у встановленому цим Кодексом порядку та\";\n\n38) у статті 46 :\n\nв абзаці другому частини першої:\n\nслова \"письмово повідомляє заявника про недоліки заяви та строк, протягом якого він зобов’язаний їх усунути\" замінити словами \"постановляє ухвалу про залишення заяви без руху\";\n\nдоповнити реченням такого змісту: \"В ухвалі про залишення заяви без руху суд повідомляє заявнику про недоліки заяви та строк, протягом якого він зобов’язаний їх усунути, який не може перевищувати п’яти днів з дня вручення ухвали про залишення заяви без руху\";\n\nу частині третій слова і цифри \"в межах строку, встановленого частиною першою статті 45 цього Кодексу\" виключити;\n\n39) частину другу статті 47 після абзацу першого доповнити новим абзацом такого змісту:\n\n\"За результатами розгляду вимог окремого кредитора господарський суд постановляє ухвалу про їх визнання чи відхилення (повністю або частково), що не може бути оскаржена окремо від ухвали господарського суду, постановленої за результатами попереднього засідання\".\n\nУ зв’язку з цим абзаци другий - одинадцятий вважати відповідно абзацами третім - дванадцятим;\n\n40) частину дев’яту статті 48 доповнити абзацом другим такого змісту:\n\n\"Рішення зборів кредиторів про звернення до господарського суду з клопотанням про введення процедури санації та призначення керуючого санацією приймається зборами кредиторів у порядку, визначеному статтею 52 цього Кодексу для схвалення плану санації. При цьому для визначення кількості голосів кредиторів не враховуються голоси кредиторів, які відповідно до статті 52 цього Кодексу не мають права голосу при схваленні плану санації або змін до нього\";\n\n41) в абзаці дев’ятому частини шостої статті 50 слова і цифри \"господарського товариства, у статутному капіталі якого частка державної власності становить 50 і більше відсотків\" замінити словами і цифрами \"господарського товариства, у статутному капіталі якого більше 50 відсотків акцій (часток) належать державі\";\n\n42) статтю 58 доповнити частиною другою такого змісту:\n\n\"2. За клопотанням зборів кредиторів або ліквідатора господарський суд може прийняти рішення про введення процедури санації і після визнання боржника банкрутом, за умови наявності схваленого зборами кредиторів плану санації. Розгляд кредиторами плану санації здійснюється відповідно до статті 52 цього Кодексу.\n\nРішення зборів кредиторів про звернення до господарського суду з клопотанням про введення процедури санації і призначення керуючого санацією приймається зборами кредиторів у порядку, визначеному статтею 52 цього Кодексу для схвалення плану санації. При цьому для визначення кількості голосів кредиторів не враховуються голоси кредиторів, які відповідно до статті 52 цього Кодексу не мають права голосу при схваленні плану санації або змін до нього.\n\nСхвалений кредиторами план санації, протоколи голосування кожного класу кредиторів та клопотання про введення процедури санації і призначення керуючого санацією подаються до господарського суду протягом одного робочого дня після проведення голосування.\n\nГосподарський суд постановляє ухвалу про введення процедури санації боржника, призначення керуючого санацією та затвердження плану санації відповідно до частини сьомої статті 52 цього Кодексу.\n\nУ разі постановлення господарським судом ухвали про відмову у введенні процедури санації та затвердженні плану санації стосовно боржника продовжується процедура ліквідації. Постановлення ухвали про відмову у введенні процедури санації та затвердженні плану санації не перешкоджає повторному зверненню до суду з відповідним клопотанням\";\n\n43) у статті 59 :\n\nу другому реченні частини другої слова \"відповідальність відповідно до закону\" замінити словами \"зобов’язання щодо відшкодування збитків, завданих таким ухиленням\";\n\nдоповнити частиною п’ятою такого змісту:\n\n\"5. Заява з вимогами поточного кредитора має відповідати вимогам, встановленим частиною третьою статті 45 цього Кодексу.\n\nДо заяви з вимогами поточного кредитора застосовуються положення статті 46 цього Кодексу\";\n\n44) частину другу статті 60 виключити;\n\n45) у статті 61 :\n\nабзац шістнадцятий частини першої викласти в такій редакції:\n\n\"подає відомості (інформацію), необхідні для ведення Єдиного реєстру боржників, відносно яких відкрито провадження у справі про банкрутство (неплатоспроможність), у порядку, встановленому державним органом з питань банкрутства\";\n\nабзац перший частини другої після слова \"ліквідатор\" доповнити словом \"кредитор\";\n\nчастину третю викласти в такій редакції:\n\n\"3. Під час проведення ліквідаційної процедури ліквідатор зобов’язаний використовувати лише один (ліквідаційний) рахунок боржника в банківській установі. Залишки коштів на інших рахунках перераховуються на ліквідаційний рахунок боржника. У разі якщо кредитором боржника є нерезидент України, ліквідатор має право використовувати для розрахунків з таким кредитором валютний рахунок боржника в банківській установі. Кошти, що надходять при проведенні ліквідаційної процедури, зараховуються на ліквідаційний рахунок боржника. Після оплати витрат, пов’язаних з проведенням ліквідаційної процедури, та сплати основної і додаткової винагороди арбітражного керуючого здійснюються виплати кредиторам у порядку черговості, встановленому цим Кодексом.\n\nОплата витрат, пов’язаних з проведенням ліквідаційної процедури, здійснюється у такому порядку:\n\nу першу чергу оплачуються витрати, пов’язані з проведенням ліквідаційної процедури, та сплачується винагорода ліквідатора;\n\nу другу чергу виконуються зобов’язання перед особами, які після відкриття провадження у справі про банкрутство боржника надавали кредитування, поставляли сировину, комплектуючі з відстроченням платежу.\n\nЗа рахунок коштів, отриманих від реалізації майна, що є предметом забезпечення, відшкодовуються витрати, пов’язані з утриманням, збереженням та визначенням вартості такого майна. Склад та розмір таких витрат підлягають погодженню забезпеченим кредитором. Кошти, що залишилися після здійснення зазначених виплат, використовуються виключно для задоволення вимог кредиторів за зобов’язаннями, які забезпечують таке майно\";\n\nу частині сьомій слова \"арбітражний керуючий\" замінити словом \"ліквідатор\";\n\n46) у статті 63 :\n\nназву викласти в такій редакції:\n\n\" Стаття 63. Особливості продажу майна банкрута\";\n\nчастину першу доповнити абзацами п’ятим і шостим такого змісту:\n\n\"У разі продажу на аукціоні в ліквідаційній процедурі майна банкрута у вигляді єдиного майнового комплексу зміна власника єдиного майнового комплексу не є підставою для переоформлення документів та/або внесення змін до документів, що засвідчують права такої юридичної особи на володіння, користування, розпорядження майном, переоформлення ліцензії та інших документів дозвільного характеру, внесення змін до договору оренди та/або його переоформлення щодо землі та іншого майна боржника. У таких правовідносинах покупець усього майна боржника у вигляді єдиного майнового комплексу є правонаступником боржника в цій частині.\n\nУ такому разі новий власник майна боржника має право продовжувати здійснення певних дій щодо провадження господарської діяльності або видів господарської діяльності на підставі виданої раніше такому боржнику ліцензії або документа дозвільного характеру\";\n\n47) у статті 64 :\n\nчастину третю доповнити новим абзацом першим такого змісту:\n\n\"3. У разі наявності коштів, достатніх для повного задоволення всіх вимог однієї черги, задоволення вимог кредиторів цієї черги здійснюється арбітражним керуючим протягом 10 робочих днів з дня надходження достатньої суми коштів на рахунок боржника\".\n\nУ зв’язку з цим абзац перший вважати абзацом другим;\n\nчастину шосту доповнити реченням такого змісту: \"Арбітражний керуючий здійснює погашення вимог забезпеченого кредитора протягом 10 робочих днів з дня надходження коштів від реалізації предмета забезпечення\";\n\n48) у статті 65 :\n\nчастину другу після слів \"не залишилося майна\" доповнити словами \"або майно не виявлено чи відсутнє\";\n\nчастини третю і шосту викласти в такій редакції:\n\n\"3. Якщо ліквідатор не виявив майнових активів, що підлягають включенню до складу ліквідаційної маси, він зобов’язаний окремо зазначити такі майнові активи у ліквідаційному балансі та подати до господарського суду ліквідаційний баланс, який засвідчує відсутність у банкрута майна.\n\nВиявлення після закриття провадження у справі про банкрутство майна банкрута, достатнього для покриття витрат, пов’язаних з провадженням у справі, є підставою для поновлення господарським судом провадження у справі за клопотанням учасника справи.\n\nУ разі якщо провадження у справі про банкрутство не було поновлено, таке майно банкрута за рішенням господарського суду переходить у власність відповідної територіальної громади або у державну власність, за умови що боржник є державним підприємством або господарським товариством, у статутному капіталі якого більше 50 відсотків акцій (часток) належать державі\";\n\n\"6. Ліквідатор виконує свої повноваження до завершення ліквідаційної процедури в порядку, встановленому цим Кодексом\";\n\n49) частину третю статті 66 виключити;\n\n50) у статті 67 :\n\nу частині другій слова \"спеціально уповноваженим центральним органом виконавчої влади у сфері архівної справи і діловодства\" замінити словами \"центральним органом виконавчої влади, що реалізує державну політику у сфері архівної справи і діловодства\";\n\nчастину третю викласти в такій редакції:\n\n\"3. Архівна установа, визначена для подальшого зберігання архівних документів банкрута, зобов’язана прийняти їх на зберігання безоплатно\";\n\nу частині четвертій слова \"вилучення, належне оформлення, упорядкування та зберігання матеріальних носіїв секретної інформації, а також здійснення інших заходів щодо охорони державної таємниці\" замінити словами \"здійснення науково-технічного опрацювання, вилучення для знищення та передавання на зберігання матеріальних носіїв секретної інформації, а також здійснення інших заходів відповідно до законодавства у сфері охорони державної таємниці\";\n\n51) назву розділу V доповнити словом \"(неплатоспроможність)\";\n\n52) статтю 68 доповнити частиною сьомою такого змісту:\n\n\"7. Особливості продажу майна державних підприємств та підприємств, у статутному капіталі яких частка державної власності перевищує 50 відсотків, у процедурі ліквідації боржника визначаються статтею 96 цього Кодексу\";\n\n53) у частині першій статті 69:\n\nабзац перший доповнити словами \"які взаємодіють із центральною базою даних через інтерфейс програмування додатків такої центральної бази даних\";\n\nабзац другий викласти в такій редакції:\n\n\"Центральна база даних - це сукупність технічних та програмних засобів у складі інтерфейсів програмування додатків, модулів аукціонів, допоміжних програмних сервісів та баз даних, що забезпечують можливість проведення процедури аукціону в електронній формі та гарантують рівний доступ до інформації учасникам аукціону в електронній формі. Поточна використовувана версія програмного коду всіх складових центральної бази даних є відкритою та загальнодоступною\";\n\n54) частину першу статті 73 після слів \"про банкрутство\" доповнити словом \"(неплатоспроможність)\";\n\n55) частину першу статті 74 викласти в такій редакції:\n\n\"1. У разі якщо порушення замовником аукціону порядку підготовки аукціону, порушення оператором електронного майданчика порядку реєстрації, надання доступу до аукціону, невиконання ними інших дій, передбачених цим Кодексом, або порядку, визначеного частиною першою статті 68 цього Кодексу, перешкодило особі взяти участь або перемогти на аукціоні, порушник за рішенням господарського суду, у провадженні якого перебуває справа про банкрутство (неплатоспроможність), зобов’язаний сплатити такій особі штраф у розмірі гарантійного внеску або у розмірі 10 відсотків ціни, за якою майно було продане на аукціоні, залежно від того, яка з цих сум є більшою\";\n\n56) частину третю статті 75 виключити;\n\n57) в абзаці третьому частини першої статті 77 слова \"та закінчення\" виключити;\n\n58) частину першу статті 78 доповнити словами \"до моменту завершення аукціону та опублікування таких відомостей електронною торговою системою\";\n\n59) частину третю статті 80 викласти в такій редакції:\n\n\"3. Другий повторний аукціон проводиться з можливістю зниження початкової ціни без визначення граничної вартості з урахуванням вимог, встановлених Кабінетом Міністрів України\";\n\n60) у статті 84 :\n\nу частині третій слова \"у строк, передбачений частиною першою цієї статті\" замінити словами \"протягом трьох робочих днів з дня закінчення аукціону без визначення переможця чи протягом трьох робочих днів з дня визнання аукціону таким, що не відбувся\";\n\nу частині четвертій слова \"або сплаченої ціни\" виключити;\n\n61) у статті 85 :\n\nу частині першій слово \"Покупець\" замінити словами \"Переможець аукціону\", а слово \"ліквідаційний\" виключити;\n\nв абзаці другому частини другої слова \"та продажем\" замінити словами \"та визначенням вартості\", а слова \"та сплатити винагороду арбітражного керуючого за продаж майна, передбачену цим Кодексом\" виключити;\n\nу частині третій слово \"покупцем\" замінити словами \"переможцем аукціону\";\n\n62) у статті 86 :\n\nу частині першій слово \"покупець\" замінити словами \"переможець аукціону\";\n\nу частині другій слово \"покупця\" замінити словами \"переможця аукціону\";\n\n63) статтю 87 доповнити частиною четвертою такого змісту:\n\n\"4. Протокол про проведення аукціону та акт про придбання майна на аукціоні є підставою для реєстрації права власності або іншого майнового права на рухоме майно в порядку, передбаченому законодавством\";\n\n64) у частині другій статті 88:\n\nу другому реченні слово \"продавцем\" замінити словами \"замовником аукціону\";\n\nу третьому реченні слово \"продавець\" у всіх відмінках замінити словами \"замовник аукціону\" у відповідному відмінку;\n\n65) назву розділу VI доповнити словом \"(неплатоспроможність)\";\n\n66) у статті 90 :\n\nназву доповнити словом \"(неплатоспроможність)\";\n\nчастини першу і другу викласти в такій редакції:\n\n\"1. Господарський суд закриває провадження у справі про банкрутство (неплатоспроможність) у разі:\n\n1) невнесення боржника - юридичної особи до Єдиного державного реєстру юридичних осіб, фізичних осіб - підприємців та громадських формувань;\n\n2) припинення у встановленому законодавством порядку юридичної особи, яка є боржником, про що є відповідний запис в Єдиному державному реєстрі юридичних осіб, фізичних осіб - підприємців та громадських формувань;\n\n3) смерті, оголошення померлим або визнання безвісно відсутнім боржника - фізичної особи;\n\n4) перебування у провадженні господарського суду справи про банкрутство (неплатоспроможність) того самого боржника;\n\n5) відновлення платоспроможності боржника або погашення всіх вимог кредиторів згідно з реєстром вимог кредиторів;\n\n6) затвердження звіту керуючого санацією в порядку, передбаченому цим Кодексом;\n\n7) затвердження звіту ліквідатора в порядку, передбаченому цим Кодексом;\n\n8) якщо до боржника після офіційного оприлюднення оголошення про відкриття провадження у справі про банкрутство (неплатоспроможність) за його заявою не висунуто вимог;\n\n9) якщо справа згідно із законом не підлягає розгляду в господарських судах України;\n\n10) якщо господарським судом не встановлені ознаки неплатоспроможності боржника;\n\n11) укладення мирової угоди між боржником та кредиторами відповідно до статті 192 Господарського процесуального кодексу України;\n\n12) прийняття рішення про приватизацію боржника, яким є державне підприємство або господарське товариство, у статутному капіталі якого більше 50 відсотків акцій (часток) належать державі;\n\n13) в інших випадках, передбачених цим Кодексом.\n\n2. Провадження у справі про банкрутство (неплатоспроможність) може бути закрито у випадках, передбачених пунктами 2, 3, 5, 9, 11 і 12 частини першої цієї статті, на всіх стадіях провадження у справі про банкрутство (неплатоспроможність) (до та після визнання боржника банкрутом), у випадках, передбачених пунктами 1, 4, 6, 8 і 10 частини першої цієї статті, - лише до визнання боржника банкрутом, а у випадку, передбаченому пунктом 7 частини першої цієї статті, - лише після визнання боржника банкрутом\";\n\nу частині четвертій цифри \"4-6\" замінити цифрами \"5-8\";\n\n67) у статті 96 :\n\nчастину дев’яту доповнити абзацом другим такого змісту:\n\n\"Арбітражний керуючий у справі про банкрутство державних підприємств та господарських товариств, у статутному капіталі яких більше 50 відсотків акцій (часток) належать державі, повинен скласти іспит за програмою підготовки арбітражних керуючих у справах про банкрутство державних підприємств та господарських товариств, у статутному капіталі яких більше 50 відсотків акцій (часток) належать державі\";\n\nпісля частини дванадцятої доповнити двома новими частинами такого змісту:\n\n\"13. Державний орган приватизації протягом одного місяця з дня визнання аукціону з продажу об’єкта приватизації (єдиного майнового комплексу державного підприємства або пакета акцій (часток) суб’єкта господарювання, у статутному капіталі якого частка державної власності становить більше 50 відсотків), проведеного відповідно до частини одинадцятої статті 15 Закону України \"Про приватизацію державного і комунального майна\", таким, що не відбувся, за наявності підстав, визначених цим Кодексом для відкриття провадження у справі про банкрутство:\n\nприймає рішення про припинення приватизації суб’єкта господарювання, єдиний майновий комплекс або пакет акцій (часток) якого є об’єктом приватизації;\n\nзвертається до господарського суду із заявою про відкриття провадження у справі про банкрутство суб’єкта господарювання, єдиний майновий комплекс або пакет акцій (часток) якого є об’єктом приватизації.\n\n14. Продаж майна державних підприємств та господарських товариств, у статутному капіталі яких більше 50 відсотків акцій (часток) належать державі, першочергово відбувається шляхом продажу майна боржника як єдиного майнового комплексу. До складу такого єдиного майнового комплексу включаються земельні ділянки, будівлі, споруди, устаткування, інвентар, право на торговельну марку або інше позначення, а також права на земельні ділянки. Продаж майна боржника як єдиного майнового комплексу здійснюється на аукціоні відповідно до цього Кодексу.\n\nУмови продажу майна банкрута як єдиного майнового комплексу, визначені статтею 75 цього Кодексу, додатково погоджуються арбітражним керуючим з органом, уповноваженим управляти державним майном.\n\nОрган, уповноважений управляти державним майном, зобов’язаний протягом 30 днів розглянути умови продажу майна та прийняти одне з рішень, визначених частиною шостою статті 75 цього Кодексу.\n\nПерший аукціон з продажу майна державних підприємств та господарських товариств, у статутному капіталі яких більше 50 відсотків акцій (часток) належать державі, як єдиного майнового комплексу проводиться без можливості зниження початкової ціни. Початкова ціна повторного аукціону та другого повторного аукціону з продажу майна державних підприємств та господарських товариств, у статутному капіталі яких більше 50 відсотків акцій (часток) належать державі, як єдиного майнового комплексу визначається у порядку, передбаченому статтею 79 цього Кодексу. Повторний аукціон проводиться без можливості зниження початкової ціни. Другий повторний аукціон проводиться з можливістю зниження початкової ціни.\n\nУ разі завершення другого повторного аукціону з продажу майна банкрута як єдиного майнового комплексу без визначення переможця подальший продаж майна державних підприємств та господарських товариств, у статутному капіталі яких більше 50 відсотків акцій (часток) належать державі, здійснюється окремими лотами відповідно до статей 75, 79 і 80 цього Кодексу\".\n\nУ зв’язку з цим частини тринадцяту і чотирнадцяту вважати відповідно частинами п’ятнадцятою і шістнадцятою;\n\n68) у статті 97 :\n\nв абзаці другому частини другої слова \"іноземним арбітражним керуючим\" замінити словами \"керуючим іноземною процедурою банкрутства\";\n\nчастину третю виключити;\n\nу частині сьомій слова \"іноземного арбітражного керуючого\" замінити словами \"керуючого іноземною процедурою банкрутства\";\n\n69) частину першу статті 100 після абзацу першого доповнити новим абзацом такого змісту:\n\n\"У разі відсутності відкритого провадження у справі про банкрутство в господарських судах України заява про визнання іноземної процедури банкрутства подається відповідно до правил підсудності, встановлених Господарським процесуальним кодексом України \".\n\nУ зв’язку з цим абзаци другий - шостий вважати відповідно абзацами третім - сьомим;\n\n70) частину другу статті 114 викласти в такій редакції:\n\n\"2. Арбітражний керуючий у справі про неплатоспроможність фізичної особи зобов’язаний:\n\n1) розглядати заяви кредиторів із грошовими вимогами до боржника, що надійшли у встановленому цим Кодексом порядку;\n\n2) повідомляти кредиторів про результати розгляду їхніх вимог;\n\n3) скласти та у випадках, передбачених цим Кодексом, вести реєстр вимог кредиторів;\n\n4) скликати збори кредиторів та організовувати їх проведення;\n\n5) організувати виявлення та складання опису майна боржника (проведення інвентаризації), визначити його вартість;\n\n6) сформувати ліквідаційну масу;\n\n7) брати участь у розробленні плану реструктуризації боргів боржника, забезпечити його розгляд зборами кредиторів та подання на затвердження до господарського суду;\n\n8) відкрити спеціальний рахунок для розрахунків із кредиторами;\n\n9) погашати вимоги кредиторів згідно з черговістю у процедурі погашення боргів боржника, а якщо планом реструктуризації передбачено продаж майна боржника - відповідно до плану реструктуризації за рахунок коштів, отриманих від продажу такого майна;\n\n10) якщо планом реструктуризації передбачено продаж майна боржника, звітувати перед господарським судом та зборами кредиторів про результати продажу майна боржника протягом трьох робочих днів з дня такого продажу;\n\n11) виконувати функції з управління та розпорядження майном боржника;\n\n12) здійснювати інші повноваження відповідно до законодавства\";\n\n71) у частині другій статті 115:\n\nпункт 1 виключити;\n\nпункт 3 викласти в такій редакції:\n\n\"3) у боржника відсутнє майно, на яке може бути звернено стягнення, а здійснені виконавцем відповідно до Закону України \"Про виконавче провадження\" заходи щодо розшуку такого майна виявилися безрезультатними\";\n\n72) абзац перший частини п’ятої статті 116 викласти в такій редакції:\n\n\"5. Декларація про майновий стан подається боржником за три роки (за кожен рік окремо), що передували року подання до суду заяви про відкриття провадження у справі про неплатоспроможність. Боржник також подає декларацію про майновий стан за рік, в якому подається заява про відкриття провадження у справі про неплатоспроможність, станом на перше число місяця, що передує місяцю подання заяви до суду\";\n\n73) у статті 117 :\n\nу пункті 2 частини першої слова \"арбітражних керуючих, визначених автоматизованим відбором для призначення керуючого реструктуризацією\" замінити словами \"арбітражних керуючих, визначених шляхом автоматизованого відбору із застосуванням Єдиної судової інформаційно-телекомунікаційної системи з числа осіб, внесених до Єдиного реєстру арбітражних керуючих України, для призначення керуючим реструктуризацією\";\n\nу частині третій слова \"до розгляду\" та \"до державного органу з питань банкрутства\" виключити, а слова \"автоматизованим відбором\" замінити словами \"шляхом автоматизованого відбору\";\n\n74) в абзаці другому частини сьомої статті 119 слова \"за місцем проживання\" замінити словами \"за місцем проживання/перебування\";\n\n75) у статті 121 :\n\nу частині першій:\n\nу першому реченні слова і цифри \"строком на 120 днів\" виключити;\n\nдоповнити третім реченням такого змісту: \"Про запровадження мораторію керуючий реструктуризацією повідомляє відповідний орган державної виконавчої служби, приватного виконавця, у якого перебуває виконавче провадження на виконанні\";\n\nу пункті 2 частини другої слова \"аліментів чи про відшкодування\" замінити словами \"аліментів, відшкодування\" та доповнити словами \"а також у разі виконання рішень у немайнових спорах\";\n\n76) у пункті 2 частини четвертої статті 122 слово \"погоджений\" замінити словом \"схвалений\";\n\n77) в абзаці першому частини п’ятої статті 123 слово \"затвердження\" замінити словом \"схвалення\";\n\n78) у статті 124 :\n\nчастину другу доповнити пунктом 8 такого змісту:\n\n\"8) розмір суми, яка щомісяця виділятиметься для погашення наявних у боржника обов’язкових періодичних зобов’язань (виплата аліментів тощо)\";\n\nабзац перший частини четвертої викласти в такій редакції:\n\n\"4. Задоволення вимог кредиторів здійснюється згідно з планом реструктуризації боргів боржника за рахунок коштів, отриманих від виконання плану реструктуризації боргів боржника, боржником або арбітражним керуючим, якщо планом реструктуризації боргів боржника передбачена його подальша участь у виконанні такого плану, у черговості, визначеній статтею 133 цього Кодексу\";\n\n79) у частині восьмій статті 126:\n\nпункт 1 після слова \"розроблення\" доповнити словом \"схвалення\";\n\nу пункті 5 слова \"сплати страхових внесків на загальнообов’язкове державне пенсійне та інше соціальне страхування до початку виконання плану реструктуризації боргів боржника\" замінити словами \"щодо сплати єдиного внеску на загальнообов’язкове державне соціальне страхування та сплати інших обов’язкових платежів на загальнообов’язкове державне соціальне страхування, якщо така заборгованість існувала до моменту подання плану реструктуризації боргів боржника на затвердження до господарського суду\";\n\n80) у частині четвертій статті 127:\n\nв абзаці першому слово \"повинен\" замінити словом \"зобов’язаний\";\n\nдоповнити абзацами другим і третім такого змісту:\n\n\"Після припинення повноважень керуючого реструктуризацією у справі про неплатоспроможність боржника обов’язок щодо ведення реєстру вимог кредиторів та надання кредиторам, включеним до плану реструктуризації боргів боржника, інформації про стан виконання зазначеного плану покладається на боржника.\n\nБоржник зобов’язаний надавати відомості про стан виконання плану реструктуризації боргів боржника на вимогу господарського суду та щокварталу подавати такі відомості до державного органу з питань банкрутства\";\n\n81) у статті 133 :\n\nу частині другій слова \"а також витрати на проведення аукціону\" виключити;\n\nпункт 1 частини четвертої після слів \"до боржника щодо\" доповнити словами \"виплати заборгованості із заробітної плати працівникам, які перебувають/перебували у трудових відносинах із боржником\";\n\n82) у тексті Кодексу слова і цифри \"підприємство, у статутному капіталі якого частка державної власності перевищує 50 відсотків\" в усіх відмінках і числах замінити словами і цифрами \"господарське товариство, у статутному капіталі якого більше 50 відсотків акцій (часток) належать державі\" у відповідному відмінку і числі.\n\n2. Частину шосту статті 12 Закону України \"Про приватизацію державного і комунального майна\" (Відомості Верховної Ради України, 2018 р., № 12, ст. 68; із змінами, внесеними Законом України від 28 липня 2022 року № 2468-IX) доповнити абзацами такого змісту:\n\n\"прийняття державним органом приватизації рішення про звернення до господарського суду із заявою про відкриття провадження у справі про банкрутство щодо відповідного об’єкта;\n\nдержавний орган приватизації приймає рішення про припинення приватизації єдиного майнового комплексу державного підприємства або пакета акцій (часток) господарського товариства, у статутному капіталі якого більше 50 відсотків акцій (часток) належать державі, передбачене абзацом п’ятим цієї частини, якщо відповідний об’єкт приватизації не продано в порядку, передбаченому частинами восьмою - одинадцятою статті 15 цього Закону\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Протягом шести місяців з дня набрання чинності цим Законом призначення арбітражних керуючих у справах про банкрутство державних підприємств або господарських товариств, у статутному капіталі яких більше 50 відсотків акцій (часток) належать державі, здійснюється господарськими судами без наявності свідоцтва про проходження підготовки у справах про банкрутство державних підприємств та господарських товариств, у статутному капіталі яких більше 50 відсотків акцій (часток) належать державі.\n\nАрбітражні керуючі, призначені у справах про банкрутство державних підприємств або господарських товариств, у статутному капіталі яких більше 50 відсотків акцій (часток) належать державі, до дня набрання чинності цим Законом та протягом шести місяців з дня набрання чинності цим Законом здійснюють свої повноваження до складання іспиту за програмою підготовки арбітражних керуючих у справах про банкрутство державних підприємств та господарських товариств, у статутному капіталі яких більше 50 відсотків акцій (часток) належать державі.\n\n3. Кабінету Міністрів України:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n20 березня 2023 року\n\n№ 2971-IX\n\nПро внесення змін до деяких законодавчих актів України\nЗакон України від 20.03.2023 № 2971-IX\n\nПрийняття від 20.03.2023\nПостійна адреса:\nhttps://zakon.rada.gov.ua/go/2971-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}