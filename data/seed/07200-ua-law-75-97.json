{
  "id": "ua-law-75-97",
  "type": "statute",
  "title": "Закон України (75/97-ВР)",
  "title_en": "",
  "short_name": "75/97-ВР",
  "status": "in_force",
  "issued_date": "1997-02-18",
  "url": "https://zakon.rada.gov.ua/laws/show/75/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Платники податку",
      "content": "Платниками податку з власників транспортних засобів та інших\nсамохідних машин і механізмів є підприємства, установи та\nорганізації, які є юридичними особами, іноземні юридичні особи\n(далі - юридичні особи), а також громадяни України, іноземні\nгромадяни та особи без громадянства (далі - фізичні особи), які\nмають зареєстровані в Україні згідно з чинним законодавством\nвласні транспортні засоби, які відповідно до статті 2 цього Закону\nє об'єктами оподаткування."
    },
    {
      "provision_ref": "art2",
      "section": "2",
      "title": "Стаття 2. Об'єкти оподаткування",
      "content": "Об'єктами оподаткування є:\nтрактори (колісні) - код за Гармонізованою системою опису та\nкодування товарів (далі - код) - 87 01, крім тих, що на\nгусеничному ходу, - код 87 01 30;\nавтомобілі, призначені для перевезення не менше 10 осіб,\nвключаючи водія, - код 87 02;\nавтомобілі легкові - код 87 03;\nавтомобілі вантажні - код 87 04;\nавтомобілі спеціального призначення, крім тих, що\nвикористовуються для перевезення пасажирів і вантажів, - код 87 05\n(крім автомобілів спеціального призначення швидкої допомоги та\nпожежних);\nмотоцикли (включаючи мопеди) та велосипеди з установленим\nдвигуном - код 87 11, крім тих, що мають об'єм циліндра двигуна до\n50 см3, - код 87 11 10;\nяхти та судна парусні з допоміжним двигуном або без нього\n(крім спортивних) - код 89 03 91;\nчовни моторні і катери, крім човнів з підвісним двигуном\n(крім спортивних), - код 89 03 92;\nінші човни (крім спортивних) - код 89 03 99.\nТранспортні засоби, що не є об'єктами оподаткування:\nтрактори на гусеничному ходу - код 87 01 30;\nмотоцикли (включаючи мопеди) та велосипеди з установленим\nдвигуном з об'ємом циліндра двигуна до 50 см3 - код 87 11 10;\nтільки автомобілі спеціального призначення швидкої допомоги\nта пожежні - код 87 05;\nтранспортні засоби вантажні, самохідні, що використовуються\nна заводах, складах, у портах та аеропортах для перевезення\nвантажів на короткі відстані, - код 87 09;\nмашини і механізми для сільськогосподарських робіт - коди\n84 32; 84 33;\nтільки яхти, судна парусні і човни спортивні - коди 89 03 91;\n89 03 92; 89 03 99."
    },
    {
      "provision_ref": "art3",
      "section": "3",
      "title": "Стаття 3. Ставки і зарахування податку",
      "content": "Податок з власників транспортних засобів та інших самохідних\nмашин і механізмів сплачується в таких розмірах:\n——————————————————————————————————————————————————————————————————\nКод | Опис об'єктів оподаткування | Ставки податку\n| | на рік (з 100 см3\n| | об'єму циліндрів\n| | двигуна, з 1 кВт\n| | потужності двигуна\n| | або 1 см довжини)\n| |\n——————————————————————————————————————————————————————————————————\n87 01 Трактори колісні\n(крім гусеничних - код\n87 01 30) 0,32 екю з 100 см3\n\n87 02 Автомобілі для\nперевезення не менш як 10\nосіб, включаючи водія 0,45 екю з 100 см3\n\n87 03 Автомобілі легкові\n(крім автомобілів з електро-\nдвигуном - код 87 03 90100)\n\nЗ об'ємом циліндрів двигуна:\nдо 1000 см3 0,68 екю з 100 см3\nвід 1001 см3 до 1500 см3 1,14 екю з 100 см3\nвід 1501 см3 до 1800 см3 1,36 екю з 100 см3\nвід 1801 см3 до 2500 см3 1,81 екю з 100 см3\nвід 2501 см3 і більше 4,55 екю з 100 см3\n\n87 03 90100 автомобілі з\nелектродвигуном 0,22 екю з 1 кВт\n\n87 04 Автомобілі вантажні 0,45 екю з 100 см3\n\n87 05 Автомобілі спеціального\nпризначення (крім пожежних\nі швидкої допомоги) 0,45 екю з 100 см3\n\n87 11 Мотоцикли (мопеди),\nвелосипеди з двигуном (крім\nтих, що мають об'єм циліндра\nдвигуна до 50 см3, - код\n87 11 10) 0,45 екю з 100 см3\n\nЯхти і судна парусні з\nдопоміжним двигуном\nабо без нього (крім\nспортивних):\n\n89 03 91100 морські 0,03 екю з 1 см\nдовжини\n89 03 91910, інші з масою до 100 кг;\n89 03 91930 інші з довжиною корпусу 0,01 екю з 1 см\nдо 7,5 м довжини\n\n89 03 91990 інші з довжиною корпусу 0,02 екю з 1 см\nбільше 7,5 м довжини\n\nЧовни моторні і катери, крім\nчовнів з підвісним двигуном\n(крім спортивних):\n\n89 03 92100 морські 0,03 екю з 1 см\nдовжини\n\n89 03 92910 інші з довжиною корпусу\nдо 7,5 м 0,01 екю з 1 см\nдовжини\n\n89 03 92990 інші з довжиною корпусу 0,02 екю з 1 см\nбільше 7,5 м довжини\n\nІнші човни\n(крім спортивних):\n89 03 99100, з масою до 100 кг; інші з 0,01 екю з 1 см\n89 03 99910 довжиною корпусу до 7,5 м довжини\n\n89 03 99990 інші з довжиною корпусу 0,02 екю з 1 см\nбільше 7,5 м довжини\nПодаток з визначених цим Законом власників наземних і водних\nтранспортних засобів, що сплачується за місцезнаходженням\nюридичних осіб і місцем проживання фізичних осіб, зараховується до\nбюджетів місцевого самоврядування (сільських, селищних, міських).\nЗ цієї суми 90 відсотків використовується на покриття витрат з\nексплуатації та утримання автомобільних доріг, у тому числі\nпідприємствами Української державної корпорації по будівництву,\nремонту та утриманню автомобільних доріг (Укравтодор), на\nпроведення природоохоронних заходів на водоймищах, а 10 відсотків\n- для зміцнення матеріально-технічної бази органів, які здійснюють\nреєстрацію, перереєстрацію та технічний огляд цих транспортних\nзасобів."
    },
    {
      "provision_ref": "art4",
      "section": "4",
      "title": "Стаття 4. Пільги щодо податку",
      "content": "Від сплати податку звільняються:\nа) підприємства автомобільного транспорту загального\nкористування - щодо транспортних засобів, зайнятих на перевезенні\nпасажирів, на які в установленому законом порядку визначено тарифи\nоплати проїзду в цих транспортних засобах;\nб) установи та організації, що фінансуються з Державного\nбюджету України, а саме: установи та організації Міністерства\nоборони України, Національної гвардії України, Прикордонних військ\nУкраїни, Цивільної оборони України, Служби безпеки України,\nМіністерства внутрішніх справ України, Прокуратури України за\nумови цільового використання цих транспортних засобів у службових\nсправах та в межах встановлених лімітів кількості транспортних\nзасобів;\nв) особи, зазначені у пунктах 1 і 2 статті 14 Закону України\n\"Про статус і соціальний захист громадян, які постраждали\nвнаслідок Чорнобильської катастрофи\" ( 796-12 ), статтях 4 - 11\nЗакону України \"Про статус ветеранів війни, гарантії їх\nсоціального захисту\" ( 3551-12 ), статті 8 Закону України \"Про\nосновні засади соціального захисту ветеранів праці та інших\nгромадян похилого віку в Україні\" ( 3721-12 ), щодо одного\nлегкового автомобіля з об'ємом циліндрів двигуна до 2200 см3\n(ГАЗ-24 до 2500 см3), а також інваліди I і II груп - щодо одного\nавтомобіля з ручним керуванням;\nг) особи, зазначені у пунктах 3 і 4 статті 14 Закону України\n\"Про статус і соціальний захист громадян, які постраждали\nвнаслідок Чорнобильської катастрофи\", - щодо одного легкового\nавтомобіля з об'ємом циліндрів двигуна до 2200 см3 (ГАЗ-24 до\n2500 см3) до їх відселення та протягом трьох років після\nпереселення із зони гарантованого добровільного відселення та зони\nпосиленого радіоекологічного контролю;\nд) на 50 відсотків - сільськогосподарські підприємства -\nтоваровиробники за трактори колісні, автобуси та спеціальні\nавтомобілі для перевезення людей з кількістю місць не менше\nдесяти."
    },
    {
      "provision_ref": "art5",
      "section": "5",
      "title": "Стаття 5. Строки сплати податку",
      "content": "Податок з власників транспортних засобів та інших самохідних\nмашин і механізмів сплачується перед реєстрацією, перереєстрацією\nабо технічним оглядом транспортних засобів. Сплата податку\nпровадиться за період до наступного технічного огляду.\nВласники транспортних засобів зобов'язані пред'являти органам\nДержавної автомобільної інспекції або іншим органам, що здійснюють\nїх реєстрацію, перереєстрацію або технічний огляд, квитанції,\nплатіжні доручення про сплату податку, а платники, звільнені від\nсплати цього податку, - відповідну довідку (документ), що дає\nправо на користування цими пільгами.\nУ разі відсутності документів про сплату податку реєстрація,\nперереєстрація і технічний огляд транспортних засобів не\nпровадяться."
    },
    {
      "provision_ref": "art6",
      "section": "6",
      "title": "Стаття 6. Порядок обчислення і сплати податку",
      "content": "Податок з власників транспортних засобів та інших самохідних\nмашин і механізмів обчислюється юридичними особами на підставі\nзвітних даних про кількість транспортних засобів та інших\nсамохідних машин і механізмів за станом на 1 січня поточного року.\nОбчислення податку з власників наземних транспортних засобів\nпровадиться виходячи з об'єму циліндрів або потужності двигуна\nкожного виду і марки транспортних засобів, а податок з власників\nводних транспортних засобів - виходячи з довжини транспортного\nзасобу за ставками, зазначеними у статті 3 цього Закону. Податок\nсплачується у валюті України і розраховується за валютним\n(обмінним) курсом Національного банку України на перший день\nкварталу, в якому здійснюється сплата податку, і залишається\nнезмінним протягом кварталу.\nПерерахунки юридичними особами розміру податку у зв'язку з\nперереєстрацією транспортних засобів, визначених цим Законом,\nпротягом даного року не провадяться.\nУ порядку і строки, визначені податковими органами, юридичні\nособи подають за місцем свого знаходження до державної податкової\nінспекції, але не пізніше 15 березня року, наступного за звітним,\nна основі бухгалтерського звіту (балансу) розрахунки суми податку\nза формою, затвердженою Головною державною податковою інспекцією\nУкраїни.\nСума податку з власників транспортних засобів та інших\nсамохідних машин і механізмів, що сплачується фізичними особами,\nобчислюється за ставками, визначеними у статті 3 цього Закону.\nЯкщо транспортні засоби придбано у другому півріччі, то податок\nсплачується в половинному розмірі встановленої суми.\nУ разі виявлення юридичних чи фізичних осіб, які не\nсплачували податок з власників транспортних засобів та інших\nсамохідних машин і механізмів, вони зобов'язані сплатити податок\nне більш як за два попередніх роки.\nПерерахування неправильно сплаченого податку допускається не\nбільш як за два попередніх роки."
    },
    {
      "provision_ref": "art7",
      "section": "7",
      "title": "Стаття 7. Відповідальність платників",
      "content": "У разі приховування (заниження) об'єктів оподаткування з\nюридичних осіб у доход відповідного бюджету податковими органами\nстягуються вся сума прихованого (заниженого) податку і штраф у\nдвократному розмірі тієї ж суми. Сума прихованого (заниженого)\nподатку і штраф вносяться до відповідного бюджету за рахунок\nприбутку (доходу), що залишається в розпорядженні підприємств.\nЗа відсутність обліку об'єктів оподаткування або ведення\nцього обліку з порушенням встановленого порядку, а також за\nнеподання, несвоєчасне подання податковим органам розрахунків та\nінших документів, необхідних для нарахування і сплати податку,\nюридичні особи сплачують до відповідного бюджету додатково 50\nвідсотків належних сум податку.\nПосадові особи, винні у приховуванні (неврахуванні) об'єктів\nоподаткування, а також у відсутності бухгалтерського обліку чи\nведенні його з порушенням встановленого порядку, у неподанні,\nнесвоєчасному поданні або поданні не за встановленою формою\nрозрахунків чи інших документів, пов'язаних з обчисленням і\nсплатою податку, притягаються до відповідальності відповідно до\nчинного законодавства.\nНедоїмки по податку, а також суми штрафів, пеня стягуються з\nплатників податку згідно з законодавством."
    },
    {
      "provision_ref": "art8",
      "section": "8",
      "title": "Стаття 8. Оскарження дій посадових осіб податкових органів",
      "content": "Оскарження дій посадових осіб податкових органів, пов'язаних\nіз справлянням податку та застосуванням фінансових санкцій,\nпровадиться відповідно до законодавства України\".\nII. Заключні положення\n1. Цей Закон набирає чинності з дня його опублікування.\n2. Визнати таким, що втратив чинність, Декрет Кабінету\nМіністрів України \"Про ставки податку з власників транспортних\nзасобів та інших самохідних машин і механізмів\" ( 34-93 )\n(Відомості Верховної Ради України, 1993 р., N 23, ст.251; 1995 р.,\nN 30, ст.229)."
    }
  ],
  "definitions": []
}