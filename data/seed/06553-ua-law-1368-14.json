{
  "id": "ua-law-1368-14",
  "type": "statute",
  "title": "Закон України (1368-14)",
  "title_en": "",
  "short_name": "1368-14",
  "status": "in_force",
  "issued_date": "2000-01-11",
  "url": "https://zakon.rada.gov.ua/laws/show/1368-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про адміністративні\nправопорушення щодо встановлення відповідальності\nза порушення у сфері захисту рослин\n( Відомості Верховної Ради України (ВВР), 2000, N 8, ст.49 )\n\nУ зв'язку з прийняттям Закону України \"Про захист рослин\"\n( 180-14 ) ( Відомості Верховної Ради України, 1998 р., N 50-51,\nст. 310 ) Верховна Рада України п о с т а н о в л я є :\n1. Доповнити Кодекс України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) статтями 83-1, 188-12 і\n238-4 такого змісту:\n\" Стаття 83-1. Порушення законодавства про захист рослин\nПорушення законодавства про захист рослин:\n1) поширення шкідливих організмів внаслідок порушення\nтехнології вирощування рослин сільськогосподарського та іншого\nпризначення;\n2) екологічно не обгрунтоване здійснення захисту рослин;\n3) неповідомлення (приховування) або надання неправдивої\nінформації про загрозу посівам, деревним насадженням, іншій\nрослинності відкритого та закритого грунту, а також продукції\nрослинного походження від шкідливих організмів;\n4) завезення на територію України та реалізація засобів\nзахисту рослин, а також речовин і сировини для їх виготовлення, що\nне пройшли державних випробувань і реєстрації;\n5) ухилення від пред'явлення або непред'явлення засобів\nзахисту рослин для проведення їх огляду, дослідження;\n6) недодержання вимог нормативно-правових актів з питань\nзахисту рослин, що призвело до пошкодження, погіршення стану\nрослин та якості продукції рослинного походження, а також\nзабруднення довкілля, -\nтягне за собою попередження або накладення штрафу на громадян\nвід 0,1 до 0,5 неоподатковуваного мінімуму доходів громадян і на\nпосадових осіб - від 0,5 до одного неоподатковуваного мінімуму\nдоходів громадян\";\n\" Стаття 188-12. Невиконання законних вимог посадових осіб\nспеціально уповноважених органів виконавчої\nвлади у сфері захисту рослин\nНевиконання законних вимог посадових осіб спеціально\nуповноважених органів виконавчої влади, які здійснюють державний\nконтроль за додержанням законодавства про захист рослин, -\nтягне за собою накладення штрафу на громадян від 0,1 до 0,5\nнеоподатковуваного мінімуму доходів громадян і на посадових осіб -\nвід 0,5 до одного неоподатковуваного мінімуму доходів громадян\";\n\" Стаття 238-4. Спеціально уповноважені органи виконавчої\nвлади у сфері захисту рослин\nСпеціально уповноважені органи виконавчої влади у сфері\nзахисту рослин розглядають справи про адміністративні\nправопорушення, пов'язані з порушенням законодавства про захист\nрослин (стаття 83-1), а також щодо невиконання законних вимог\nпосадових осіб спеціально уповноважених органів виконавчої влади у\nсфері захисту рослин (стаття 188-12).\nВід імені органів, зазначених у цій статті, розглядати справи\nпро адміністративні правопорушення і накладати адміністративні\nстягнення мають право:\n1) Головний державний інспектор захисту рослин України і його\nзаступник, головні державні інспектори захисту рослин Автономної\nРеспубліки Крим, областей та їх заступники - штраф на громадян до\n0,5 неоподатковуваного мінімуму доходів громадян і на посадових\nосіб - до одного неоподатковуваного мінімуму доходів громадян;\n2) головні державні інспектори захисту рослин районів - штраф\nна громадян до 0,25 неоподатковуваного мінімуму доходів громадян і\nна посадових осіб - до 0,5 неоподатковуваного мінімуму доходів\nгромадян\".\n2. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 11 січня 2000 року\nN 1368-XIV\n\nПро внесення змін до Кодексу України про адміністративні правопорушення щодо встановлення відповідальності за порушення у сфері захисту рослин\nЗакон України від 11.01.2000 № 1368-XIV\n\nПрийняття від 11.01.2000\nПостійна адреса:\nhttps://zakon.rada.gov.ua/go/1368-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}