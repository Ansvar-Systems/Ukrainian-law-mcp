{
  "id": "ua-law-366-18",
  "type": "statute",
  "title": "Закон України (366-18)",
  "title_en": "",
  "short_name": "366-18",
  "status": "in_force",
  "issued_date": "2013-07-02",
  "url": "https://zakon.rada.gov.ua/laws/show/366-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо вдосконалення процедури відведення земельних ділянок\n\n(Відомості Верховної Ради (ВВР), 2014, № 17, ст.587)\n\nВерховна Рада України постановляє:\n\nI. Внести зміни до таких законодавчих актів України:\n\n1. Статтю 53 -5 Кодексу України про адміністративні правопорушення (Відомості Верховної Ради УРСР, 1984 р., № 51, ст. 1122) викласти в такій редакції:\n\n\" Стаття 53 -5 . Порушення строку погодження (відмови у погодженні) документації із землеустрою\n\nПорушення посадовою особою Ради міністрів Автономної Республіки Крим, органу виконавчої влади або органу місцевого самоврядування встановленого законодавством строку погодження (відмови у погодженні) документації із землеустрою -\n\nтягне за собою накладення штрафу від тридцяти до п’ятдесяти неоподатковуваних мінімумів доходів громадян.\n\nДіяння, передбачене частиною першою цієї статті, вчинене посадовою особою, яку протягом року було піддано адміністративному стягненню за таке саме порушення, -\n\nтягне за собою накладення штрафу від п’ятдесяти до двохсот неоподатковуваних мінімумів доходів громадян\".\n\n2. У Земельному кодексі України (Відомості Верховної Ради України, 2002 р., № 3-4, ст. 27):\n\n1) у статті 118:\n\nу частині шостій:\n\nу третьому реченні слова \"викопіювання з кадастрової карти (плану) або інші\" виключити;\n\nдоповнити реченням такого змісту: \"Верховній Раді Автономної Республіки Крим, Раді міністрів Автономної Республіки Крим, органам виконавчої влади або органам місцевого самоврядування, які передають земельні ділянки державної чи комунальної власності у власність відповідно до повноважень, визначених статтею 122 цього Кодексу, забороняється вимагати додаткові матеріали та документи, не передбачені цією статтею\";\n\nчастину сьому доповнити абзацом третім такого змісту:\n\n\"У разі якщо у місячний строк з дня реєстрації клопотання Верховна Рада Автономної Республіки Крим, Рада міністрів Автономної Республіки Крим, відповідний орган виконавчої влади або орган місцевого самоврядування, який передає земельні ділянки державної чи комунальної власності у власність відповідно до повноважень, визначених статтею 122 цього Кодексу, не надав дозволу на розроблення проекту землеустрою щодо відведення земельної ділянки або мотивовану відмову у його наданні, то особа, зацікавлена в одержанні безоплатно у власність земельної ділянки із земель державної або комунальної власності, у місячний строк з дня закінчення зазначеного строку має право замовити розроблення проекту землеустрою щодо відведення земельної ділянки без надання такого дозволу, про що письмово повідомляє Верховну Раду Автономної Республіки Крим, Раду міністрів Автономної Республіки Крим, відповідний орган виконавчої влади або орган місцевого самоврядування. До письмового повідомлення додається договір на виконання робіт із землеустрою щодо відведення земельної ділянки\";\n\n2) у статті 123:\n\nчастину першу викласти в такій редакції:\n\n\"1. Надання земельних ділянок державної або комунальної власності у користування здійснюється Верховною Радою Автономної Республіки Крим, Радою міністрів Автономної Республіки Крим, органами виконавчої влади або органами місцевого самоврядування.\n\nРішення зазначених органів приймається на підставі проектів землеустрою щодо відведення земельних ділянок у разі:\n\nнадання земельної ділянки із зміною її цільового призначення;\n\nформування нової земельної ділянки (крім поділу та об’єднання).\n\nНадання у користування земельної ділянки, зареєстрованої в Державному земельному кадастрі відповідно до Закону України \"Про Державний земельний кадастр\" , право власності на яку зареєстровано у Державному реєстрі речових прав на нерухоме майно, без зміни її меж та цільового призначення здійснюється без складення документації із землеустрою.\n\nНадання у користування земельної ділянки в інших випадках здійснюється на підставі технічної документації із землеустрою щодо встановлення меж земельної ділянки в натурі (на місцевості). У такому разі розроблення такої документації здійснюється на підставі дозволу, наданого Верховною Радою Автономної Республіки Крим, Радою міністрів Автономної Республіки Крим, органом виконавчої влади або органом місцевого самоврядування, відповідно до повноважень, визначених статтею 122 цього Кодексу, крім випадків, коли особа, зацікавлена в одержанні земельної ділянки у користування, набуває право замовити розроблення такої документації без надання такого дозволу.\n\nЗемельні ділянки державної та комунальної власності, на яких розташовані будівлі, споруди, інші об’єкти нерухомого майна, що перебувають у державній чи комунальній власності, передаються особам, зазначеним у пункті \"а\" частини другої статті 92 цього Кодексу, лише на праві постійного користування\";\n\nу частині другій:\n\nу другому реченні абзацу другого слова \"викопіювання з кадастрової карти (плану) або інші\" виключити;\n\nдоповнити реченням такого змісту: \"Верховній Раді Автономної Республіки Крим, Раді міністрів Автономної Республіки Крим, органам виконавчої влади або органам місцевого самоврядування, які передають земельні ділянки державної чи комунальної власності у користування відповідно до повноважень, визначених статтею 122 цього Кодексу, забороняється вимагати додаткові матеріали та документи, не передбачені цією статтею\";\n\nчастину третю після абзацу другого доповнити новим абзацом такого змісту:\n\n\"У разі якщо у місячний строк з дня реєстрації клопотання Верховна Рада Автономної Республіки Крим, Рада міністрів Автономної Республіки Крим, відповідний орган виконавчої влади або орган місцевого самоврядування, який передає земельні ділянки державної чи комунальної власності у користування відповідно до повноважень, визначених статтею 122 цього Кодексу, не надав дозволу на розроблення документації із землеустрою або мотивовану відмову у його наданні, то особа, зацікавлена в одержанні у користування земельної ділянки із земель державної або комунальної власності, у місячний строк з дня закінчення зазначеного строку має право замовити розроблення документації із землеустрою без надання такого дозволу, про що письмово повідомляє Верховну Раду Автономної Республіки Крим, Раду міністрів Автономної Республіки Крим, відповідний орган виконавчої влади або орган місцевого самоврядування. До письмового повідомлення додається договір на виконання робіт із землеустрою щодо відведення земельної ділянки\".\n\nУ зв’язку з цим абзац третій вважати абзацом четвертим.\n\nII. Цей Закон набирає чинності з дня, наступного за днем його опублікування.\n\nПрезидент України\n\nВ.ЯНУКОВИЧ\n\nм. Київ\n\n2 липня 2013 року\n\n№ 366-VII\n\nПро внесення змін до деяких законодавчих актів України щодо вдосконалення процедури відведення земельних ділянок\nЗакон України від 02.07.2013 № 366-VII\n\nПрийняття від 02.07.2013\nПостійна адреса:\nhttps://zakon.rada.gov.ua/go/366-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}