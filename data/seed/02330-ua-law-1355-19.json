{
  "id": "ua-law-1355-19",
  "type": "statute",
  "title": "Закон України (1355-19)",
  "title_en": "",
  "short_name": "1355-19",
  "status": "in_force",
  "issued_date": "2016-05-12",
  "url": "https://zakon.rada.gov.ua/laws/show/1355-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо діяльності Генеральної прокуратури України\n\n(Відомості Верховної Ради (ВВР), 2016, № 22, ст.453)\n\nВерховна Рада України постановляє :\n\nI. Внести зміни до таких законодавчих актів України:\n\n1. У розділі XI \"Перехідні положення\" Кримінального процесуального кодексу України (Відомості Верховної Ради України, 2013 р., №№ 9-13, ст. 88):\n\nабзац другий пункту 1 викласти в такій редакції:\n\n\"Після введення в дію положень частини четвертої статті 216 цього Кодексу кримінальні провадження, розпочаті слідчими органів прокуратури, продовжують здійснюватися слідчими органів прокуратури, які користуються повноваженнями слідчих, визначеними цим Кодексом, до закінчення досудового розслідування, але не довше двох років. Після закінчення дворічного строку кримінальні провадження, розпочаті слідчими органів прокуратури, у тримісячний строк передаються слідчим органів Державного бюро розслідувань\";\n\nдоповнити пунктом 20 -1 такого змісту:\n\n\"20 -1 . Тимчасово, до 15 квітня 2017 року, положення глави 24 -1 \"Особливості спеціального досудового розслідування кримінальних правопорушень\" застосовуються із такими особливостями:\n\nспеціальне досудове розслідування здійснюється на підставі ухвали слідчого судді у кримінальному провадженні щодо злочинів, передбачених статтями 109 , 110 , 110 -2 , 111 , 112 , 113 , 114 , 114 -1 , 115 , частинами другою - п’ятою статті 191 (у випадку зловживання службовою особою своїм службовим становищем), статтями 209 , 258 , 258 -1 , 258 -2 , 258 -3 , 258 -4 , 258 -5 , 348 , 364 , 365 , 368 , 368 -2 , 379 , 400 , 436 , 436 -1 , 437 , 438 , 439 , 440 , 441 , 442 , 443 , 444 , 446 , 447 Кримінального кодексу України, стосовно підозрюваного, крім неповнолітнього, який переховується від органів слідства та суду з метою ухилення від кримінальної відповідальності та оголошений у міждержавний та/або міжнародний розшук, чи який понад шість місяців переховується від органів слідства та суду з метою ухилення від кримінальної відповідальності та/або стосовно якого наявні фактичні дані, що він перебуває за межами України, на тимчасово окупованій території України або в районі проведення антитерористичної операції. Здійснення спеціального досудового розслідування щодо інших злочинів не допускається, крім випадків, коли злочини вчинені особами, які переховуються від органів слідства та суду з метою ухилення від кримінальної відповідальності та оголошені у міждержавний та/або міжнародний розшук, чи які понад шість місяців переховуються від органів слідства та суду з метою ухилення від кримінальної відповідальності та/або стосовно яких наявні фактичні дані, що вони перебувають за межами України, на тимчасово окупованій території України або в районі проведення антитерористичної операції, та вони розслідуються в одному кримінальному провадженні із злочинами, зазначеними у цьому абзаці, а виділення матеріалів щодо них може негативно вплинути на повноту досудового розслідування та судового розгляду.\n\nПоложення частини п’ятої статті 139 цього Кодексу у разі вчинення злочинів, визначених в абзаці другому цього пункту, поширюються також на осіб, які понад шість місяців переховуються від органів слідства та суду з метою ухилення від кримінальної відповідальності та/або стосовно яких наявні фактичні дані, що вони перебувають за межами України, на тимчасово окупованій території України або в районі проведення антитерористичної операції.\n\nУ клопотанні слідчого, прокурора про здійснення спеціального досудового розслідування мають також зазначатися фактичні дані про перебування особи за межами України, на тимчасово окупованій території України або в районі проведення антитерористичної операції. Слідчий суддя може відмовити у задоволенні такого клопотання, якщо слідчий, прокурор не доведе, що підозрюваний переховується від органів слідства та суду з метою ухилення від кримінальної відповідальності та стосовно нього наявні фактичні дані про перебування за межами України, на тимчасово окупованій території України або в районі проведення антитерористичної операції. Повторне звернення з клопотанням про здійснення спеціального досудового розслідування до слідчого судді в одному кримінальному провадженні не допускається, крім наявності нових обставин, які підтверджують, що підозрюваний переховується від органів слідства та суду з метою ухилення від кримінальної відповідальності та стосовно нього наявні фактичні дані про перебування за межами України, на тимчасово окупованій території України або в районі проведення антитерористичної операції.\n\nСудовий розгляд у кримінальному провадженні щодо злочинів, зазначених у частині другій статті 297 -1 цього Кодексу, а також у цьому пункті, може здійснюватися за відсутності обвинуваченого (in absentia), крім неповнолітнього, який переховується від органів слідства та суду з метою ухилення від кримінальної відповідальності (спеціальне судове провадження) та оголошений у міждержавний та/або міжнародний розшук, чи який понад шість місяців переховується від органів слідства та суду з метою ухилення від кримінальної відповідальності та/або стосовно якого наявні фактичні дані, що він перебуває за межами України, на тимчасово окупованій території України або в районі проведення антитерористичної операції\".\n\n2. У Законі України \"Про прокуратуру\" (Відомості Верховної Ради України, 2015 р., № 2-3, ст. 12, № 6, ст. 40, № 17, ст. 118, № 34, ст. 336; 2016 р., № 11, ст. 128):\n\n1) перше речення частини третьої статті 8 викласти у такій редакції:\n\n\"3. У структурі Генеральної прокуратури України утворюються департаменти, управління, відділи, а також Генеральна інспекція\";\n\n2) частину першу статті 9 доповнити пунктом 9 -1 такого змісту:\n\n\"9 -1 ) за поданням Генеральної інспекції направляє матеріали до Державного бюро розслідувань\";\n\n3) у статті 27 :\n\nу частині другій слова \"який має стаж роботи на посаді прокурора не менше трьох років\" замінити словами \"який має стаж роботи в галузі права не менше трьох років\";\n\nу першому реченні частини третьої слова \"який має стаж роботи на посаді прокурора не менше п’яти років\" замінити словами \"який має стаж роботи в галузі права не менше п’яти років\";\n\n4) частину третю статті 40 викласти у такій редакції:\n\n\"3. На посаду Генерального прокурора України може бути призначений громадянин України, який:\n\n1) має вищу освіту та стаж роботи в галузі права або досвід роботи у законодавчому та/або правоохоронному органі не менше п’яти років;\n\n2) володіє державною мовою;\n\n3) має високі морально-ділові, професійні якості та організаторські здібності;\n\n4) та стосовно якого відсутні обставини, передбачені частиною шостою статті 27 цього Закону\";\n\n5) в абзаці третьому пункту 1 розділу XII \"Прикінцеві положення\" цифри \"2016\" замінити цифрами \"2017\";\n\n6) розділ XIII \"Перехідні положення\" доповнити пунктом 5 -2 такого змісту:\n\n\"5 -2 . Тимчасово, до 15 квітня 2017 року, призначення прокурора на адміністративну посаду, передбачену пунктами 2-8, 11 частини першої статті 39 цього Закону, здійснюється Генеральним прокурором України. При цьому призначення прокурора на адміністративну посаду, передбачену пунктом 2 частини першої статті 39 цього Закону, здійснюється на строк повноважень Генерального прокурора України\".\n\n3. Пункт 2 розділу II \"Прикінцеві положення\" Закону України \"Про внесення змін до деяких законодавчих актів України щодо невідворотності покарання осіб, які переховуються на тимчасово окупованій території України або в районі проведення антитерористичної операції\" (Відомості Верховної Ради України, 2015 р., № 10, ст. 61) визнати таким, що втратив чинність.\n\n4. Абзац другий пункту 4 розділу VI \"Прикінцеві та перехідні положення\" Закону України \"Про Державне бюро розслідувань\" (Відомості Верховної Ради України, 2016 р., № 6, ст. 55) доповнити реченням такого змісту: \"Кримінальні провадження, які до початку діяльності Державного бюро розслідувань розпочаті слідчими органів прокуратури і перебувають на стадії досудового розслідування, продовжують здійснюватися слідчими органів прокуратури до закінчення досудового розслідування, але не довше двох років\".\n\nII. Цей Закон набирає чинності з дня його опублікування.\n\nПрезидент України\n\nП.ПОРОШЕНКО\n\nм. Київ\n\n12 травня 2016 року\n\n№ 1355-VIII\n\nПро внесення змін до деяких законодавчих актів України щодо діяльності Генеральної прокуратури України\nЗакон України від 12.05.2016 № 1355-VIII\n\nПрийняття від 12.05.2016\nПостійна адреса:\nhttps://zakon.rada.gov.ua/go/1355-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}