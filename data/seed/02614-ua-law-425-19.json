{
  "id": "ua-law-425-19",
  "type": "statute",
  "title": "Закон України (425-19)",
  "title_en": "",
  "short_name": "425-19",
  "status": "in_force",
  "issued_date": "2015-05-14",
  "url": "https://zakon.rada.gov.ua/laws/show/425-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо державної підтримки учасників бойових дій та їхніх дітей, дітей, один із батьків яких загинув у районі проведення антитерористичних операцій, бойових дій чи збройних конфліктів або під час масових акцій громадянського протесту, дітей, зареєстрованих як внутрішньо переміщені особи, для здобуття професійно-технічної та вищої освіти\n\n(Відомості Верховної Ради (ВВР), 2015, № 30, ст.271)\n\n{Із змінами, внесеними згідно із Законом\n\n№ 4574-IX від 21.08.2025 }\n\n{Установити, що у 2016 році норми і положення цього Закону застосовуються у порядку та розмірах, встановлених Кабінетом Міністрів України, виходячи з наявних фінансових ресурсів державного і місцевих бюджетів та бюджету Фонду соціального страхування України згідно із Законом № 928-VIII від 25.12.2015 }\n\nВерховна Рада України постановляє:\n\nI. Внести зміни до таких законів України:\n\n1. Статтю 12 Закону України \"Про статус ветеранів війни, гарантії їх соціального захисту\" (Відомості Верховної Ради України, 1993 р., № 45, ст. 425 із наступними змінами) доповнити частинами сьомою-дев’ятою такого змісту:\n\n\"Держава забезпечує учасникам бойових дій, зазначеним у пункті 19 частини першої статті 6 цього Закону, та їхнім дітям, у тому числі дітям, які навчаються за денною формою навчання у професійно-технічних та вищих навчальних закладах, - до закінчення навчальних закладів, але не довше ніж до досягнення ними 23 років, державну цільову підтримку для здобуття професійно-технічної та вищої освіти у державних та комунальних навчальних закладах.\n\nДержавна цільова підтримка для здобуття професійно-технічної та вищої освіти надається у вигляді:\n\nповної або часткової оплати навчання за рахунок коштів державного та місцевих бюджетів;\n\nпільгових довгострокових кредитів для здобуття освіти;\n\nсоціальної стипендії;\n\nбезоплатного забезпечення підручниками;\n\nбезоплатного доступу до мережі Інтернет, систем баз даних у державних та комунальних навчальних закладах;\n\nбезоплатного проживання в гуртожитку;\n\nінших заходів, затверджених Кабінетом Міністрів України.\n\nПорядок та умови надання державної цільової підтримки для здобуття професійно-технічної та вищої освіти зазначеним категоріям громадян визначаються Кабінетом Міністрів України\".\n\n{Пункт 2 розділу I втратив чинність на підставі Закону № 4574-IX від 21.08.2025 }\n\n3. Статтю 19 Закону України \"Про охорону дитинства\" (Відомості Верховної Ради України, 2001 р., № 30, ст. 142; 2005 р., № 11, ст. 202; 2009 р., № 39, ст. 550; 2014 р., № 6-7, ст. 80; 2015 р., № 6, ст. 40) доповнити частинами чотирнадцятою-шістнадцятою такого змісту:\n\n\"Держава забезпечує дітям осіб, визнаних учасниками бойових дій відповідно до пункту 19 частини першої статті 6 Закону України \"Про статус ветеранів війни, гарантії їх соціального захисту\", дітям, один із батьків яких загинув (пропав безвісти) у районі проведення антитерористичних операцій, бойових дій чи збройних конфліктів або помер внаслідок поранення, контузії чи каліцтва, одержаних у районі проведення антитерористичних операцій, бойових дій чи збройних конфліктів, а також внаслідок захворювання, одержаного в період участі в антитерористичній операції, дітям, один із батьків яких загинув під час масових акцій громадянського протесту або помер внаслідок поранення, контузії чи каліцтва, одержаних під час масових акцій громадянського протесту, дітям, зареєстрованим як внутрішньо переміщені особи, у тому числі дітям, які навчаються за денною формою навчання у професійно-технічних та вищих навчальних закладах, - до закінчення навчальних закладів, але не довше ніж до досягнення ними 23 років, державну цільову підтримку для здобуття професійно-технічної та вищої освіти у державних та комунальних навчальних закладах.\n\nДержавна цільова підтримка для здобуття професійно-технічної та вищої освіти надається у вигляді:\n\nповної або часткової оплати навчання за рахунок коштів державного та місцевих бюджетів;\n\nпільгових довгострокових кредитів для здобуття освіти;\n\nсоціальної стипендії;\n\nбезоплатного забезпечення підручниками;\n\nбезоплатного доступу до мережі Інтернет, систем баз даних у державних та комунальних навчальних закладах;\n\nбезоплатного проживання в гуртожитку;\n\nінших заходів, затверджених Кабінетом Міністрів України.\n\nПорядок та умови надання державної цільової підтримки для здобуття професійно-технічної та вищої освіти зазначеним категоріям громадян визначаються Кабінетом Міністрів України\".\n\n4. Статтю 44 Закону України \"Про вищу освіту\" (Відомості Верховної Ради України, 2014 р., № 37-38, ст. 2004) доповнити частиною сімнадцятою такого змісту:\n\n\"17. Держава забезпечує особам, визнаним учасниками бойових дій відповідно до пункту 19 частини першої статті 6 Закону України \"Про статус ветеранів війни, гарантії їх соціального захисту\", та їхнім дітям, дітям, один із батьків яких загинув (пропав безвісти) у районі проведення антитерористичних операцій, бойових дій чи збройних конфліктів або помер внаслідок поранення, контузії чи каліцтва, одержаних у районі проведення антитерористичних операцій, бойових дій чи збройних конфліктів, а також внаслідок захворювання, одержаного в період участі в антитерористичній операції, дітям, один із батьків яких загинув під час масових акцій громадянського протесту або помер внаслідок поранення, контузії чи каліцтва, одержаних під час масових акцій громадянського протесту, дітям, зареєстрованим як внутрішньо переміщені особи, у тому числі дітям, які навчаються за денною формою навчання у вищих навчальних закладах, - до закінчення навчальних закладів, але не довше ніж до досягнення ними 23 років, державну цільову підтримку для здобуття вищої освіти у державних та комунальних навчальних закладах.\n\nДержавна цільова підтримка для здобуття вищої освіти надається у вигляді:\n\nповної або часткової оплати навчання за рахунок коштів державного та місцевих бюджетів;\n\nпільгових довгострокових кредитів для здобуття освіти;\n\nсоціальної стипендії;\n\nбезоплатного забезпечення підручниками;\n\nбезоплатного доступу до мережі Інтернет, систем баз даних у державних та комунальних навчальних закладах;\n\nбезоплатного проживання в гуртожитку;\n\nінших заходів, затверджених Кабінетом Міністрів України.\n\nПорядок та умови надання державної цільової підтримки для здобуття вищої освіти зазначеним категоріям громадян визначаються Кабінетом Міністрів України\".\n\nII. Прикінцеві положення\n\n1. Цей Закон набирає чинності через місяць з дня його опублікування, крім пункту 2 цього розділу, який набирає чинності з дня опублікування цього Закону.\n\n2. Кабінету Міністрів України протягом одного місяця з дня опублікування цього Закону:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом;\n\nрозробити та затвердити державну цільову програму підтримки учасників бойових дій та їхніх дітей, дітей, один із батьків яких загинув у районі проведення антитерористичних операцій, бойових дій чи збройних конфліктів або під час масових акцій громадянського протесту, дітей, зареєстрованих як внутрішньо переміщені особи, для здобуття професійно-технічної та вищої освіти;\n\nзатвердити порядок та умови надання державної цільової підтримки для здобуття професійно-технічної та вищої освіти;\n\nподати на розгляд Верховної Ради України проект Закону України про внесення змін до Закону України \"Про Державний бюджет України на 2015 рік\" щодо фінансування державної цільової програми підтримки учасників бойових дій та їхніх дітей, дітей, один із батьків яких загинув у районі проведення антитерористичних операцій, бойових дій чи збройних конфліктів або під час масових акцій громадянського протесту, дітей, зареєстрованих як внутрішньо переміщені особи, для здобуття професійно-технічної та вищої освіти.\n\nПрезидент України\n\nП.ПОРОШЕНКО\n\nм. Київ\n\n14 травня 2015 року\n\n№ 425-VIII\n\nПро внесення змін до деяких законів України щодо державної підтримки учасників бойових дій та їхніх дітей, дітей, один із батьків яких загинув у районі проведення антитерористичних операцій, бойових дій чи збройних конфліктів або під час масових акцій громадянського протесту, дітей, зареєстрованих як внутрішньо переміщені особи, для здобуття професійно-технічної та вищої освіти\nЗакон України від 14.05.2015 № 425-VIII\n\nРедакція від 12.09.2025 , підстава — 4574-IX\nПостійна адреса:\nhttps://zakon.rada.gov.ua/go/425-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}