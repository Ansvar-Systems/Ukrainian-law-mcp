{
  "id": "ua-law-4042-20",
  "type": "statute",
  "title": "Закон України (4042-20)",
  "title_en": "",
  "short_name": "4042-20",
  "status": "in_force",
  "issued_date": "2024-10-30",
  "url": "https://zakon.rada.gov.ua/laws/show/4042-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про Рахункову палату\" та деяких інших законодавчих актів України\n\n(Відомості Верховної Ради (ВВР), 2025, № 15, ст.37)\n\nВерховна Рада України постановляє:\n\nI. Внести до Закону України \"Про Рахункову палату\" (Відомості Верховної Ради України, 2015 р., № 36, ст. 360 із наступними змінами) такі зміни:\n\n1. Частину третю статті 1 викласти в такій редакції:\n\n\"3. Рахункова палата є вищим державним колегіальним органом фінансового контролю (аудиту)\".\n\n2. У статті 3 :\n\n1) частину другу після слова \"функціонально\" доповнити словом \"політично\";\n\n2) частини шосту і сьому викласти в такій редакції:\n\n\"6. Повноваження Рахункової палати не можуть бути припинені чи обмежені у разі закінчення строку повноважень Верховної Ради України, а також у разі дострокового припинення повноважень Верховної Ради України, введення воєнного або надзвичайного стану в Україні чи в окремих її місцевостях.\n\n7. Рахункова палата застосовує у своїй діяльності основні принципи діяльності Міжнародної організації вищих органів аудиту (INTOSAI) та Систему професійних документів INTOSAI (IFPP) в частині, що не суперечить Конституції та законам України\".\n\n3. У статті 4 :\n\n1) у частині другій слова \"аудиту ефективності\" замінити словами \"аудиту діяльності (ефективності)\";\n\n2) частини третю - п’яту виключити;\n\n3) доповнити частиною шостою такого змісту:\n\n\"6. Організаційно-методологічні засади здійснення державного зовнішнього фінансового контролю (аудиту) визначаються Рахунковою палатою відповідно до Системи професійних документів INTOSAI (IFPP) та цього Закону, а також оприлюднюються на офіційному веб-сайті Рахункової палати у формі відкритих даних відповідно до Закону України \"Про доступ до публічної інформації\".\n\n4. Частину другу статті 5 викласти в такій редакції:\n\n\"2. Рахункова палата визначає потреби у фінансовому забезпеченні своєї діяльності та подає у встановленому Бюджетним кодексом України порядку бюджетний запит разом з пропозиціями щодо необхідного фінансового забезпечення Рахункової палати (з обґрунтуваннями та розрахунками) до центрального органу виконавчої влади, що забезпечує формування та реалізацію державної фінансової і бюджетної політики. Якщо під час підготовки проекту Державного бюджету України виникли розбіжності щодо визначення обсягу фінансового забезпечення діяльності Рахункової палати і Кабінетом Міністрів України не врегульовані такі розбіжності, Кабінет Міністрів України разом з проектом закону про Державний бюджет України подає інформацію щодо врахування у зазначеному проекті пропозицій Рахункової палати щодо її фінансового забезпечення (з вмотивованим обґрунтуванням), а Рахункова палата подає до комітету Верховної Ради України, до предмета відання якого належать питання бюджету, відповідні пропозиції (з обґрунтуваннями та розрахунками) для прийняття відповідного рішення під час розгляду проекту закону про Державний бюджет України\".\n\n5. У частині першій статті 6 слово \"контролю\" замінити словами \"контролю (аудиту)\".\n\n6. У частині першій статті 7:\n\n1) пункт 1 викласти в такій редакції:\n\n\"1) здійснює заходи державного зовнішнього фінансового контролю (аудиту) щодо:\n\nнадходжень до державного бюджету податків, зборів та інших доходів, включаючи їх адміністрування органами, що контролюють справляння таких надходжень;\n\nпроведення витрат державного бюджету, включаючи: використання бюджетних коштів на забезпечення діяльності Верховної Ради України, Президента України, Кабінету Міністрів України, Конституційного Суду України, Верховного Суду, вищих спеціалізованих судів, апеляційних та місцевих судів, Уповноваженого Верховної Ради України з прав людини, Вищої ради правосуддя, Офісу Генерального прокурора та інших органів, безпосередньо визначених Конституцією України ; використання коштів державного бюджету, наданих місцевим бюджетам та фондам загальнообов’язкового державного соціального і пенсійного страхування; здійснення таємних видатків державного бюджету;\n\nуправління об’єктами державної і комунальної власності, діяльності суб’єктів господарювання державного сектору економіки, в тому числі суб’єктів господарювання, у статутному капіталі яких 50 і більше відсотків акцій (часток) належать суб’єктам господарювання державного сектору економіки, суб’єктів господарювання комунального сектору економіки;\n\nнадання кредитів з державного бюджету та повернення таких коштів до державного бюджету;\n\nоперацій щодо державних внутрішніх та зовнішніх запозичень, державних гарантій, обслуговування і погашення державного та гарантованого державою боргу;\n\nвикористання коштів, отриманих до державного та/або місцевих бюджетів від іноземних держав, Європейського Союзу, іноземних фінансових установ, міжнародних організацій, донорських установ у вигляді кредитів (позик), грантів, допомоги;\n\nздійснення публічних закупівель;\n\nвиконання державних цільових програм, інвестиційних проектів, державного замовлення, надання державної допомоги суб’єктам господарювання за рахунок коштів державного бюджету;\n\nздійснення казначейського обслуговування бюджетних коштів;\n\nстану внутрішнього контролю розпорядників бюджетних коштів;\n\nінших операцій, пов’язаних із надходженням коштів до державного бюджету та їх використанням;\n\nвиконання кошторису адміністративних витрат Національного банку України;\n\nнадходження і використання коштів місцевих бюджетів;\n\nнадходження і використання коштів фондів загальнообов’язкового державного соціального і пенсійного страхування;\n\nконсолідованої фінансової звітності суб’єктів державного сектору та бюджетів\";\n\n2) доповнити пунктом 6 -2 такого змісту:\n\n\"6 -2 ) надає обов’язкові до розгляду висновки щодо проектів законодавчих актів, що стосуються питань статусу, незалежності, організації, повноважень і порядку діяльності Рахункової палати та інших питань, пов’язаних з її функціонуванням\";\n\n3) пункт 7 виключити;\n\n4) доповнити пунктом 13 -1 такого змісту:\n\n\"13 -1 ) забезпечує управління якістю заходів державного зовнішнього фінансового контролю (аудиту)\";\n\n5) пункт 14 викласти в такій редакції:\n\n\"14) забезпечує підвищення рівня професійної компетентності членів Рахункової палати та посадових осіб апарату Рахункової палати\".\n\n7. У статті 8 :\n\n1) у назві слово \"Права\" замінити словами \"Права та обов’язки\";\n\n2) доповнити частиною другою такого змісту:\n\n\"2. Члени Рахункової палати під час виконання покладених на них повноважень зобов’язані:\n\n1) додержуватися вимог Конституції та законів України, не вчиняти будь-яких дій, що компрометують посаду члена Рахункової палати і можуть викликати сумнів у його об’єктивності, неупередженості та незалежності;\n\n2) брати участь у засіданнях Рахункової палати та її допоміжних органів, до складу яких вони входять;\n\n3) не використовувати службове становище у приватних інтересах та вживати заходів щодо запобігання і врегулювання конфлікту інтересів, передбачених Законом України \"Про запобігання корупції\";\n\n4) виконувати інші обов’язки, визначені законом та Регламентом Рахункової палати\".\n\n8. Статті 9-16 виключити.\n\n9. У статті 17 :\n\n1) у частині першій слово \"тринадцяти\" замінити словом \"одинадцяти\";\n\n2) у частині другій слово \"заступник\" замінити словами \"заступник (заступники)\";\n\n3) частину четверту викласти в такій редакції:\n\n\"4. Структура, штатний розпис апарату Рахункової палати затверджуються Рахунковою палатою в межах граничної чисельності апарату Рахункової палати та бюджетних призначень на забезпечення діяльності Рахункової палати.\n\nГранична чисельність апарату Рахункової палати затверджується Рахунковою палатою за погодженням з комітетом Верховної Ради України, до предмета відання якого належать питання бюджету\".\n\n10. Статтю 18 викласти в такій редакції:\n\n\" Стаття 18. Статус членів Рахункової палати та посадових осіб апарату Рахункової палати\n\n1. Члени Рахункової палати, Секретар Рахункової палати, його заступник, державні аудитори і радники членів Рахункової палати є посадовими особами, на яких не поширюється дія Закону України \"Про державну службу\".\n\nІнші посадові особи апарату Рахункової палати є державними службовцями та гарантії їх діяльності визначаються Законом України \"Про державну службу\".\n\n2. Секретар Рахункової палати і його заступник призначаються на посади та звільняються з посад Головою Рахункової палати за згодою Рахункової палати.\n\nДля реалізацій повноважень Рахункової палати із здійснення заходів державного зовнішнього фінансового контролю (аудиту) в апараті Рахункової палати утворюються посади державних аудиторів. Державні аудитори призначаються на посади і звільняються з посад Секретарем Рахункової палати та проходять службу у порядку, встановленому Рахунковою палатою, з урахуванням особливостей, визначених цим Законом.\n\nРадники члена Рахункової палати призначаються на посади та звільняються з посад Секретарем Рахункової палати за поданням члена Рахункової палати. Припинення повноважень члена Рахункової палати є підставою для звільнення його радників.\n\nІнші посадові особи апарату Рахункової палати призначаються на посади та звільняються з посад Секретарем Рахункової палати у порядку, встановленому Законом України \"Про державну службу\".\n\n3. На посаду державного аудитора може бути призначений громадянин України, не молодший двадцяти п’яти років, який володіє державною мовою, має вищу освіту не нижче ступеня магістра, відповідає кваліфікаційним вимогам та критеріям професійної придатності, а також має бездоганну ділову репутацію.\n\nКваліфікаційні вимоги та критерії професійної придатності, перелік документів (сертифікатів), що засвідчують рівень професійних знань, необхідних для зайняття посади державного аудитора, віднесення посад в апараті Рахункової палати до посад державних аудиторів, а також порядки конкурсного відбору та призначення на посади державних аудиторів (у тому числі на умовах контракту, істотні умови такого контракту), професійного навчання та оцінювання державних аудиторів затверджуються Рахунковою палатою.\n\n4. Забороняється використання членом Рахункової палати, посадовою особою апарату Рахункової палати свого статусу з метою, не пов’язаною з діяльністю Рахункової палати\".\n\n11. Частину шосту статті 19 виключити.\n\n12. У статті 20 :\n\n1) частину першу викласти в такій редакції:\n\n\"1. Члени Рахункової палати призначаються на посади та звільняються з посад Верховною Радою України відповідно до вимог та порядку, визначених цим Законом та Регламентом Верховної Ради України . Підготовка таких питань на розгляд Верховної Ради України здійснюється комітетом Верховної Ради України, до предмета відання якого належать питання бюджету\";\n\n2) у частині другій:\n\nпункт 5 доповнити словами \"чи копії інших документів, що підтверджують стаж професійної діяльності у відповідній сфері\";\n\nу пункті 7 слово \"декларацію\" замінити словами \"копію декларації\" та доповнити словами \"та посилання на відповідну сторінку Єдиного державного реєстру декларацій осіб, уповноважених на виконання функцій держави або місцевого самоврядування\";\n\nдоповнити пунктами 7 -1 і 7 -2 такого змісту:\n\n\"7 -1 ) копію документа, що підтверджує рівень володіння державною мовою, вимоги до якого визначаються Національною комісією зі стандартів державної мови;\n\n7 -2 ) копію документа, що підтверджує володіння однією з офіційних мов Ради Європи на рівні не нижче В2 за шкалою рекомендацій Ради Європи з мовної освіти (CEFR)\";\n\nдоповнити абзацом тринадцятим такого змісту:\n\n\"Попередній відбір кандидатів на посаду члена Рахункової палати здійснюється у порядку, встановленому статтею 20 -1 цього Закону\";\n\n3) третє речення частини четвертої виключити;\n\n4) абзац другий частини п’ятої викласти в такій редакції:\n\n\"За шість місяців до закінчення строку повноважень члена Рахункової палати, а також з дня, наступного за днем дострокового припинення ним повноважень або звільнення з посади члена Рахункової палати до закінчення строку його повноважень, розпочинається конкурс на посаду члена Рахункової палати відповідно до вимог цього Закону та в порядку, встановленому Регламентом Верховної Ради України \";\n\n5) частину шосту виключити;\n\n6) частини сьому і восьму замінити трьома новими частинами такого змісту:\n\n\"7. Голова або інший член Рахункової палати до закінчення строку його повноважень звільняється з посади Верховною Радою України у разі:\n\n1) подання заяви про звільнення з посади за власним бажанням;\n\n2) призначення чи обрання на іншу посаду за його згодою;\n\n3) неможливості виконувати свої повноваження за станом здоров’я протягом чотирьох місяців підряд або в сукупності протягом шести місяців упродовж календарного року;\n\n4) припинення громадянства України, наявності (набуття) громадянства (підданства) іншої держави або виїзду на постійне місце проживання за межі України;\n\n5) невідповідності обмеженням щодо сумісництва та суміщення з іншими видами діяльності, визначеними Законом України \"Про запобігання корупції\", що встановлено рішенням суду, яке набрало законної сили;\n\n6) набрання законної сили рішенням суду про притягнення його до відповідальності за адміністративне правопорушення, пов’язане з корупцією;\n\n7) набрання законної сили обвинувальним вироком суду стосовно нього;\n\n8) набрання законної сили рішенням суду про визнання його активів або активів, набутих за його дорученням іншими особами або в інших передбачених статтею 290 Цивільного процесуального кодексу України випадках, необґрунтованими та їх стягнення в дохід держави;\n\n9) порушення вимог Закону України \"Про запобігання загрозам національній безпеці, пов’язаним із надмірним впливом осіб, які мають значну економічну та політичну вагу в суспільному житті (олігархів)\" у частині подання, дотримання строків подання декларації про контакти;\n\n10) набрання законної сили рішенням суду про визнання його недієздатним або обмеження його цивільної дієздатності, визнання безвісно відсутнім чи оголошення померлим.\n\nУ разі смерті особи, яка є членом Рахункової палати, повноваження такого члена Рахункової палати вважаються припиненими з дня його смерті, засвідченої свідоцтвом про смерть. У такому випадку Голова Рахункової палати невідкладно повідомляє Верховну Раду України.\n\n8. Голова або інший член Рахункової палати, строк повноважень якого закінчився, здійснює свої повноваження до його звільнення з посади Верховною Радою України.\n\n9. У разі припинення повноважень Голови Рахункової палати або звільнення відповідної особи з посади Голови Рахункової палати така особа втрачає статус члена Рахункової палати\".\n\n13. Доповнити статтею 20 -1 такого змісту:\n\n\" Стаття 20 -1 . Порядок попереднього відбору кандидатів на посаду члена Рахункової палати\n\n1. Попередній відбір кандидатів на посаду члена Рахункової палати здійснюється дорадчою групою експертів, яка утворюється за рішенням Верховної Ради України.\n\n2. До складу дорадчої групи експертів входять шість осіб, призначених Верховною Радою України на підставі пропозицій депутатських фракцій (депутатських груп) у порядку, визначеному Регламентом Верховної Ради України .\n\nЧленами дорадчої групи експертів можуть бути особи, які мають бездоганну ділову репутацію, високі професійні та моральні якості, суспільний авторитет, а також досвід роботи у сфері державного контролю (аудиту), економіки, фінансів або права не менше п’яти років.\n\nНе можуть бути членами дорадчої групи експертів особи, зазначені в пунктах 2, 4 і 5 частини другої статті 19 цього Закону, та особи, уповноважені на виконання функцій держави або місцевого самоврядування, відповідно до Закону України \"Про запобігання корупції\".\n\nДорадча група експертів вважається повноважною в разі затвердження її в повному складі, передбаченому цією частиною.\n\n3. Організаційно-технічне забезпечення діяльності дорадчої групи експертів здійснюється Апаратом Верховної Ради України за участю комітету Верховної Ради України, до предмета відання якого належать питання бюджету. Фінансове забезпечення діяльності дорадчої групи експертів може здійснюватися за рахунок залучення міжнародної технічної допомоги.\n\n4. Члени дорадчої групи експертів беруть участь у її діяльності на громадських засадах. Голова дорадчої групи експертів обирається нею з числа членів.\n\nОсновною формою діяльності дорадчої групи експертів є засідання, які скликаються головою дорадчої групи експертів, а за його відсутності - найстаршим за віком членом дорадчої групи експертів.\n\nІнформація про час та місце проведення засідання дорадчої групи експертів оприлюднюється на офіційному веб-сайті комітету Верховної Ради України, до предмета відання якого належать питання бюджету, не пізніше ніж за 24 години до початку проведення засідання. Засідання дорадчої групи експертів відкриті для представників медіа і громадськості та проводяться з онлайн-трансляцією в мережі Інтернет.\n\n5. Дорадча група експертів у строк не більше чотирьох місяців з дня отримання від комітету Верховної Ради України, до предмета відання якого належать питання бюджету, документів, поданих кандидатами для участі в конкурсі:\n\n1) визначає та оприлюднює регламент своєї роботи, порядок проведення попереднього відбору кандидатів, а також критерії та методику оцінювання кандидатів;\n\n2) розглядає документи, подані кандидатами для участі в конкурсі, досліджує матеріали стосовно кандидатів;\n\n3) проводить тестування кандидатів щодо знання законодавства, оцінювання загальних здібностей та інші тестування (у разі їх призначення дорадчою групою експертів);\n\n4) за результатами тестувань відбирає кандидатів, з якими проводить на своєму засіданні співбесіду щодо відповідності кандидата критеріям доброчесності, професійної компетентності та вимогам, встановленим цим Законом;\n\n5) за результатами співбесід відбирає кандидатів, стосовно яких проводиться спеціальна перевірка відповідно до Закону України \"Про запобігання корупції\", та надає комітету Верховної Ради України, до предмета відання якого належать питання бюджету, список таких кандидатів для організації проведення зазначеної перевірки у встановленому порядку;\n\n6) з числа кандидатів, які пройшли тестування, співбесіду і спеціальну перевірку згідно з пунктами 3, 4 і 5 цієї частини, відбирає шляхом відкритого голосування окремо стосовно кожного кандидата не менше двох кандидатів на посаду члена Рахункової палати, які мають найкращі професійні знання, моральні якості та є доброчесними, і подає комітету Верховної Ради України, до предмета відання якого належать питання бюджету, відповідний список кандидатів, рекомендованих для призначення на посаду члена Рахункової палати.\n\n6. У разі невключення кандидата до списку кандидатів, рекомендованих дорадчою групою експертів для призначення на посаду члена Рахункової палати, такий кандидат припиняє участь у конкурсі на посаду члена Рахункової палати.\n\n7. Члени дорадчої групи експертів з метою здійснення своїх повноважень на період проведення конкурсу мають право:\n\nзбирати, перевіряти та аналізувати інформацію, у тому числі з обмеженим доступом (крім інформації, віднесеної до державної таємниці відповідно до Закону України \"Про державну таємницю\"), про кандидатів;\n\nбезоплатно отримувати інформацію щодо кандидатів з реєстрів, баз даних, держателем (адміністратором) яких є державні органи;\n\nзвертатися до кандидатів, а також до будь-яких інших фізичних чи юридичних осіб із запитом про надання пояснень, документів чи інформації, необхідних для розгляду кандидатів;\n\nзалучати експертів, представників громадських організацій з метою збирання, перевірки та аналізу інформації щодо кандидатів.\n\nЧлени дорадчої групи експертів зобов’язані:\n\nзабезпечувати захист і нерозголошення персональних даних, інформації з обмеженим доступом, що стала їм відома у зв’язку із здійсненням повноважень;\n\nбрати участь у роботі дорадчої групи експертів особисто без делегування своїх повноважень іншим особам, у тому числі іншим членам дорадчої групи експертів;\n\nне використовувати в інших цілях, ніж для виконання своїх обов’язків як членів дорадчої групи експертів, персональні дані та іншу інформацію, що стала їм відома у зв’язку з участю в роботі дорадчої групи експертів;\n\nповідомляти дорадчу групу експертів про те, що член дорадчої групи експертів перебуває чи перебував в особистих чи ділових стосунках із кандидатом та/або про наявність іншого конфлікту інтересів або обставин, що можуть вплинути на об’єктивність та безсторонність під час прийняття таким членом рішення стосовно такого кандидата та відмовлятися (заявляти самовідвід) від участі у збиранні інформації про такого кандидата і розгляді питання про нього.\n\n8. Рішення дорадчої групи експертів вважається прийнятим, якщо за нього проголосували не менше чотирьох членів дорадчої групи експертів.\n\nУ разі однакової кількості членів дорадчої групи експертів, які підтримали рішення, та кількості членів дорадчої групи експертів, які не підтримали його або утрималися під час голосування, або не брали участі у голосуванні незалежно від причин, голосування з відповідного питання проводиться повторно до прийняття рішення відповідно до абзацу першого цієї частини.\n\nІнформація щодо рішень дорадчої групи експертів (включаючи результати тестувань та співбесід окремо стосовно кожного кандидата, список кандидатів, рекомендованих для призначення на посаду члена Рахункової палати) оприлюднюється на офіційному веб-сайті комітету Верховної Ради України, до предмета відання якого належать питання бюджету.\n\nРішення дорадчої групи експертів можуть бути оскаржені в судовому порядку лише з питань додержання встановленого цим Законом порядку організації та проведення конкурсу на зайняття посади члена Рахункової палати. Звернення до суду щодо оскарження рішення дорадчої групи експертів не зупиняє його дію.\n\n9. Повноваження членів дорадчої групи експертів припиняються у день призначення Верховною Радою України члена Рахункової палати за результатами відповідного конкурсу.\n\nПовноваження члена дорадчої групи експертів припиняються достроково у разі:\n\nподання особистої заяви про припинення повноважень члена дорадчої групи експертів;\n\nвнесення дорадчою групою експертів пропозиції про дострокове припинення повноважень її члена;\n\nнабрання законної сили обвинувальним вироком суду стосовно нього;\n\nвизнання його недієздатним або безвісно відсутнім;\n\nйого смерті.\n\nРішення про дострокове припинення повноважень члена дорадчої групи експертів приймає Верховна Рада України та при цьому призначає члена дорадчої групи експертів на заміну в порядку, визначеному Регламентом Верховної Ради України \".\n\n14. У статті 21 :\n\n1) пункт 5 частини першої викласти в такій редакції:\n\n\"5) призначає на посаду та звільняє з посади Секретаря Рахункової палати і його заступника за згодою Рахункової палати\";\n\n2) частину третю доповнити словами \"а за їх одночасної відсутності - старший за віком член Рахункової палати\".\n\n15. У статті 22 :\n\n1) назву доповнити словами \"і його заступника\";\n\n2) доповнити частинами третьою і четвертою такого змісту:\n\n\"3. Заступник Секретаря Рахункової палати виконує за дорученням Секретаря Рахункової палати окремі його повноваження.\n\n4. У разі відсутності Секретаря Рахункової палати або неможливості здійснення ним своїх повноважень заступник Секретаря Рахункової палати тимчасово виконує повноваження Секретаря Рахункової палати\".\n\n16. У статті 23 :\n\n1) у частині першій:\n\nв абзаці першому слово \"здійснення\" замінити словами \"координацію та здійснення\";\n\nабзаци другий і третій виключити;\n\n2) у частині другій:\n\nу пункті 3 слова \"або очолює такі групи\" виключити;\n\nдоповнити абзацом дванадцятим такого змісту:\n\n\"10) має інші повноваження, визначені цим Законом\".\n\n17. Статтю 24 викласти в такій редакції:\n\n\" Стаття 24. Умови оплати праці членів Рахункової палати і посадових осіб апарату Рахункової палати та гарантії їх соціального захисту\n\n1. Заробітна плата членів Рахункової палати, Секретаря Рахункової палати, його заступника, державних аудиторів та радників членів Рахункової палати складається з:\n\n1) посадового окладу;\n\n2) доплати за вислугу років;\n\n3) доплати за роботу, що передбачає доступ до державної таємниці;\n\n4) премії (розмір якої у разі її встановлення не може перевищувати 30 відсотків посадового окладу).\n\n2. Установлюються такі посадові оклади працівників Рахункової палати відповідно до розміру прожиткового мінімуму, встановленого для працездатних осіб на 1 січня календарного року:\n\n1) Голова Рахункової палати - 55;\n\n2) заступник Голови Рахункової палати - 50;\n\n3) інший член Рахункової палати - 48;\n\n4) Секретар Рахункової палати - 40;\n\n5) заступник Секретаря Рахункової палати - 36;\n\n6) директор департаменту аудиту, начальник територіального підрозділу Рахункової палати - 35;\n\n7) заступник директора департаменту аудиту, заступник начальника територіального підрозділу Рахункової палати - 32;\n\n8) начальник управління аудиту, державний аудитор I рангу - 30;\n\n9) державний аудитор II рангу - 28;\n\n10) заступник начальника управління аудиту - 27;\n\n11) начальник відділу аудиту, державний аудитор III рангу, радник члена Рахункової палати - 25;\n\n12) заступник начальника відділу аудиту, державний аудитор IV рангу - 23;\n\n13) завідувач сектору аудиту - 22;\n\n14) заступник завідувача сектору аудиту, державний аудитор V рангу - 21;\n\n15) державний аудитор VI рангу - 20.\n\n3. Посадові оклади відповідних працівників Рахункової палати та її апарату з місцезнаходженням у місті Києві встановлюються з коефіцієнтом 1,2.\n\n4. Працівникам Рахункової палати виплачується щомісячна доплата за вислугу років у розмірі: за наявності стажу роботи до п’яти років - 15 відсотків, більше п’яти років - 20 відсотків, більше десяти років - 30 відсотків, більше п’ятнадцяти років - 40 відсотків, більше двадцяти років - 50 відсотків, більше двадцяти п’яти років - 60 відсотків, більше тридцяти років - 70 відсотків, більше тридцяти п’яти років - 80 відсотків посадового окладу.\n\n5. Працівникам Рахункової палати виплачується щомісячна доплата за роботу, що передбачає доступ до державної таємниці, у розмірі залежно від ступеня секретності інформації: відомості та їх носії, що мають ступінь секретності \"особливої важливості\" або \"цілком таємно\", - 10 відсотків посадового окладу; відомості та їх носії, що мають ступінь секретності \"таємно\", - 5 відсотків посадового окладу.\n\n6. Умови оплати праці інших посадових осіб апарату Рахункової палати визначаються відповідно до Закону України \"Про державну службу\".\n\n7. Працівники Рахункової палати підлягають загальнообов’язковому державному соціальному страхуванню відповідно до законодавства про загальнообов’язкове державне соціальне страхування.\n\n8. Членам Рахункової палати надається щорічна оплачувана відпустка тривалістю 45 календарних днів з виплатою грошової допомоги у розмірі середньомісячної заробітної плати.\n\nСекретарю Рахункової палати, його заступнику, державним аудиторам та радникам членів Рахункової палати надається щорічна оплачувана відпустка тривалістю 30 календарних днів з виплатою грошової допомоги у розмірі середньомісячної заробітної плати.\n\n9. Питання соціального захисту посадових осіб апарату Рахункової палати регулюються законодавством про працю і державну службу\".\n\n18. У статті 25 :\n\n1) частину першу доповнити абзацом другим такого змісту:\n\n\"Інформація щодо проведення засідання Рахункової палати (включаючи дату, час і місце, порядок денний) оприлюднюється на офіційному веб-сайті Рахункової палати не пізніше ніж за один робочий день до такого засідання, крім випадків, передбачених Регламентом Рахункової палати \";\n\n2) у частині другій:\n\nдоповнити пунктом 2 -1 такого змісту:\n\n\"2 -1 ) затвердження граничної чисельності апарату Рахункової палати\";\n\nпункт 7 доповнити словами \"та порядку взаємозаміщення членів Рахункової палати (у разі їх відсутності)\";\n\nдоповнити пунктом 10 -1 такого змісту:\n\n\"10 -1 ) надання обов’язкових до розгляду висновків щодо проектів законодавчих актів, що стосуються питань статусу, незалежності, організації, повноважень і порядку діяльності Рахункової палати та інших питань, пов’язаних з її функціонуванням\";\n\nу пункті 13 слова \"дострокове припинення повноважень Голови, іншого члена Рахункової палати\" замінити словами \"звільнення Голови або іншого члена Рахункової палати до закінчення строку його повноважень\";\n\n3) в абзаці першому частини третьої слова \"згідно із затвердженим планом, але\" виключити;\n\n4) у частині четвертій слова і цифри \"її складу, визначеного частиною першою статті 17 цього Закону\" замінити словами \"від фактично призначеної кількості членів Рахункової палати\";\n\n5) частину п’яту доповнити словами \"та оприлюднюється на офіційному веб-сайті Рахункової палати\".\n\n19. Статтю 26 доповнити частинами четвертою і п’ятою такого змісту:\n\n\"4. Рішення Рахункової палати не підлягають державній реєстрації та набирають чинності у порядку, встановленому Рахунковою палатою.\n\n5. Рішення Рахункової палати можуть бути оскаржені в судовому порядку до Верховного Суду як суду першої інстанції протягом тридцяти днів з дня їх прийняття. Оскарження рішень Рахункової палати не зупиняє їх виконання\".\n\n20. У статті 27 :\n\n1) частину першу доповнити другим реченням такого змісту: \"При складанні планів роботи Рахункової палати застосовується ризик-орієнтований підхід щодо вибору об’єктів контролю та заходів державного зовнішнього фінансового контролю (аудиту)\";\n\n2) частину третю виключити.\n\n21. У частині другій статті 28 слова і цифри \"складу Рахункової палати, визначеного частиною першою статті 17 цього Закону\" замінити словами \"фактично призначеної кількості членів Рахункової палати\".\n\n22. Статтю 30 викласти в такій редакції:\n\n\" Стаття 30. Інформація про діяльність Рахункової палати\n\n1. Рахункова палата щороку готує та не пізніше 1 травня року, наступного за звітним, подає Верховній Раді України щорічний звіт про свою діяльність. Одночасно із поданням Верховній Раді України щорічного звіту Рахункова палата розміщує його на своєму офіційному веб-сайті для відкритого доступу у формі відкритих даних відповідно до Закону України \"Про доступ до публічної інформації\".\n\nЩорічний звіт про діяльність Рахункової палати має містити інформацію про:\n\n1) проведені Рахунковою палатою заходи державного зовнішнього фінансового контролю (аудиту) з обов’язковим зазначенням:\n\nвиявлених відхилень, недоліків і порушень;\n\nнаданих Рахунковою палатою рекомендацій (пропозицій), стану їх виконання та наслідків реагування об’єктів контролю на такі рекомендації (пропозиції);\n\n2) кадрове і фінансове забезпечення діяльності Рахункової палати, включаючи чисельність працівників апарату Рахункової палати та їх склад, виконання кошторису Рахункової палати;\n\n3) оцінку результативності та ефективності діяльності Рахункової палати із зазначенням стану виконання плану роботи та звіту про виконання паспорта бюджетної програми;\n\n4) співробітництво з вищими органами фінансового контролю інших держав, міжнародними організаціями;\n\n5) результати зовнішнього фінансового аудиту Рахункової палати та зовнішнього оцінювання діяльності Рахункової палати у разі здійснення таких заходів;\n\n6) інші питання, визнані Рахунковою палатою необхідними для пояснення звіту.\n\nРахункова палата разом з таким щорічним звітом може надати Верховній Раді України пропозиції щодо прийняття рішення про звернення до державних органів, органів місцевого самоврядування для вжиття необхідних заходів у разі неналежного виконання або невиконання наданих Рахунковою палатою рекомендацій (пропозицій) за результатами здійснення заходів державного зовнішнього фінансового контролю (аудиту).\n\nГолова Рахункової палати представляє такий щорічний звіт на пленарному засіданні Верховної Ради України.\n\n2. Рахункова палата регулярно оприлюднює у медіа інформацію про свою діяльність, а також розміщує таку інформацію, плани роботи, рішення Рахункової палати та звіти про здійснені заходи державного зовнішнього фінансового контролю (аудиту) (крім інформації з обмеженим доступом) на своєму офіційному веб-сайті у формі відкритих даних відповідно до Закону України \"Про доступ до публічної інформації\".\n\n23. У статті 31 :\n\n1) у першому реченні частини першої слова \"або рішення Рахункової палати про здійснення позапланового заходу державного зовнішнього фінансового контролю (аудиту)\" виключити;\n\n2) доповнити частиною третьою такого змісту:\n\n\"3. Рахункова палата може прийняти рішення про забезпечення координації та здійснення заходу державного зовнішнього фінансового контролю (аудиту) двома або більше членами Рахункової палати\".\n\n24. У пункті 2 частини першої статті 32 слова \"дані на електронних носіях\" замінити словами \"інформацію та дані (включаючи інформацію з автоматизованих інформаційних і довідкових систем, реєстрів та банків даних, держателем (адміністратором) яких є державні органи або органи місцевого самоврядування)\".\n\n25. У статті 33 :\n\n1) у частині першій:\n\nу пункті 2 слова \"аудиту ефективності, фінансового аудиту акт до його підписання\" замінити словами \"заходу державного зовнішнього фінансового контролю (аудиту) інформацію Рахункової палати\";\n\nу другому реченні пункту 3 слова \"у п’ятиденний строк\" замінити словами \"у строк не більше трьох робочих днів\";\n\n2) у пункті 2 частини другої слова \"підписати акт за результатами здійснення аудиту ефективності, фінансового аудиту\" виключити.\n\n26. Статтю 34 виключити.\n\n27. У статті 35 :\n\n1) у частині першій:\n\nв абзаці першому слова \"акт (у разі наявності)\" виключити;\n\nабзац другий виключити;\n\n2) частину третю викласти в такій редакції:\n\n\"3. Не пізніш як за двадцять днів до розгляду на засіданні Рахункової палати проект звіту надсилається об’єкту контролю, а також обговорюється відповідним членом Рахункової палати та керівником об’єкта контролю (а в разі його відсутності - посадовою особою об’єкта контролю, яка виконує його повноваження). У десятиденний строк об’єкт контролю може надати письмові зауваження щодо змісту проекту звіту відповідному члену Рахункової палати, який їх розглядає та складає довідку про результати розгляду зауважень. Такі зауваження і довідка додаються до звіту, є його невід’ємними частинами та оприлюднюються на офіційному веб-сайті Рахункової палати\".\n\n28. Статтю 36 викласти в такій редакції:\n\n\" Стаття 36. Рішення Рахункової палати за результатами здійснення заходів державного зовнішнього фінансового контролю (аудиту), реагування на такі рішення, здійснення контролю за виконанням таких рішень\n\n1. За результатами обговорення на засіданні Рахункової палати звіту, складеного за результатами здійснення заходу державного зовнішнього фінансового контролю (аудиту), Рахункова палата приймає рішення, яке разом з відповідним звітом у п’ятнадцятиденний строк надсилає об’єкту контролю, Верховній Раді України та за необхідності іншим органам влади.\n\nВимоги до складання та оформлення рішень Рахункової палати, прийнятих за результатами обговорення звітів, визначаються цим Законом та Регламентом Рахункової палати.\n\n2. Рішення, прийняте за результатами обговорення звіту, підлягає розгляду об’єктом контролю.\n\nОб’єкт контролю інформує Рахункову палату у місячний строк про результати розгляду рішення Рахункової палати, заплановані у зв’язку з цим заходи, включаючи порядок і строки виконання наданих Рахунковою палатою рекомендацій (пропозицій), а також щокварталу (якщо інше не визначено Рахунковою палатою) - про вжиті заходи щодо виконання відповідних рекомендацій (пропозицій).\n\nЯкщо об’єкт контролю не поінформував Рахункову палату про результати розгляду її рішення або якщо Рахункова палата визнала неналежними заходи, заплановані та вжиті об’єктом контролю у зв’язку з її рішенням, Рахункова палата інформує про це Верховну Раду України, інші відповідні органи влади, а також громадськість через медіа.\n\n3. Рахункова палата здійснює постійний моніторинг і аналіз стану виконання своїх рішень, включаючи стан виконання наданих рекомендацій (пропозицій), у порядку, визначеному Рахунковою палатою.\n\n4. Рахункова палата розміщує на своєму офіційному веб-сайті інформацію об’єктів контролю про заплановані заходи щодо виконання рішень Рахункової палати, а також щокварталу - інформацію Рахункової палати щодо моніторингу і аналізу стану виконання таких рішень\".\n\n29. У статті 37 :\n\n1) абзац п’ятий частини першої викласти в такій редакції:\n\n\"заслуховування Верховною Радою України та/або її органами інформації про результати здійснення Рахунковою палатою заходів державного зовнішнього фінансового контролю (аудиту)\";\n\n2) доповнити частиною другою такого змісту:\n\n\"2. Рішення Рахункової палати за результатами здійснення заходів державного зовнішнього фінансового контролю (аудиту) розглядаються у комітетах Верховної Ради України, до предметів відання яких належать питання, викладені у відповідних рішеннях Рахункової палати.\n\nПри цьому комітети Верховної Ради України обов’язково розглядають на своїх засіданнях за участю представників Рахункової палати та об’єктів контролю:\n\nрішення Рахункової палати за результатами здійснення заходів державного зовнішнього фінансового контролю (аудиту), якщо Рахунковою палатою рекомендовано розгляд таких рішень на засіданнях відповідних комітетів;\n\nінформацію Рахункової палати про неналежне виконання або невиконання наданих нею рекомендацій (пропозицій) за результатами здійснення заходів державного зовнішнього фінансового контролю (аудиту)\".\n\n30. У частині першій статті 41 слова \"органи Бюро економічної безпеки України та інші\" виключити.\n\n31. У статті 43 :\n\n1) у назві, частинах першій і третій слова \"зовнішній аудит\" у всіх відмінках замінити словами \"зовнішній фінансовий аудит\" у відповідному відмінку;\n\n2) в абзаці другому частини першої слова \"один раз на три роки\" замінити словами \"щонайменше один раз на три роки (але не частіше ніж один раз на рік)\";\n\n3) частину другу викласти в такій редакції:\n\n\"2. Рахункова палата один раз на п’ять років звертається до Міжнародної організації вищих органів аудиту (INTOSAI) щодо здійснення зовнішнього оцінювання діяльності Рахункової палати одним із провідних членів цієї організації\".\n\n32. У розділі VIII \"Прикінцеві та перехідні положення\":\n\n1) пункт 4 -1 виключити;\n\n2) доповнити пунктами 4 -3 , 4 -4 , 4 -5 , 4 -6 і 4 -7 такого змісту:\n\n\"4 -3 . Установити, що з дня набрання чинності Законом України \"Про внесення змін до Закону України \"Про Рахункову палату\" та деяких інших законодавчих актів України\" від 30 жовтня 2024 року № 4042-IX:\n\n1) усі процедури конкурсів на зайняття посад членів Рахункової палати, розпочаті у Верховній Раді України та не завершені станом на день набрання чинності зазначеним Законом, вважаються припиненими без окремого рішення Верховної Ради України;\n\n2) розпочинається конкурс на посади членів Рахункової палати, вакантні станом на день набрання чинності зазначеним Законом.\n\n4 -4 . Установити, що впродовж восьми років з дня набрання чинності Законом України \"Про внесення змін до Закону України \"Про Рахункову палату\" та деяких інших законодавчих актів України\" від 30 жовтня 2024 року № 4042-IX, як виняток з положень статті 20 -1 цього Закону та статті 208 -2 Регламенту Верховної Ради України:\n\n1) дорадча група експертів утворюється Верховною Радою України у складі шести осіб, у тому числі:\n\nтрьох осіб, визначених на підставі пропозицій міжнародних та іноземних організацій, які відповідно до міжнародних або міждержавних угод протягом останніх п’яти років надають Україні міжнародну технічну допомогу у сфері фінансового контролю (аудиту) та/або запобігання і протидії корупції, та/або реформування Рахункової палати;\n\nтрьох осіб, визначених на підставі пропозицій депутатських фракцій (депутатських груп) за підсумками рейтингового голосування у порядку, встановленому частиною третьою статті 208 -2 Регламенту Верховної Ради України;\n\n2) Кабінет Міністрів України у тижневий строк з дня початку конкурсу (про що повідомляє комітет Верховної Ради України, до предмета відання якого належать питання бюджету) звертається до відповідних міжнародних та іноземних організацій для надання пропозицій стосовно кандидатур до складу дорадчої групи експертів. Кабінет Міністрів України у тижневий строк після отримання таких пропозицій затверджує кандидатури до складу дорадчої групи експертів, надані відповідними міжнародними та іноземними організаціями, та подає інформацію щодо них до Верховної Ради України (комітету Верховної Ради України, до предмета відання якого належать питання бюджету). Таке рішення приймається на відкритому засіданні Кабінету Міністрів України;\n\n3) комітет Верховної Ради України, до предмета відання якого належать питання бюджету, у тижневий строк з дня отримання від Кабінету Міністрів України інформації щодо відповідних кандидатур подає на розгляд Верховної Ради України кандидатури до складу дорадчої групи експертів (кандидатури, визначені Кабінетом Міністрів України, та кандидатури, запропоновані депутатськими фракціями (депутатськими групами);\n\n4) дорадча група експертів у строк не більше дев’яти місяців з дня отримання від комітету Верховної Ради України, до предмета відання якого належать питання бюджету, документів, поданих кандидатами для участі в конкурсі, здійснює заходи, визначені частиною п’ятою статті 20 -1 цього Закону;\n\n5) рішення дорадчої групи експертів вважається прийнятим, якщо за нього проголосували не менше чотирьох членів дорадчої групи експертів, у тому числі не менше двох її членів, визначених на підставі пропозицій міжнародних та іноземних організацій згідно з абзацом другим підпункту 1 цього пункту.\n\nУ разі однакової кількості членів дорадчої групи експертів, які підтримали рішення, та кількості членів дорадчої групи експертів, які його не підтримали або утрималися під час голосування чи не брали участі у голосуванні незалежно від причин, голосування з відповідного питання проводиться повторно до прийняття рішення відповідно до абзацу першого цього підпункту.\n\nЯкщо при проведенні повторних голосувань з відповідного питання рішення відповідно до абзацу першого цього підпункту не прийнято протягом 24 годин з моменту першого голосування, вважається прийнятим рішення, за яке проголосувало не менше трьох членів дорадчої групи експертів, у тому числі не менше двох її членів, визначених на підставі пропозицій міжнародних та іноземних організацій згідно з абзацом другим підпункту 1 цього пункту.\n\n4 -5 . Вихідна допомога, передбачена частиною четвертою статті 87 Закону України \"Про державну службу\", не виплачується у разі звільнення державного службовця апарату Рахункової палати у зв’язку із скороченням його посади державної служби та наступним його призначенням на посаду державного аудитора в апараті Рахункової палати.\n\n4 -6 . Установити, що впродовж десяти років з дня набрання чинності Законом України \"Про внесення змін до Закону України \"Про Рахункову палату\" та деяких інших законодавчих актів України\" від 30 жовтня 2024 року № 4042-IX, як виняток з положень частини другої статті 43 цього Закону, зовнішнє оцінювання діяльності Рахункової палати щодо відповідності міжнародним стандартам аудиту здійснюється з такими особливостями:\n\nРахункова палата звертається до Міжнародної організації вищих органів аудиту (INTOSAI) щодо здійснення зазначеного оцінювання не пізніше ніж за три місяці до спливу трьох років з дня призначення складу Рахункової палати у порядку, визначеному Законом України \"Про внесення змін до Закону України \"Про Рахункову палату\" та деяких інших законодавчих актів України\" від 30 жовтня 2024 року № 4042-IX, а також не пізніше ніж через шість років і через дев’ять років з дня набрання чинності Законом України \"Про внесення змін до Закону України \"Про Рахункову палату\" та деяких інших законодавчих актів України\" від 30 жовтня 2024 року № 4042-IX;\n\nорганізаційне забезпечення діяльності визначених Міжнародною організацією вищих органів аудиту (INTOSAI) представників щодо зазначеного оцінювання здійснює апарат Рахункової палати. Фінансове, організаційно-технічне та експертне забезпечення діяльності визначених Міжнародною організацією вищих органів аудиту (INTOSAI) представників щодо зазначеного оцінювання може здійснюватися за рахунок залучення міжнародної технічної допомоги;\n\nу звіті щодо зазначеного оцінювання має міститися обґрунтований висновок щодо відповідності діяльності Рахункової палати принципам діяльності Міжнародної організації вищих органів аудиту (INTOSAI), а також рекомендації щодо усунення виявлених недоліків у роботі Рахункової палати та посилення ефективності діяльності Рахункової палати;\n\nзвіт щодо зазначеного оцінювання розміщується на офіційному веб-сайті Рахункової палати протягом п’яти днів з дня його отримання Рахунковою палатою.\n\nЯкщо після шести років з дня набрання чинності Законом України \"Про внесення змін до Закону України \"Про Рахункову палату\" та деяких інших законодавчих актів України\" від 30 жовтня 2024 року № 4042-IX за результатами зазначеного оцінювання діяльність Рахункової палати визнається такою, що відповідає принципам діяльності Міжнародної організації вищих органів аудиту (INTOSAI), представники цієї організації, які здійснювали зазначене оцінювання, можуть прийняти рішення про скасування наступного оцінювання, передбаченого абзацом другим цього пункту. У разі прийняття такого рішення наступне зовнішнє оцінювання діяльності Рахункової палати здійснюється відповідно до частини другої статті 43 цього Закону.\n\n4 -7 . Установити, що з 1 січня 2025 року по 31 грудня року, в якому припинено чи скасовано воєнний стан, введений Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , вимоги частини третьої статті 24 цього Закону не застосовуються\".\n\nІІ. Прикінцеві положення\n\n1. Цей Закон набирає чинності з дня, наступного за днем його опублікування, крім пунктів 10 і 17 розділу І цього Закону, які вводяться в дію з 1 січня 2025 року.\n\n2. Внести зміни до таких законодавчих актів України:\n\n1) у Кодексі адміністративного судочинства України (Відомості Верховної Ради України, 2017 р., № 48, ст. 436):\n\nстаттю 20 доповнити частиною четвертою такого змісту:\n\n\"4. Верховному Суду підсудні справи про втручання в незалежність і повноваження Рахункової палати та її членів\";\n\nчастину четверту статті 22 після слів \"Президента України\" доповнити словами \"Рахункової палати\";\n\nпункт 1 частини третьої статті 151 після слів \"Кабінету Міністрів України\" доповнити словами \"Рахункової палати\";\n\n2) у частині четвертій статті 70 Закону України \"Про Національний банк України\" (Відомості Верховної Ради України, 1999 р., № 29, ст. 238 із наступними змінами) слово \"перевірку\" замінити словами \"державний зовнішній фінансовий контроль (аудит) щодо\";\n\n3) статтю 14 Закону України \"Про загальнообов’язкове державне соціальне страхування на випадок безробіття\" (Відомості Верховної Ради України, 2000 р., № 22, ст. 171 із наступними змінами) доповнити частиною четвертою такого змісту:\n\n\"4. Рахункова палата здійснює державний зовнішній фінансовий контроль (аудит) за надходженням та використанням коштів Фонду\";\n\n4) у Законі України \"Про політичні партії в Україні\" (Відомості Верховної Ради України, 2001 р., № 23, ст. 118; 2015 р., № 49-50, ст. 449):\n\nу пункті 5 частини першої статті 17 -8 слова \"або Рахункової палати\" виключити;\n\nу частині другій статті 17 -9 слова \"Рахунковою палатою чи\" та \"Рахункова палата чи\" виключити;\n\nпункт 3 частини першої статті 18 викласти в такій редакції:\n\n\"3) Рахункова палата - за законним та цільовим використанням коштів, виділених з державного бюджету на фінансування статутної діяльності політичних партій\";\n\n5) в абзаці третьому частини другої статті 103 Закону України \"Про загальнообов’язкове державне пенсійне страхування\" (Відомості Верховної Ради України, 2003 р., №№ 49-51, ст. 376 із наступними змінами) слова \"цільового використання коштів\" замінити словами \"надходження та використання коштів\";\n\n6) у Законі України \"Про комітети Верховної Ради України\" (Відомості Верховної Ради України, 2006 р., № 17, ст. 146; із змінами, внесеними Законом України від 17 вересня 2020 року № 912-IX):\n\nстаттю 31 викласти в такій редакції:\n\n\" Стаття 31. Взаємодія комітетів з Рахунковою палатою\n\n1. Комітети у відносинах з Рахунковою палатою розглядають надіслані рішення Рахункової палати за результатами здійснення заходів державного зовнішнього фінансового контролю (аудиту) та за підсумками такого розгляду можуть розробляти пропозиції щодо удосконалення законодавчих актів України.\n\n2. Профільні комітети обов’язково розглядають на своїх засіданнях за участю представників Рахункової палати, відповідних органів влади та інших запрошених осіб такі питання:\n\nрішення Рахункової палати за результатами здійснення заходів державного зовнішнього фінансового контролю (аудиту), якщо Рахунковою палатою рекомендовано розгляд таких рішень на засіданнях відповідних комітетів;\n\nінформацію Рахункової палати про неналежне виконання або невиконання наданих нею рекомендацій (пропозицій) за результатами здійснення заходів державного зовнішнього фінансового контролю (аудиту).\n\nВідповідні комітети у двомісячний строк забезпечують розгляд таких питань з онлайн-трансляцією в мережі Інтернет (крім питань, що містять інформацію з обмеженим доступом), а також можуть ініціювати їх розгляд на пленарному засіданні Верховної Ради України\";\n\nв абзаці десятому частини першої статті 33 -2 слово \"контролю\" замінити словами \"контролю (аудиту)\";\n\n7) статтю 16 Закону України \"Про управління об’єктами державної власності\" (Відомості Верховної Ради України, 2006 p., № 46, ст. 456 із наступними змінами) доповнити частиною дев’ятою такого змісту:\n\n\"9. Рахункова палата здійснює державний зовнішній фінансовий контроль (аудит) щодо управління об’єктами державної власності, діяльності суб’єктів господарювання державного сектору економіки, в тому числі суб’єктів господарювання, у статутному капіталі яких 50 і більше відсотків акцій (часток) належать суб’єктам господарювання державного сектору економіки\";\n\n8) у Регламенті Верховної Ради України , затвердженому Законом України \"Про Регламент Верховної Ради України\" (Відомості Верховної Ради України, 2010 р., №№ 14-17, ст. 133 із наступними змінами):\n\nу частині четвертій статті 76 слова \"фінансову перевірку\" замінити словом \"аналіз\";\n\nчастину третю статті 103 доповнити новим другим реченням такого змісту: \"Зареєстровані законопроекти, що стосуються питань статусу, незалежності, організації, повноважень і порядку діяльності Рахункової палати та інших питань, пов’язаних з її функціонуванням, направляються для одержання висновків до Рахункової палати\";\n\nу статті 153 :\n\nчастину другу після слів \"Верховної Ради\" доповнити словами \"і Рахункової палати\";\n\nу частині п’ятій слова \"та Рахунковій палаті\" виключити;\n\nстаттю 208 -2 викласти в такій редакції:\n\n\" Стаття 208 -2 . Порядок призначення на посади та звільнення з посад Голови та інших членів Рахункової палати\n\n1. Відповідно до пункту 16 частини першої статті 85 Конституції України Верховна Рада призначає на посади і звільняє з посад Голову та інших членів Рахункової палати у порядку, передбаченому цією статтею, та з урахуванням особливостей, визначених Законом України \"Про Рахункову палату\".\n\n2. За шість місяців до закінчення строку повноважень члена Рахункової палати, а також з дня, наступного за днем дострокового припинення ним повноважень або звільнення з посади члена Рахункової палати до закінчення строку його повноважень, розпочинається конкурс на посаду члена Рахункової палати. Основними заходами конкурсу є створення дорадчої групи експертів, оприлюднення оголошення щодо конкурсу та подання кандидатами документів на конкурс, попередній відбір кандидатів, призначення на посаду члена Рахункової палати.\n\n3. Верховна Рада протягом 30 днів з дня початку конкурсу утворює дорадчу групу експертів шляхом призначення її членів за такою процедурою:\n\n1) депутатські фракції (депутатські групи) протягом 15 днів з дня початку конкурсу (про що повідомляє комітет, до предмета відання якого належать питання бюджету) подають до комітету, до предмета відання якого належать питання бюджету, пропозиції стосовно кандидатур до складу дорадчої групи експертів з інформацією щодо них, при цьому одна депутатська фракція (депутатська група) пропонує не більше двох кандидатур;\n\n2) комітет, до предмета відання якого належать питання бюджету, узагальнює такі пропозиції та подає кандидатури до складу дорадчої групи експертів на розгляд Верховної Ради;\n\n3) Верховна Рада призначає членів дорадчої групи експертів списком, визначеним за підсумками рейтингового голосування по кожній кандидатурі окремо, відповідно до кількісного складу дорадчої групи експертів відкритим голосуванням більшістю голосів народних депутатів від конституційного складу Верховної Ради. Якщо за список кандидатур на посади членів дорадчої групи експертів не отримано необхідної для призначення кількості голосів народних депутатів, здійснюються повторні заходи щодо утворення дорадчої групи експертів відповідно до процедури, визначеної цією частиною статті;\n\n4) рішення про утворення дорадчої групи експертів оформлюється відповідною постановою Верховної Ради.\n\n4. У тижневий строк з дня утворення дорадчої групи експертів Апарат Верховної Ради за поданням комітету, до предмета відання якого належать питання бюджету, оприлюднює на офіційному веб-сайті Верховної Ради оголошення про умови проведення конкурсу на посаду члена Рахункової палати.\n\nДля участі у конкурсі на посаду члена Рахункової палати кандидат на таку посаду протягом 30 днів з дня оприлюднення відповідного оголошення подає до комітету, до предмета відання якого належать питання бюджету, документи за переліком, визначеним Законом України \"Про Рахункову палату\". Документи кандидатів передаються до дорадчої групи експертів для здійснення попереднього відбору кандидатів на посаду члена Рахункової палати у порядку, встановленому Законом України \"Про Рахункову палату\".\n\nІнформація про кандидатів, які подали документи, оприлюднюється на офіційному веб-сайті Верховної Ради з урахуванням обмежень, встановлених законом, протягом п’яти робочих днів з дня закінчення строку для подання документів.\n\n5. Комітет, до предмета відання якого належать питання бюджету, протягом 10 днів з дня отримання від дорадчої групи експертів списку кандидатів, рекомендованих для призначення на посаду члена Рахункової палати, попередньо обговорює кандидатів та подає на розгляд Верховної Ради рішення щодо конкурсу із зазначеним списком кандидатів.\n\nТаке рішення надається народним депутатам не пізніш як за три дні до розгляду Верховною Радою відповідного питання.\n\n6. Обговорення кандидатів на посади членів Рахункової палати проводиться в порядку, передбаченому частиною восьмою статті 205 цього Регламенту.\n\n7. Призначення на посади членів Рахункової палати здійснюється Верховною Радою відкритим голосуванням у два етапи:\n\n1) рейтингове голосування;\n\n2) голосування за призначення на посади членів Рахункової палати.\n\nДля визначення рейтингу кандидатів на посади членів Рахункової палати Верховна Рада проводить відкрито рейтингове голосування окремо стосовно кожного кандидата.\n\nВерховна Рада призначає членів Рахункової палати списком, визначеним за підсумками рейтингового голосування (стосовно тих кандидатів, які за підсумками рейтингового голосування отримали найбільшу кількість голосів народних депутатів), відповідно до кількості вакантних посад відкритим голосуванням більшістю голосів народних депутатів від конституційного складу Верховної Ради.\n\nЯкщо за список кандидатів на посади членів Рахункової палати не отримано необхідної для призначення кількості голосів народних депутатів, проводиться повторне голосування за такий список, але не більше двох разів.\n\n8. Звільнення з посад членів Рахункової палати здійснюється відкритим голосуванням більшістю голосів народних депутатів від конституційного складу Верховної Ради за наявності рішення комітету, до предмета відання якого належать питання бюджету.\n\n9. Голова Рахункової палати призначається на посаду Верховною Радою за поданням Голови Верховної Ради України.\n\nГолова Верховної Ради України вносить на розгляд Верховної Ради подання про призначення на посаду Голови Рахункової палати одного з членів Рахункової палати.\n\nПризначення на посаду та звільнення з посади Голови Рахункової палати здійснюється відкритим голосуванням більшістю голосів народних депутатів від конституційного складу Верховної Ради за наявності рішення комітету, до предмета відання якого належать питання бюджету.\n\n10. Рішення щодо призначення на посаду та звільнення з посади Голови або іншого члена Рахункової палати оформляється відповідною постановою Верховної Ради\";\n\nу статті 232 -2 :\n\nу назві слова \"позапланових\" і \"за рішенням Верховної Ради\" виключити;\n\nчастину четверту викласти в такій редакції:\n\n\"4. За підсумками обговорення щорічного звіту Верховна Рада за пропозицією Рахункової палати може прийняти рішення про звернення до державних органів, органів місцевого самоврядування для вжиття необхідних заходів у разі неналежного виконання або невиконання наданих Рахунковою палатою рекомендацій (пропозицій) за результатами здійснення заходів державного зовнішнього фінансового контролю (аудиту)\";\n\nчастину п’яту виключити;\n\nчастини шосту - восьму замінити двома новими частинами такого змісту:\n\n\"6. Рішення Рахункової палати за результатами здійснення заходів державного зовнішнього фінансового контролю (аудиту) разом з відповідним звітом та інша інформація, пов’язана із зазначеним рішенням, надсилаються Рахунковою палатою до Верховної Ради відповідно до Закону України \"Про Рахункову палату\". Такі матеріали у п’ятиденний строк з дня їх надходження передаються до комітетів відповідно до предметів відання та до комітету, до предмета відання якого належать питання бюджету, а також надаються народним депутатам.\n\n7. Інформація, зазначена у частині шостій цієї статті, за рішенням відповідного комітету може бути розглянута на пленарному засіданні Верховної Ради у порядку, передбаченому статтею 232 -4 цього Регламенту\";\n\n9) у Законі України \"Про Кабінет Міністрів України\" (Відомості Верховної Ради України, 2014 р., № 13, ст. 222; 2019 р., № 4, ст. 32):\n\nу частині другій статті 29 слова \"та Президенту України\" замінити словами \"Президенту України та Рахунковій палаті\";\n\nу частині другій статті 31 слова \"відомості про результати перевірок, ревізій та обстежень\" та \"інформує\" замінити відповідно словами \"інформацію про результати здійснення заходів державного зовнішнього фінансового контролю (аудиту)\" та \"в місячний строк інформує\";\n\n10) у Законі України \"Про запобігання корупції\" (Відомості Верховної Ради України, 2014 р., № 49, ст. 2056 із наступними змінами):\n\nпідпункт \"е \" пункту 1 частини першої статті 3 після слів \"Бюро економічної безпеки України\" доповнити словами \"Рахункової палати\";\n\nпримітку до статті 51 -3 після слів \"народний депутат України\" доповнити словами \"Голова та інші члени Рахункової палати, Секретар Рахункової палати та його заступник\";\n\nпримітку до статті 56 після слів \"народного депутата України\" доповнити словами \"Голови та інших членів Рахункової палати, Секретаря Рахункової палати та його заступника\";\n\n11) частину першу статті 10 Закону України \"Про правовий режим воєнного стану\" (Відомості Верховної Ради України, 2015 р., № 28, ст. 250; із змінами, внесеними Законом України від 12 травня 2022 року № 2259-IX) після слів \"Уповноваженого Верховної Ради України з прав людини\" доповнити словами \"Рахункової палати\";\n\n12) у Законі України \"Про державну службу\" (Відомості Верховної Ради України, 2016 р., № 4, ст. 43 із наступними змінами):\n\nчастину третю статті 3 доповнити пунктом 20 такого змісту:\n\n\"20) Секретаря Рахункової палати, його заступника, державних аудиторів Рахункової палати та радників членів Рахункової палати\";\n\nу статті 91 :\n\nу частині першій слова \"Рахункової палати\" виключити;\n\nчастину восьму доповнити абзацом другим такого змісту:\n\n\"Повноваження керівника державної служби в Рахунковій палаті здійснює Секретар Рахункової палати\".\n\nПрезидент України\n\nВ. ЗЕЛЕНСЬКИЙ\n\nм. Київ\n\n30 жовтня 2024 року\n\n№ 4042-IX\n\nПро внесення змін до Закону України \"Про Рахункову палату\" та деяких інших законодавчих актів України\nЗакон України від 30.10.2024 № 4042-IX\n\nПрийняття від 30.10.2024\nПостійна адреса:\nhttps://zakon.rada.gov.ua/go/4042-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}