{
  "id": "ua-law-v1892400-91",
  "type": "statute",
  "title": "Про Союзний бюджет на 1991 рік",
  "title_en": "",
  "short_name": "v1892400-91",
  "status": "in_force",
  "issued_date": "1991-01-11",
  "url": "https://zakon.rada.gov.ua/laws/show/v1892400-91",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н\nСОЮЗУ РАДЯНСЬКИХ СОЦІАЛІСТИЧНИХ РЕСПУБЛІК\n{ Закон не застосовується на території України\nзгідно із Законом\nN 2215-IX ( 2215-20 ) від 21.04.2022 }\nПро Союзний бюджет на 1991 рік\n( Відомості Верховної Ради (ВВР), 1991, N 4, ст. 76 )\n( Із змінами, внесеними згідно з Постановою ВР УРСР\nN 1229-XII ( 1229-12 ) від 21.06.91, ВВР, 1991, N 30, ст. 386 )\n\nРозмежування повноважень між Союзом РСР і суб'єктами\nфедерації примусило відмовитись від формування Державного бюджету\nСРСР як бюджету всього народного господарства країни. Союзний\nбюджет на 1991 рік сформований як бюджет федеративної держави і\nспрямований на стабілізацію економіки, впровадження в неї ринкових\nвідносин, а також реалізацію завдань мінімально необхідного рівня\nвимог доктрини достатньої обороноздатності країни.\nРОЗДІЛ I. ЗАГАЛЬНІ ПОЛОЖЕННЯ\nСтаття 1. Встановити, що доходи Союзного бюджету на 1991 рік\nформуються за рахунок:\nвідрахувань від податків на прибуток підприємств, об'єднань\nта організацій, крім тих, що входять до складу місцевого\nгосподарства, від податків на прибуток іноземних юридичних осіб\nвід діяльності в СРСР, від податків на доходи;\nмита, податку на експорт та імпорт в розмірі 100 процентів;\nрентних платежів підприємств нафтової і газової\nпромисловості;\nвідрахувань від реалізації облігацій Державної внутрішньої\nвиграшної позики випуску 1982 року в розмірі 50 процентів;\nподатку з продажів від обсягу реалізації продукції, товарів і\nпослуг в розмірі 5 процентів із зарахуванням у Союзний бюджет не\nменш як 30 процентів надходжень податку;\nінших неподаткових надходжень від діяльності підприємств,\nоб'єднань, організацій, які перебувають в союзному управлінні;\nкоштів, що передаються з бюджетів республік на фінансування\nзагальнодержавних програм.\nУ разі прийняття республіками відповідно до їхньої\nкомпетенції законодавства, яке знижує податкові надходження в\nСоюзний бюджет, республіки компенсують їх в абсолютному розмірі у\nпорядку, прийнятому для взаємних розрахунків між бюджетами.\nСтаття 2. Встановити, що кошти Союзного бюджету направляються\nв 1991 році на забезпечення функціонування і розвитку галузей\nнародного господарства, що перебувають в управлінні союзних\nорганів, на фінансування найважливіших фундаментальних досліджень\nта науково-технічних розробок, соціально-культурних і екологічних\nпрограм загальносоюзного значення, оборони країни, створення\nнеобхідних фінансових резервів та інші витрати загальнодержавного\nзначення.\nРОЗДІЛ II. ДОХОДИ СОЮЗНОГО БЮДЖЕТУ\nСтаття 3. Затвердити Союзний бюджет на 1991 рік по доходах у\nсумі 250 157 450 тис. карбованців.\nСтаття 4. Врахувати в Союзному бюджеті надходження по таких\nдоходних джерелах:\n(тис. карбованців)\nподаток на прибуток підприємств, об'єднань та організацій 40 460 000\n\nподаток з продажів 36 000 000\n\nдоходи від зовнішньоекономічної діяльності 86 334 950\n\nрентні платежі 16 500 000\n\nвідрахування від реалізації облігацій\nДержавної внутрішньої виграшної позики\nвипуску 1982 року 1 074 500\n\nзбори і різні неподаткові доходи 16 436 000\n\nдоходи від переоцінки товарно-матеріальних\nцінностей 9 000 000\n\nвідрахування на геологорозвідувальні та\nгеологорозшукові роботи: 2 700 000\n\nкошти, що передаються з бюджетів республік\nна фінансування загальнодержавних програм 41 652 000\nСтаття 5. Затвердити граничний рівень дефіциту Союзного\nбюджету на 1991 рік у сумі 26 663 149 тис. карбованців.\nСтаття 6. З метою покриття дефіциту бюджету на 1991 рік\nУрядові СРСР і урядам республік прийняти рішення про випуск і\nпорядок реалізації державних внутрішніх позик та інших цінних\nпаперів у погоджених розмірах.\nКошти від реалізації зазначених позик та цінних паперів\nнаправляти рівними частками в Союзний бюджет і бюджети республік.\nСтаття 7. Встановити, що податок з власників транспортних\nзасобів та інших самохідних машин і механізмів з 1 січня 1991 року\nвноситься в доход місцевих бюджетів.\nЗвільнити від сплати податку підприємства автотранспорту\nзагального користування по транспортних засобах, що здійснюють\nперевезення пасажирів.\nУ зв'язку з цим внести до Указу Президії Верховної Ради СРСР\nвід 21 березня 1988 року \"Про оподаткування власників транспортних\nзасобів та інших самохідних машин і механізмів\" ( v8641400-88 )\n(Відомості Верховної Ради СРСР, 1988 р., N 12, ст. 186) такі\nзміни:\nу статті 3 замінити слова \"доход союзного бюджету\" на \"доход\nмісцевих бюджетів\";\nпідпункт \"а\" статті 6 викласти в такій редакції:\n\"а) підприємства автотранспорту загального користування по\nтранспортних засобах, що здійснюють перевезення пасажирів\".\n( Дію статті 8 припинено з 1 квітня 1991 року на території\nУкраїнської РСР в частині, що стосується обмеження зростання фонду\nоплати праці підприємств згідно з Постановою ВР УРСР N 1229-XII\n( 1229-12 ) від 21.06.91 ) Стаття 8. Припинити на 1991 рік дію\nрозділу VI (за винятком статті 26) Закону СРСР \"Про податки з\nпідприємств, об'єднань та організацій\" ( v1560400-90 ), а також\nпункту 5 Постанови Верховної Ради СРСР \"Про порядок введення в дію\nЗакону СРСР \"Про податки з підприємств, об'єднань та організацій\"\n( v1561400-90 ).\nНадати право Урядові СРСР уточнювати зазначений порядок\nвизначення розміру коштів, що направляються на споживання, для\nокремих галузей народного господарства і промисловості при зміні\nоб'єктивних умов господарювання: конверсія військового\nвиробництва, зміна гірничогеологічних та природно-кліматичних\nумов, графіків енергоспоживання і поставок продукції\nтрубопровідним транспортом, введення й освоєння нових підприємств\n(об'єктів), здійснення переходу будівельних організацій та\nпідприємств з об'єктів промислового будівництва на об'єкти\nсоціальної сфери й агропромислового комплексу, а також для\nпідприємств, що застосовують працю інвалідів та осіб з обмеженою\nпрацездатністю, при здійсненні централізованих заходів щодо\nпідвищення рівня життя народу і заходів, пов'язаних з поданням\nдопомоги сім'ям загиблих і осіб, які дістали каліцтво або\nпрофесійне захворювання на виробництві; при виплатах, пов'язаних\nіз соціальним захистом трудящих.\nЗ метою пов'язання величини коштів, що направляються на\nспоживання, з обсягами продукції встановити, що в 1991 році для\nвсіх підприємств та організацій незалежно від форм власності ці\nкошти визначаються у співвідношенні один до одного в міру\nзростання (зниження) обсягу товарної продукції (робіт, послуг) до\nпопереднього року в порівнянних цінах.\nНадати право Урядові СРСР уточнювати показники і порядок\nвизначення величини коштів, що направляються на споживання, для\nокремих галузей.\nУстановам банків при видачі в 1991 році коштів, що\nнаправляються на споживання, здійснювати контроль за додержанням\nпідприємствами та організаціями порядку, встановленого даною\nстаттею цього Закону.\nРОЗДІЛ III. ВИДАТКИ СОЮЗНОГО БЮДЖЕТУ\nСтаття 9. Затвердити Союзний бюджет на 1991 рік по видатках у\nсумі 276 820 599 тис. карбованців.\nСтаття 10. Затвердити асигнування на фінансування народного\nгосподарства в сумі 45 742 001 тис. карбованців, з них направити:\nа) на відшкодування різниці в цінах на сільськогосподарську\nпродукцію та окремі види продовольчих товарів, що реалізовуються\nзагальносоюзним споживачам, а також на деякі види сировинних\nтоварів 34 195 427 тис. карбованців;\nб) на геологорозвідувальні та геологорозшукові роботи\n2 700 000 тис. карбованців;\nв) на інші витрати народного господарства 8 846 574 тис.\nкарбованців.\nСтаття 11. Затвердити асигнування на фінансування\nсоціально-культурних заходів у сумі 19 645 057 тис. карбованців, з\nних направити:\nа) на народну освіту і професійну підготовку кадрів 5 431 759\nтис. карбованців;\nб) на охорону здоров'я і фізичну культуру 3 204 427 тис.\nкарбованців;\nв) на культуру і мистецтво 459 196 тис. карбованців;\nг) на засоби масової інформації 1 656 875 тис. карбованців;\nд) на здійснення заходів щодо охорони материнства і\nдитинства, а також виплату пенсій окремим категоріям громадян та\nінші заходи 8 892 800 тис. карбованців.\nСтаття 12. Затвердити асигнування на фінансування\nфундаментальних наукових досліджень і державних науково-технічних\nпрограм у сумі 14 472 762 тис. карбованців.\nСтаття 13. Затвердити асигнування на фінансування витрат,\nпов'язаних з наданням кредитів іноземним державам, погашенням\nодержаних іноземних кредитів та іншими кредитними операціями на\nзовнішньому ринку у сумі 26 329 673 тис. карбованців.\nСтаття 14. Затвердити асигнування на подання безвідплатної\nдопомоги іноземним державам у сумі 400 000 тис. карбованців.\nСтаття 15. Затвердити асигнування на утримання особового\nскладу армії та флоту, закупівлю зброї і військової техніки,\nнауково-дослідні і дослідно-конструкторські роботи з військової\nтематики, військове будівництво, виплату пенсій і здійснення\nпрограми поліпшення соціального забезпечення військовослужбовців\nта інші видатки на оборону в сумі 96 562 846 тис. карбованців.\nСтаття 16. Затвердити асигнування в сумі 972 000 тис.\nкарбованців на проведення централізованих заходів щодо підвищення\nрівня добробуту населення.\nСтаття 17. Призначити асигнування на утримання Верховної Ради\nСРСР у сумі 194 901 тис. карбованців.\nСтаття 18. Затвердити асигнування на утримання Комітету\nконституційного нагляду СРСР у сумі 3 672 тис. карбованців.\nСтаття 19. Затвердити асигнування на утримання Контрольної\nпалати СРСР у сумі 5 431 тис. карбованців.\nСтаття 20. Затвердити асигнування на утримання Вищого\nарбітражного суду СРСР у сумі 1 760 тис. карбованців.\nСтаття 21. Затвердити асигнування на утримання Верховного\nСуду СРСР у сумі 2 563 тис. карбованців та спеціальних судів у\nсумі 5 602 тис. карбованців.\nСтаття 22. Затвердити асигнування на утримання органів\nпрокуратури СРСР у сумі 475 529 тис. карбованців.\nСтаття 23. Затвердити асигнування на утримання Міністерства\nвнутрішніх справ СРСР у сумі 5 602 500 тис. карбованців.\nСтаття 24. Затвердити асигнування, на утримання Комітету\nдержавної безпеки СРСР у сумі 4 948 649 тис. карбованців, з них\n2 200 000 тис. карбованців направити на утримання прикордонних\nвійськ.\nСтаття 25. Затвердити асигнування на утримання союзних\nвиконавчо-розпорядчих органів державної влади й органів\nдержавного управління (крім зазначених у статтях 17, 18, 19, 20\nцього Закону) граничною сумою 1 696 250 тис. карбованців.\nПрезидентові СРСР подати на затвердження Верховної Ради СРСР\nадресний розподіл зазначеної суми з урахуванням структурних змін\nв управлінні державним і господарським будівництвом.\nСтаття 26. Затвердити асигнування на витрати по\nобслуговуванню державного внутрішнього боргу в сумі 11 806 000\nтис. карбованців.\nПрийняти пропозицію Уряду СРСР про відстрочення до 1 січня\n1996 року погашення тимчасово позичених на видатки Державного\nбюджету СРСР у 1989 і 1988 роках вільних кредитних ресурсів\nзагальнодержавного позичкового фонду в сумі 10 200 000 тис.\nкарбованців, строк виплати яких настає в 1991 році.\nСтаття 27. Затвердити асигнування на фінансування цільових\nпрограм:\nдля ліквідації наслідків аварії на Чорнобильській АЕС у сумі\n10 314 000 тис. карбованців;\nдля відновлення екологічної обстановки і поліпшення умов\nпроживання населення в Приараллі в сумі 900 000 тис. карбованців,\nз них 135 000 тис. карбованців за рахунок позабюджетних джерел;\nдля здійснення першочергових заходів, пов'язаних з\nповерненням кримських татар у Кримську область, у сумі 200 000\nтис. карбованців.\nСтаття 28. Передбачити в Союзному бюджеті резервний фонд\nПрезидента СРСР у сумі 3 000 000 тис. карбованців, з них 2 000 000\nтис. карбованців для фінансування надзвичайних ситуацій.\nСтаття 29. Затвердити асигнування на інші заходи, які\nперебувають у віданні союзних органів, у сумі 25 774 403 тис.\nкарбованців.\nСтаття 30. Затвердити асигнування в сумі 7 900 000 тис.\nкарбованців на компенсацію громадським споживачам подорожчання у\nзв'язку із запровадженням податку з продажів.\nРОЗДІЛ IV. СПЕЦІАЛЬНІ ПОЛОЖЕННЯ\nСтаття 31. Затвердити граничний розмір державного\nвнутрішнього боргу на 1 січня 1992 року в сумі 567 563 149 тис.\nкарбованців.\nСтаття 32. Затвердити граничний розмір зовнішньої\nзаборгованості Союзу РСР на 1 січня 1992 року у вільно\nконвертованій валюті в сумі 39 000 000 тис. карбованців (за\nофіційним курсом Держбанку СРСР).\nСтаття 33. Доручити Міністерству фінансів СРСР уточнити суми\nкоштів, що надходять у бюджет від переоцінки залишків\nтоварно-матеріальних цінностей у зв'язку з реформою оптових та\nзакупівельних цін, виходячи з фактичних залишків\nтоварно-матеріальних цінностей на 1 січня 1991 року.\nСтаття 34. Встановити, що Держбанк СРСР, центральні банки\nреспублік і комерційні банки несуть відповідальність за\nсвоєчасність і правильність зарахування доходів у Союзний бюджет\nвідповідно до цього Закону. У разі невиконання або систематичного\nпорушення встановленого союзним законодавством розподілу доходів\nпо видах бюджету керівники банківських установ, служб та\nпідрозділів підлюгають усуненню з посади з відшкодуванням шкоди в\nрозмірі двомісячної заробітної плати.\n\nПрезидент Союзу Радянських\nСоціалістичних Республік М.ГОРБАЧОВ\n\nМосква, Кремль. 11 січня 1991 р.\nN 1892-I\n\nПро Союзний бюджет на 1991 рік\nЗакон; Органи влади СРСР від 11.01.1991 № 1892-I\n\nНе застосовується на території України від 07.05.2022 , підстава — 2215-IX\nПостійна адреса:\nhttps://zakon.rada.gov.ua/go/v1892400-91\nЗаконодавство України\nстаном на 22.02.2026\n\nне застосовується на території України"
    }
  ],
  "definitions": []
}