{
  "id": "ua-law-1870-15",
  "type": "statute",
  "title": "Про молоко та молочні продукти",
  "title_en": "",
  "short_name": "1870-15",
  "status": "in_force",
  "issued_date": "2004-06-24",
  "url": "https://zakon.rada.gov.ua/laws/show/1870-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Терміни та їх визначення",
      "content": "У цьому Законі наведені нижче терміни вживаються в такому значенні:\nвиробник молока та молочної сировини - юридична особа незалежно від форми власності, фізична особа - суб’єкт підприємницької діяльності, особисте селянське господарство, фізична особа, яка утримує корів, овець, кіз, буйволиць, кобил та виробляє молоко і молочну сировину;\nмолоко сире - продукт нормальної секреції молочних залоз однієї або декількох здорових корів, овець, кіз, буйволиць, кобил, температура якого не перевищує 40° C і який не піддавався будь-якій обробці (далі - молоко);\nмолочна сировина - молоко, яке піддавалося попередній фізичній обробці (фільтрації, охолодженню), а також будь-які молочні продукти, що містять виключно складові молока (молочний жир, молочний білок, лактозу) і можуть бути використані у виробництві іншої продукції;\nмолочні продукти - продукти, одержані з молока або молочної сировини, які можуть містити харчові добавки, необхідні для виробництва, за умови, що ці добавки ні частково, ні повністю не замінюють складових молока (молочний жир, молочний білок, лактозу);\nтрадиційні молочні продукти - масло, сири; а також кисломолочні продукти, вироблені із застосуванням заквасок на чистих культурах молочнокислих бактерій - ацидофілін, простокваша, ряжанка, сметана, сир кисломолочний; кефір - із застосуванням заквасок на кефірних грибках;\nпакування - вміщення молочної сировини та молочних продуктів у тару чи пакувальний матеріал;\nпереробне підприємство - підприємство, яке закуповує молоко та молочну сировину, має виробничі потужності та умови для переробки молочної сировини;\nсуб’єкт господарювання - юридична особа незалежно від форми власності, фізична особа - суб’єкт підприємницької діяльності, яка здійснює виробництво, переробку та реалізацію молока, молочної сировини і молочних продуктів;\nузгоджувальна комісія - комісія, яка створюється з представників підприємств та організацій по виробництву молока, його переробці та реалізації молочної продукції.\nТермін \"маркування\" вживається у значенні, наведеному в Законі України \"Про основні принципи та вимоги до безпечності та якості харчових продуктів\"."
    },
    {
      "provision_ref": "art2",
      "section": "2",
      "title": "Стаття 2. Сфера дії Закону",
      "content": "Цей Закон регулює відносини, що виникають у процесі виробництва, транспортування, переробки, зберігання і реалізації, ввезення на митну територію та вивезення з митної території України молока, молочної сировини та молочних продуктів, і поширюється на суб’єктів господарювання, які проводять господарську діяльність у цій сфері."
    },
    {
      "provision_ref": "art3",
      "section": "3",
      "title": "Стаття 3. Основні засади державної політики щодо забезпечення безпечності та якості молока і молочних продуктів",
      "content": "Основними засадами державної політики щодо забезпечення безпечності та якості молока і молочних продуктів для життя та здоров’я населення є:\nзабезпечення внутрішніх потреб держави в молочних продуктах широкого асортименту та нарощування їх експорту;\nздійснення контролю за безпечністю та якістю молока, молочної сировини і молочних продуктів;\nсприяння розвитку інтеграційних процесів між виробником, переробником та реалізатором;\nпроведення моніторингу ринку молока, молочної сировини і молочних продуктів;\nудосконалення митно-тарифної та цінової політики у частині захисту вітчизняних виробників молока та молочної продукції;\nрозроблення загальнодержавних програм розвитку селекційно-племінної справи."
    },
    {
      "provision_ref": "art4",
      "section": "4",
      "title": "Стаття 4. Вимоги до показників безпечності та якості молока, молочної сировини і молочних продуктів",
      "content": "Молоко, молочна сировина і молочні продукти, що виробляються в Україні та ввозяться на митну територію України, повинні відповідати показникам безпечності та якості для харчових продуктів, які встановлені нормативно-правовими актами України.\nБазисні норми масової частки жиру і білка в молоці розробляються і затверджуються центральним органом виконавчої влади, що забезпечує формування державної аграрної політики."
    },
    {
      "provision_ref": "art5",
      "section": "5",
      "title": "Стаття 5. Вимоги до пакування і маркування молочної сировини та молочних продуктів",
      "content": "Тара та упаковка для молочної сировини та молочних продуктів повинні бути виготовлені з матеріалів, дозволених для використання центральним органом виконавчої влади, що забезпечує формування державної політики у сфері охорони здоров’я.\nПакування та маркування молочної сировини та молочних продуктів здійснюються відповідно до законодавства України.\nНе допускається використання назв молочних продуктів у власних назвах продуктів та торговельних марках, якщо ці продукти виробляються з використанням сировини немолочного походження.\nЗабороняється відокремлення процесу пакування молочних продуктів від технологічного циклу виробництва продукції (крім пакування масла, сиру, сухих молочних продуктів структурними підрозділами одного переробного підприємства або переробними підприємствами, що входять до складу одного об’єднання)."
    },
    {
      "provision_ref": "art6",
      "section": "6",
      "title": "Стаття 6. Вимоги до безпечності та якості молока, молочної сировини і молочних продуктів",
      "content": "Вимоги до безпечності та якості молока і молочних продуктів після їх затвердження підлягають опублікуванню в медіа центральним органом виконавчої влади, що забезпечує формування державної аграрної політики.\nУ виробництві традиційних молочних продуктів забороняється використовувати жири та білки немолочного походження, у тому числі рослинні жири, олії, а також будь-які стабілізатори і консерванти.\nМолочна сировина та молочні продукти, які ввозяться на митну територію України, підлягають контролю згідно із законодавством України."
    },
    {
      "provision_ref": "art7",
      "section": "7",
      "title": "Стаття 7. Вилучення з обігу, переробка, утилізація, знищення або подальше використання молока, молочної сировини та молочних продуктів, які не відповідають вимогам, встановленим законодавством України",
      "content": "Вилучення з обігу, переробка, утилізація, знищення або подальше використання молока, молочної сировини та молочних продуктів, які не відповідають встановленим законодавством вимогам, проводяться в порядку, встановленому законом.\nМолоко, молочна сировина та молочні продукти, які не відповідають встановленим вимогам і не можуть бути повернуті в обіг шляхом знезараження (знешкодження), переробки, підлягають утилізації або знищенню в порядку, встановленому законом."
    },
    {
      "provision_ref": "art8",
      "section": "8",
      "title": "Стаття 8. Вимоги до технологічного обладнання та супутніх матеріалів",
      "content": "Технологічне обладнання, супутні матеріали та транспортні засоби, в яких перевозяться і зберігаються молоко, молочна сировина та молочні продукти, повинні виготовлятися з матеріалів, дозволених центральним органом виконавчої влади, що забезпечує формування державної політики у сфері охорони здоров’я, для використання за цільовим призначенням і контакту з харчовими продуктами."
    },
    {
      "provision_ref": "art9",
      "section": "9",
      "title": "Стаття 9. Ветеринарно-санітарні вимоги до виробництва молока, молочної сировини та молочних продуктів",
      "content": "Забороняється продаж молока та молочної сировини без документа, що засвідчує епізоотичне благополуччя тварин у господарствах, який видається безплатно центральним органом виконавчої влади, що реалізує державну політику у сфері ветеринарної медицини, згідно із законодавством України."
    },
    {
      "provision_ref": "art10",
      "section": "10",
      "title": "Стаття 10. Організація суб’єктами господарювання контролю за безпечністю та якістю молока, молочної сировини і молочних продуктів",
      "content": "Контроль за безпечністю та якістю молока, молочної сировини і молочних продуктів здійснюється суб’єктами господарювання відповідно до закону шляхом:\nдодержання умов виробництва, зберігання та реалізації молока, молочної сировини і молочних продуктів відповідно до нормативно-правових актів;\nстворення та діяльності лабораторій, обладнаних сучасними приладами і відповідними реактивами для визначення показників безпечності та якості молока, молочної сировини та молочних продуктів."
    },
    {
      "provision_ref": "art13",
      "section": "13",
      "title": "Стаття 13. Права та обов’язки суб’єктів господарювання",
      "content": "Суб’єкти господарювання мають право:\nотримувати від відповідних державних органів у встановленому порядку необхідну інформацію, законодавчі та інші нормативно-правові акти з питань безпечності та якості продукції, що виробляється;\nзвертатися за захистом порушених прав до суду відповідно до закону.\nСуб’єкти господарювання зобов’язані:\nдодержувати вимог нормативно-правових актів при виробництві молока, молочної сировини і молочної продукції, а також при їх зберіганні, транспортуванні та реалізації;\nзабезпечувати додержання вимог санітарних та ветеринарно-санітарних норм і правил, а також за розпорядженнями посадових осіб центрального органу виконавчої влади, що реалізує державну політику у сфері безпечності та окремих показників якості харчових продуктів, здійснювати протиепідемічні та протиепізоотичні заходи з метою запобігання розповсюдженню захворювань, спільних для людей і тварин;\nзабезпечувати контроль безпечності та якості продукції;\nвести в установленому законодавством порядку документацію, яка підтверджує безпечність та якість продукції;\nнадавати необхідну для здійснення державного контролю і нагляду інформацію, документацію, зразки молока, молочної сировини, компонентів рецептури молочних продуктів для проведення лабораторних досліджень у кількості, передбаченій нормативно-правовими актами;\nвиконувати інші обов’язки, встановлені законом;\nза наявності виробничих потужностей забезпечувати повну переробку молочної сировини, а в разі їх відсутності - реалізовувати підприємствам, які можуть її переробляти."
    },
    {
      "provision_ref": "art14",
      "section": "14",
      "title": "Стаття 14. Державний контроль та нагляд у сфері виробництва, переробки, реалізації, експорту та імпорту молока, молочної сировини та молочних продуктів",
      "content": "Державний контроль та нагляд у сфері виробництва, переробки, реалізації, експорту та імпорту молока, молочної сировини та молочних продуктів здійснюють:\nз питань додержання ветеринарно-санітарних вимог у процесі утримання тварин, виробництва молока, молочної сировини, використання обладнання, тари, транспортних засобів, постійного контролю, нагляду з проведенням моніторингових досліджень за показниками їх безпечності, під час експорту та імпорту молочної продукції - центральний орган виконавчої влади, що реалізує державну політику у галузі ветеринарної медицини;\nз питань додержання санітарних норм і правил на молочні продукти, визначення показників їх безпечності та здійснення періодичного нагляду у процесі виробництва, обігу та імпорту молочних продуктів, а також за використанням обладнання, тари, транспортних засобів - центральний орган виконавчої влади, що реалізує державну політику у галузі ветеринарної медицини;\nз питань додержання виробником вимог технічних регламентів, пов’язаних з якістю продукції (крім ветеринарно-санітарних вимог), вимог періодичного державного метрологічного нагляду та вимог законодавства у сфері захисту прав споживачів - центральний орган виконавчої влади, що реалізує державну політику у сфері безпечності та окремих показників якості харчових продуктів, метрологічного нагляду, державного контролю за додержанням законодавства про захист прав споживачів і реклами в цій сфері.\nЗабороняється стягнення плати з виробників молока, молочної сировини і молочних продуктів за здійснення перевірок та нагляду органами державного контролю."
    },
    {
      "provision_ref": "art15",
      "section": "15",
      "title": "Стаття 15. Повноваження посадових осіб, які здійснюють державний контроль та нагляд у сфері виробництва, переробки та реалізації молока, молочної сировини та молочних продуктів",
      "content": "Посадові особи, які здійснюють державний ветеринарно-санітарний контроль (нагляд), а також державний нагляд за додержанням прав споживачів, норм та правил, з метою виконання покладених на них завдань у межах їх компетенції мають право:\nбезперешкодно відвідувати об’єкти перевірки, одержувати необхідну для здійснення державного контролю інформацію, документацію, зразки сировини та готової продукції для проведення лабораторних досліджень у кількості, передбаченій нормативно-правовими актами;\nдавати обов’язкові до виконання вказівки про проведення санітарних, протиепідемічних, ветеринарно-санітарних та протиепізоотичних заходів, а також про усунення у визначені строки порушень норм, правил та вимог державного метрологічного нагляду, встановлених відповідно до законодавства України;\nзабороняти виробництво, переробку та реалізацію молока, молочної сировини і молочних продуктів у разі виявлення невідповідності ветеринарно-санітарним вимогам, вимогам до їх безпечності та якості і невиконання вимог цього Закону;\nзабороняти виробництво, переробку та реалізацію молока, молочної сировини та молочних продуктів до проведення необхідних санітарних, протиепідемічних, ветеринарно-санітарних і протиепізоотичних заходів, а також заходів щодо усунення виявлених порушень норм, правил, встановлених відповідно до законодавства та законних вимог державного метрологічного нагляду."
    },
    {
      "provision_ref": "art16",
      "section": "16",
      "title": "Стаття 16. Державна підтримка виробників молока, молочної сировини і молочних продуктів",
      "content": "Державна підтримка виробників молока, молочної сировини і молочних продуктів здійснюється виходячи з пріоритетності розвитку молочної галузі агропромислового комплексу, зокрема шляхом фінансування з Державного бюджету України:\nпрограм розвитку селекційно-племінної роботи в молочному скотарстві, протиепізоотичних заходів, що мають загальнодержавне значення;\nдотацій на молоко незбиране екстра вищого, першого та другого ґатунку і вершки незгущені;\nпідтримки виробництва продукції дитячого харчування;\nнадання пільгових короткострокових і довгострокових кредитних ресурсів;\nлізингових послуг щодо придбання обладнання вітчизняного та зарубіжного виробництва для технічного переоснащення і запровадження сучасних технологій виробництва та переробки молока і молочних продуктів суб’єктами господарювання, на яких поширюється дія цього Закону;\nстимулювання підвищення якості молока, що відповідає вимогам нормативно-правових актів, через доплати у відсотках до закупівельної ціни:\nдля молока ґатунку екстра - 25 відсотків;\nдля молока вищого ґатунку - 20 відсотків.\nПоложення по нарахуванню та виплаті зазначених у частині першій цієї статті коштів для державної підтримки виробників молока, молочної сировини та молочних продуктів затверджуються Кабінетом Міністрів України за погодженням з комітетами Верховної Ради України з питань аграрної політики та земельних відносин та з питань бюджету."
    },
    {
      "provision_ref": "art21",
      "section": "21",
      "title": "Стаття 21. Відповідальність за порушення норм цього Закону",
      "content": "За порушення норм цього Закону щодо виробництва, переробки та реалізації молока, молочної сировини та молочних продуктів посадові особи і фізичні особи притягаються до відповідальності згідно із законом.\nУ разі порушення вимог показників щодо безпечності та якості продукції на суб’єктів господарювання накладаються штрафи відповідно до закону."
    },
    {
      "provision_ref": "art22",
      "section": "22",
      "title": "Стаття 22. Міжнародне співробітництво у сфері забезпечення належної безпечності та якості молока, молочної сировини і молочних продуктів",
      "content": "Міжнародне співробітництво у сфері забезпечення належної безпечності та якості молока, молочної сировини і молочних продуктів здійснюється шляхом:\nучасті в роботі міжнародних організацій;\nукладання міжнародних договорів;\nгармонізації нормативних документів, норм і правил з міжнародними стандартами, нормами та правилами, які визначають вимоги до безпечності та якості молока, молочної сировини і молочних продуктів, а також ветеринарно-санітарними вимогами;\nобміну інформацією про заходи, які вживаються для забезпечення належної безпечності та якості молока, молочної сировини і молочних продуктів.\nЯкщо міжнародними договорами України, згода на обов’язковість яких надана Верховною Радою України, встановлені інші правила, ніж ті, що передбачені цим Законом, застосовуються правила міжнародних договорів України."
    },
    {
      "provision_ref": "art23",
      "section": "23",
      "title": "Стаття 23. Прикінцеві положення",
      "content": "1. Цей Закон набирає чинності з дня його опублікування.\n3. Кабінету Міністрів України в тримісячний строк внести на розгляд Верховної Ради України пропозиції про внесення змін до законів України, що випливають із цього Закону, та привести свої нормативно-правові акти у відповідність з вимогами цього Закону.\nЛ.КУЧМА"
    }
  ],
  "definitions": []
}