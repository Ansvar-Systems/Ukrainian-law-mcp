{
  "id": "ua-law-221-94",
  "type": "statute",
  "title": "Закон України (221/94-ВР)",
  "title_en": "",
  "short_name": "221/94-ВР",
  "status": "in_force",
  "issued_date": "1994-10-20",
  "url": "https://zakon.rada.gov.ua/laws/show/221/94-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до статті 17\nЗакону України \"Про оборону України\"\n\n( Відомості Верховної Ради України (ВВР), 1994, N 45, ст.410 )\n\nВерховна Рада України п о с т а н о в л я є :\nВнести до статті 17 Закону України \"Про оборону України\"\n( 1932-12 ) (Відомості Верховної Ради України, 1992 р., N 9,\nст.106; 1993 р., N 44, ст.420) зміни і доповнення, виклавши її у\nтакій редакції:\n\" Стаття 17. Територіальна оборона\nТериторіальна оборона є комплексом загальнодержавних, воєнних\nта спеціальних заходів, що застосовуються під час загрози або\nвідбиття агресії з метою охорони та захисту державного кордону від\nпосягань ззовні, забезпечення умов для надійного функціонування\nдержавних органів, мобілізаційного та оперативного розгортання\nвійськ (сил), охорони важливих об'єктів і комунікацій, боротьби з\nдиверсійно-розвідувальними силами та іншими озброєними\nформуваннями агресора на території країни, а також радіаційного,\nхімічного, біологічного захисту військ і населення від наслідків\nаварій (зруйнувань) атомних електростанцій, об'єктів, небезпечних\nу хімічному відношенні, та підтримання режиму воєнного стану.\nДля виконання завдань територіальної оборони залучаються\nЗбройні Сили України, Національна гвардія України, Служба безпеки\nУкраїни, органи та війська Міністерства внутрішніх справ України,\nПрикордонні війська України, війська Цивільної оборони України та\nінші військові формування, створені відповідно до законодавства\nУкраїни, в межах їх компетенції.\nОсновні заходи, організація територіальної оборони і порядок\nвзаємодії міністерств і відомств визначаються Положенням про\nтериторіальну оборону України, що затверджується Президентом\nУкраїни\".\n\nПрезидент України Л.КУЧМА\n\nм. Київ, 20 жовтня 1994 року\nN 221/94-ВР\n\nПро внесення змін і доповнень до статті 17 Закону України \"Про оборону України\"\nЗакон України від 20.10.1994 № 221/94-ВР\n\nПрийняття від 20.10.1994\nПостійна адреса:\nhttps://zakon.rada.gov.ua/go/221/94-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}