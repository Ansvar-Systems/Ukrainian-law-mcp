{
  "id": "ua-law-402-18",
  "type": "statute",
  "title": "Закон України (402-18)",
  "title_en": "",
  "short_name": "402-18",
  "status": "in_force",
  "issued_date": "2013-07-04",
  "url": "https://zakon.rada.gov.ua/laws/show/402-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України у зв’язку із запровадженням державної реєстрації речових прав на нерухоме майно та їх обтяжень\n\n(Відомості Верховної Ради (ВВР), 2014, № 20-21, ст.708)\n\nВерховна Рада України постановляє:\n\nI. Внести зміни до таких законодавчих актів України:\n\n1. У Земельному кодексі України (Відомості Верховної Ради України, 2002 р., № 3-4, ст. 27):\n\n1) в абзаці другому частини другої статті 100 слова \"Договір про встановлення земельного сервітуту\" замінити словами \"Земельний сервітут\";\n\n2) частину четверту статті 132 виключити;\n\n3) у другому реченні частини другої статті 142 слова \"та державній реєстрації\" виключити.\n\n2. У Сімейному кодексі України (Відомості Верховної Ради України, 2002 р., № 21-22, ст. 135):\n\n1) абзац другий частини першої статті 89 викласти в такій редакції:\n\n\"Договір, за яким передається у власність нерухоме майно, має бути нотаріально посвідчений. Право власності на нерухоме майно, що передається за таким договором, виникає з моменту державної реєстрації цього права відповідно до закону\";\n\n2) абзац другий частини першої статті 190 викласти в такій редакції:\n\n\"Такий договір нотаріально посвідчується. Право власності на нерухоме майно за таким договором виникає з моменту державної реєстрації цього права відповідно до закону\".\n\n3. У Цивільному кодексі України (Відомості Верховної Ради України, 2003 р., №№ 40-44, ст. 356):\n\n1) в абзаці другому частини другої статті 402 слова \"Договір про встановлення земельного сервітуту\" замінити словами \"Земельний сервітут\";\n\n2) частину третю статті 811 виключити;\n\n3) статтю 1299 виключити.\n\n4. Підпункт 2 пункту \"б\" частини першої статті 33 Закону України \"Про місцеве самоврядування в Україні\" (Відомості Верховної Ради України, 1997 р., № 24, ст. 170; 2003 р., № 4, ст. 31, № 45, ст. 360; 2004 р., № 15, ст. 228; 2010 р., № 10, ст. 107; із змінами, внесеними Законом України від 2 жовтня 2012 року № 5406-VI) виключити.\n\n5. У Законі України \"Про іпотеку\" (Відомості Верховної Ради України, 2003 р., № 38, ст. 313; 2006 р., № 13, ст. 110, № 16, ст. 134; 2009 р., № 19, ст. 257, № 38, ст. 535; 2013 р., № 23, ст. 224):\n\n1) у статті 3:\n\nчастину другу викласти в такій редакції:\n\n\"Взаємні права і обов’язки іпотекодавця та іпотекодержателя виникають з моменту державної реєстрації іпотеки відповідно до закону\";\n\nу частині третій слова \"нерухомість, будівництво якої не завершено\" замінити словами \"об’єкт незавершеного будівництва\", а слова \"цю нерухомість\" - словами \"цей об’єкт\";\n\nу першому реченні частини шостої слова \"не зареєстровані у встановленому законом порядку або\" виключити;\n\n2) статтю 4 викласти в такій редакції:\n\n\" Стаття 4. Державна реєстрація іпотеки\n\nОбтяження нерухомого майна іпотекою підлягає державній реєстрації відповідно до закону. Державна реєстрація застави повітряних та морських суден, суден внутрішнього плавання, космічних об’єктів проводиться у порядку, встановленому Кабінетом Міністрів України\";\n\n3) у другому реченні частини четвертої статті 20 слова \"внесенню до відповідного державного реєстру за місцем державної реєстрації іпотеки у встановленому законодавством порядку\" замінити словами \"державній реєстрації у порядку, встановленому законодавством про державну реєстрацію речових прав на нерухоме майно та їх обтяжень\";\n\n4) частину першу статті 26 викласти в такій редакції:\n\n\"Передача заставної шляхом вчинення індосаменту надає індосату всі права іпотекодержателя за іпотечним договором та основним зобов’язанням. Індосат набуває прав іпотекодержателя з моменту державної реєстрації відомостей про передачу заставної в установленому законом порядку\".\n\n6. У Законі України \"Про фінансово-кредитні механізми і управління майном при будівництві житла та операціях з нерухомістю\" (Відомості Верховної Ради України, 2003 р., № 52, ст. 377; 2009 р., № 17, ст. 236):\n\n1) у статті 19:\n\nу частині першій слова \"отримані від органів, що здійснюють реєстрацію права власності на нерухоме майно\" виключити;\n\nу першому реченні частини п’ятої слова \"подальшого оформлення\" замінити словами \"подальшої державної реєстрації за довірителем\";\n\nв абзаці першому частини шостої слова \"оформлення правовстановлюючих документів\" замінити словами \"проведення державної реєстрації права власності на закріплений за довірителем об’єкт інвестування\";\n\nу частині одинадцятій:\n\nу першому реченні слово \"Оформлення\" замінити словами \"Державна реєстрація\";\n\nу другому реченні слова \"Органи місцевого самоврядування оформлюють право\" замінити словами \"Органи, що здійснюють державну реєстрацію речових прав на нерухоме майно, проводять державну реєстрацію права\", а слова \"органи місцевого самоврядування\" - словами \"такі органи\";\n\nу частинах дванадцятій та чотирнадцятій слова \"Оформлення\" та \"оформлення\" замінити відповідно словами \"Державна реєстрація\" та \"державної реєстрації\";\n\n2) друге речення статті 35 виключити.\n\n7. Третє речення частини другої статті 19 Закону України \"Про забезпечення вимог кредиторів та реєстрацію обтяжень\" (Відомості Верховної Ради України, 2004 р., № 11, ст. 140) викласти в такій редакції: \"Таке обтяження нерухомого майна виникає з моменту його державної реєстрації в Державному реєстрі речових прав на нерухоме майно\".\n\n8. Частину другу статті 19 -1 Закону України \"Про кооперацію\" (Відомості Верховної Ради України, 2004 р., № 5, ст. 35; 2009 р., № 43, ст. 639) доповнити реченням такого змісту: \"Право власності на таке майно у члена кооперативу виникає з моменту державної реєстрації цього права відповідно до закону\".\n\n9. У Законі України \"Про відчуження земельних ділянок, інших об’єктів нерухомого майна, що на них розміщені, які перебувають у приватній власності, для суспільних потреб чи з мотивів суспільної необхідності\" (Відомості Верховної Ради України, 2010 р., № 1, ст. 2):\n\n1) у першому реченні частини першої статті 12 слова \"та державній реєстрації\" виключити;\n\n2) у частині першій статті 13 слова \"з дня отримання інформації (письмового повідомлення) про викуп до дня нотаріального посвідчення договору купівлі-продажу (іншого правочину, що передбачає передачу права власності) та його державної реєстрації\" замінити словами \"до переходу права власності на таку земельну ділянку, інші об’єкти нерухомого майна, що на ній розміщені, до держави чи територіальної громади\".\n\nII. Цей Закон набирає чинності з дня, наступного за днем його опублікування.\n\nПрезидент України\n\nВ.ЯНУКОВИЧ\n\nм. Київ\n\n4 липня 2013 року\n\n№ 402-VII\n\nПро внесення змін до деяких законодавчих актів України у зв'язку із запровадженням державної реєстрації речових прав на нерухоме майно та їх обтяжень\nЗакон України від 04.07.2013 № 402-VII\n\nПрийняття від 04.07.2013\nПостійна адреса:\nhttps://zakon.rada.gov.ua/go/402-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}