{
  "id": "ua-law-595-97",
  "type": "statute",
  "title": "Закон України (595/97-ВР)",
  "title_en": "",
  "short_name": "595/97-ВР",
  "status": "in_force",
  "issued_date": "1997-10-22",
  "url": "https://zakon.rada.gov.ua/laws/show/595/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n\n{ Закон втратив чинність на підставі Закону\nN 2849-IX ( 2849-20 ) від 13.12.2022 }\n\nПро внесення змін до Закону України\n\"Про телебачення і радіомовлення\"\n( Відомості Верховної Ради України (ВВР), 1998, N 2, ст. 6 )\n\nВерховна Рада України п о с т а н о в л я є :\nI. Внести до Закону України \"Про телебачення і радіомовлення\"\n( 3759-12 ) (Відомості Верховної Ради України, 1994 р., N 10,\nст.43; 1996 р., N 5, ст.18) такі зміни:\n1. У статті 1:\nпісля абзацу третього доповнити статтю новим абзацом\nчетвертим такого змісту:\n\"громадське телерадіомовлення - система позабюджетного\nнеприбуткового загальнонаціонального, регіонального або місцевого\nтелерадіомовлення, що створюється засновниками - юридичними та/або\nфізичними особами\".\nУ зв'язку з цим абзаци четвертий - двадцять четвертий вважати\nвідповідно абзацами п'ятим - двадцять п'ятим;\nабзац сімнадцятий викласти в такій редакції:\n\"суспільне телерадіомовлення - система неприбуткового єдиного\nзагальнонаціонального телебачення і радіомовлення, що має єдину\nпрограмну концепцію, створюється та діє згідно із Законом України\n\"Про систему Суспільного телебачення і радіомовлення\"\n( 485/97-ВР ).\n2. Статтю 11 викласти в такій редакції:\n\" Стаття 11. Структура національного телебачення і\nрадіомовлення України\nСтруктуру національного телебачення і радіомовлення України\nскладають державні, недержавні (приватні) та громадські\nтелерадіоорганізації, засновані юридичними та/або фізичними\nособами відповідно до чинного законодавства України, а також\nсистема Суспільного телебачення і радіомовлення\".\n3. Частину першу статті 12 викласти в такій редакції:\n\"Державні телерадіоорганізації поряд із Суспільним\nтелебаченням і радіомовленням становлять основу національного\nтелебачення і радіомовлення України. Вони утримуються на кошти\nдержавного бюджету і забезпечують телерадіотрансляцію на всю\nтериторію чи відповідний регіон України і на зарубіжну аудиторію\".\n4. Частину третю статті 13 викласти в такій редакції:\n\"Для суспільного мовлення виділяється один із\nзагальнонаціональних теле- та радіоканалів. Рішення про заснування\nтелерадіоорганізацій Суспільного телебачення і радіомовлення\nприймається Верховною Радою України. Суспільне телебачення і\nрадіомовлення має пріоритет в одержанні ліцензії на право\nкористування загальнонаціональними теле- та радіоканалами. Статус\nі діяльність системи Суспільного телебачення і радіомовлення\nвизначаються окремим законом\".\n5. Частину першу статті 28 викласти в такій редакції:\n\"Державні телерадіоорганізації, телерадіоорганізації системи\nСуспільного телебачення і радіомовлення забезпечують відповідно на\nзагальнодержавному чи місцевому рівнях однакові можливості для\nведення передвиборної агітації шляхом безкоштовного надання\nоднакового за обсягом і рівноцінного ефірного часу\".\n6. Статтю 30 доповнити новою частиною сьомою такого змісту:\n\"Рекламна діяльність на каналах Суспільного телерадіомовлення\nзабороняється, за винятком спеціально означених у програмі\nкомерційних презентацій, обсяг трансляції яких не може\nперевищувати трьох відсотків мовлення на добу\".\nУ зв'язку з цим частину сьому вважати частиною восьмою.\n7. Статтю 44 доповнити частиною третьою такого змісту:\n\"Фінансування системи Суспільного телебачення і радіомовлення\nздійснюється відповідно до Закону України \"Про систему Суспільного\nтелебачення і радіомовлення України\".\nII. Цей Закон набирає чинності з дня опублікування.\n\nПрезидент України Л.КУЧМА\n\nм. Київ, 22 жовтня 1997 року\nN 595/97-ВР\n\nПро внесення змін до Закону України \"Про телебачення і радіомовлення\"\nЗакон України від 22.10.1997 № 595/97-ВР\n\nВтрата чинності від 31.03.2023 , підстава — 2849-IX\nПостійна адреса:\nhttps://zakon.rada.gov.ua/go/595/97-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}