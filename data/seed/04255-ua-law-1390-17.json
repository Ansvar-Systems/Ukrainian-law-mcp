{
  "id": "ua-law-1390-17",
  "type": "statute",
  "title": "Закон України (1390-17)",
  "title_en": "",
  "short_name": "1390-17",
  "status": "in_force",
  "issued_date": "2009-05-21",
  "url": "https://zakon.rada.gov.ua/laws/show/1390-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо забезпечення прав дитини,\nнад якою встановлено опіку чи піклування\n( Відомості Верховної Ради України (ВВР), 2009, N 39, ст.559 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. Частину другу статті 247 Сімейного кодексу України\n( 2947-14 ) (Відомості Верховної Ради України, 2002 р., N 21-22,\nст. 135) викласти в такій редакції:\n\"2. Встановлення опіки та піклування не припиняє права дитини\nна отримання пенсії, аліментів, відшкодування шкоди у зв'язку з\nвтратою годувальника та інших соціальних виплат, призначених\nдитині відповідно до законів України, а також права власності\nдитини на ці виплати\".\n2. Частину третю статті 72 Цивільного кодексу України\n( 435-15 ) (Відомості Верховної Ради України, 2003 р., NN 40-44,\nст. 356) викласти в такій редакції:\n\"3. Опікун самостійно здійснює витрати, необхідні для\nзадоволення потреб підопічного, за рахунок пенсії, аліментів,\nвідшкодування шкоди у зв'язку з втратою годувальника, допомоги на\nпідопічну дитину та інших соціальних виплат, призначених на\nпідопічну дитину відповідно до законів України, доходів від майна\nпідопічного тощо\".\n3. У Законі України \"Про державну допомогу сім'ям з дітьми\"\n( 2811-12 ) (Відомості Верховної Ради України, 2001 р., N 20,\nст. 102; 2007 р., N 33, ст. 440; 2008 р., NN 5-8, ст. 78; 2009 р.,\nN 7, ст. 70):\n1) статтю 10 доповнити частиною другою такого змісту:\n\"Одноразова допомога, призначена опікуну, вважається\nвласністю дитини\";\n2) статтю 13 доповнити частиною другою такого змісту:\n\"Допомога по догляду за дитиною, призначена опікуну,\nвважається власністю дитини\";\n3) статтю 16 викласти в такій редакції:\n\" Стаття 16. Право на допомогу на дітей, над якими встановлено\nопіку чи піклування\nДопомога на дітей, над якими встановлено опіку чи піклування,\nпризначається особам, призначеним в установленому законом порядку\nопікунами чи піклувальниками дітей, які позбавлені батьківського\nпіклування. Така допомога вважається власністю дитини\".\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 21 травня 2009 року\nN 1390-VI\n\nПро внесення змін до деяких законодавчих актів України щодо забезпечення прав дитини, над якою встановлено опіку чи піклування\nЗакон України від 21.05.2009 № 1390-VI\n\nПрийняття від 21.05.2009\nПостійна адреса:\nhttps://zakon.rada.gov.ua/go/1390-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}