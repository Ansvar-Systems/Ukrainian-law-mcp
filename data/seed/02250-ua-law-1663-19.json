{
  "id": "ua-law-1663-19",
  "type": "statute",
  "title": "Закон України (1663-19)",
  "title_en": "",
  "short_name": "1663-19",
  "status": "in_force",
  "issued_date": "2016-10-06",
  "url": "https://zakon.rada.gov.ua/laws/show/1663-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 2849-IX від 13.12.2022 }\n\nПро внесення змін до Закону України \"Про телебачення і радіомовлення\" щодо уточнення умов розповсюдження програм телерадіоорганізацій у складі універсальної програмної послуги\n\n(Відомості Верховної Ради (ВВР), 2016, № 47, ст.797)\n\nВерховна Рада України постановляє :\n\nI. Внести до Закону України \"Про телебачення і радіомовлення\" (Відомості Верховної Ради України, 2006 р., № 18, ст. 155 із наступними змінами) такі зміни:\n\n1. У статті 1 термін \"універсальна програмна послуга\" викласти в такій редакції:\n\n\"універсальна програмна послуга - перелік телерадіопрограм, отримання яких усіма абонентами провайдера програмної послуги є обов’язковим і до складу якого входять такі телерадіопрограми:\n\n1) публічного акціонерного товариства \"Національна суспільна телерадіокомпанія України\";\n\n2) телерадіоорганізацій місцевої і регіональної категорій мовлення, що здійснюють мовлення в межах не більш як однієї області (або виключно в межах Автономної Республіки Крим, міст Києва та Севастополя), що відповідно до ліцензій на мовлення здійснюють ефірне телевізійне мовлення або цифрове мовлення з використанням радіочастотного ресурсу, на території розташування відповідної багатоканальної телемережі, що використовується провайдером програмної послуги, за умови, що такі телерадіоорганізації не здійснюють ретрансляції програм інших мовників та не володіють іншими ліцензіями, що дозволяють здійснювати ефірне або багатоканальне мовлення в інших областях (регіонах) України;\n\n3) державного підприємства \"Парламентський телеканал \"Рада\" або його правонаступника за умови наявності у нього ліцензії на мовлення\".\n\n2. Частину дев’яту статті 39 викласти в такій редакції:\n\n\"9. Провайдер зобов’язаний забезпечити усім абонентам можливість отримання програм універсальної програмної послуги.\n\nДля розповсюдження програм універсальної програмної послуги провайдер не зобов’язаний укладати договори з відповідними телерадіоорганізаціями.\n\nПерелік програм універсальної програмної послуги затверджується Національною радою для населеного пункту (села, селища, міста, району, області, всієї України), на території якого провадить діяльність провайдер програмної послуги, з урахуванням виду технології, що використовується для провадження такої діяльності.\n\nРішення Національної ради про затвердження переліку програм універсальної програмної послуги не є регуляторним актом, не потребує державної реєстрації в Міністерстві юстиції України.\n\nОприлюднення такого рішення здійснюється в порядку, встановленому частиною четвертою статті 17 Закону України \"Про Національну раду України з питань телебачення і радіомовлення\".\n\nII. Прикінцеві та перехідні положення\n\n1. Цей Закон набирає чинності з 1 січня 2017 року.\n\n2. До складу універсальної програмної послуги входять програми Національної телекомпанії України до її перетворення у публічне акціонерне товариство \"Національна суспільна телерадіокомпанія України\".\n\n3. Національній раді України з питань телебачення і радіомовлення протягом двох місяців з дня опублікування цього Закону затвердити перелік програм універсальної програмної послуги та оприлюднити його в порядку, встановленому частиною четвертою статті 17 Закону України \"Про Національну раду України з питань телебачення і радіомовлення\".\n\nПрезидент України\n\nП.ПОРОШЕНКО\n\nм. Київ\n\n6 жовтня 2016 року\n\n№ 1663-VIII\n\nПро внесення змін до Закону України \"Про телебачення і радіомовлення\" щодо уточнення умов розповсюдження програм телерадіоорганізацій у складі універсальної програмної послуги\nЗакон України від 06.10.2016 № 1663-VIII\n\nВтрата чинності від 31.03.2023 , підстава — 2849-IX\nПостійна адреса:\nhttps://zakon.rada.gov.ua/go/1663-19\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}