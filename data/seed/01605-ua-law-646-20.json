{
  "id": "ua-law-646-20",
  "type": "statute",
  "title": "Закон України (646-20)",
  "title_en": "",
  "short_name": "646-20",
  "status": "in_force",
  "issued_date": "2020-06-02",
  "url": "https://zakon.rada.gov.ua/laws/show/646-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art5",
      "section": "5",
      "title": "Стаття 5. Розмір державної соціальної допомоги",
      "content": "Розмір державної соціальної допомоги визначається як різниця між прожитковим мінімумом для сім’ї та її середньомісячним сукупним доходом.\nДо стабілізації економічного становища в Україні розмір державної соціальної допомоги визначається з урахуванням рівня забезпечення прожиткового мінімуму.\nРівень забезпечення прожиткового мінімуму встановлюється виходячи з можливостей Державного бюджету України і затверджується одночасно з прийняттям закону про Державний бюджет України на відповідний рік.\nДля громадян, які одержали статус особи, яка проживає і працює (навчається) на території населеного пункту, якому надано статус гірського, прожитковий мінімум збільшується на 20 відсотків.\nМаксимальний розмір державної соціальної допомоги не може перевищувати прожитковий мінімум для сім’ї, крім випадків, передбачених частиною четвертою цієї статті\";\n3) статтю 7 виключити;\n4) статтю 9 викласти в такій редакції:\n\" Стаття 9. Заходи щодо сприяння економічній самостійності малозабезпеченої сім’ї\nЗ метою сприяння економічній самостійності малозабезпеченої сім’ї непрацюючій працездатній особі з числа членів такої сім’ї, яка бажає провадити підприємницьку діяльність, у порядку, визначеному Кабінетом Міністрів України, державною службою зайнятості може надаватися одноразова безвідсоткова поворотна допомога на здобуття економічної самостійності малозабезпеченої сім’ї за рахунок коштів державного бюджету.\nПорядок надання допомоги на здобуття економічної самостійності малозабезпеченої сім’ї, її розмір та умови повернення визначаються Кабінетом Міністрів України\";\n5) у статті 10 слова \"місцевої державної адміністрації\" замінити словами \"органу соціального захисту населення\";\n6) статтю 12 виключити;\n7) статтю 13 викласти в такій редакції:\n\" Стаття 13. Контроль за правильністю призначення і виплати державної соціальної допомоги\nКонтроль за правильністю призначення і виплати державної соціальної допомоги, використання коштів Державного бюджету України, спрямованих на надання такої допомоги, здійснює центральний орган виконавчої влади, що реалізує державну політику у сфері державного контролю за додержанням вимог законодавства під час надання соціальної підтримки.\nПід час надання державної соціальної допомоги проводиться перевірка майнового стану членів сім’ї в порядку, визначеному Кабінетом Міністрів України\".\n2. Статтю 1 Закону України \"Про державну соціальну допомогу особам з інвалідністю з дитинства та дітям з інвалідністю\" (Відомості Верховної Ради України, 2001 р., № 1, ст. 2 із наступними змінами) доповнити частиною шостою такого змісту:\n\"Порядок призначення і виплати державної соціальної допомоги, перелік документів, необхідних для призначення допомоги згідно з цим Законом, встановлюються Кабінетом Міністрів України\".\n3. У Законі України \"Про державну допомогу сім’ям з дітьми\" (Відомості Верховної Ради України, 2001 р., № 20, ст. 102 із наступними змінами):\n1) статтю 2 викласти в такій редакції:\n\" Стаття 2. Поняття і терміни, що вживаються у цьому Законі\nУ цьому Законі поняття і терміни вживаються у такому значенні:\nдитина - особа віком до 18 років (повноліття), якщо згідно із законом вона не набуває прав повнолітньої раніше;\nсім’я з дітьми - поєднане родинними зв’язками та зобов’язаннями щодо утримання коло осіб, у якому виховуються рідні, усиновлені діти, а також діти, над якими встановлено опіку чи піклування, прийомні сім’ї, дитячі будинки сімейного типу;\nсередньомісячний сукупний дохід сім’ї - обчислений у середньому за місяць дохід усіх членів сім’ї, одержаний ними протягом шести місяців, у порядку, визначеному Кабінетом Міністрів України.\nПри цьому до середньомісячного сукупного доходу сім’ї не включається допомога на дітей-сиріт та дітей, позбавлених батьківського піклування, які перебувають у дитячих будинках сімейного типу та прийомних сім’ях, допомога на дітей, над якими встановлено опіку чи піклування, грошове забезпечення військовослужбовців, осіб рядового і начальницького складу, які беруть безпосередню участь в антитерористичній операції, на час її проведення, безпосередню участь у здійсненні заходів із забезпечення національної безпеки і оборони, відсічі і стримування збройної агресії Російської Федерації у Донецькій та Луганській областях, під час здійснення зазначених заходів, а також інші доходи, визначені Кабінетом Міністрів України\";\n2) у статті 12 :\nчастину першу викласти в такій редакції:\n\"Допомога при народженні першої та кожної наступної дитини призначається у розмірі 41280 гривень. Виплата допомоги здійснюється одноразово у сумі 10320 гривень, решта суми допомоги виплачується протягом наступних 36 місяців рівними частинами у порядку, встановленому Кабінетом Міністрів України\";\nчастину другу виключити;\n3) у статті 12 -1 слова \"або дітей, позбавлених батьківського піклування\" замінити словами \"дітей, позбавлених батьківського піклування, або дитину, батьки якої надали згоду на її усиновлення, крім випадку усиновлення одним із подружжя дитини іншого подружжя\";\n4) статтю 18 викласти в такій редакції:\n\" Стаття 18. Розмір допомоги на дітей, над якими встановлено опіку чи піклування\nДопомога на дітей, над якими встановлено опіку чи піклування, надається у розмірі, що становить 2,5 розміру прожиткового мінімуму для дитини відповідного віку, на дітей з інвалідністю, над якими встановлено опіку чи піклування, - 3,5 розміру прожиткового мінімуму для дитини відповідного віку.\nУ разі якщо на дитину (на дитину з інвалідністю) виплачуються призначені у встановленому порядку пенсія, аліменти, стипендія, державна допомога (крім державної соціальної допомоги, що виплачується на дітей з інвалідністю відповідно до законодавства), розмір допомоги на дитину, над якою встановлено опіку чи піклування, визначається як різниця між 2,5 розміру прожиткового мінімуму (для дитини з інвалідністю, над якою встановлено опіку чи піклування, - 3,5 розміру прожиткового мінімуму) для дитини відповідного віку та розміром призначених пенсії, аліментів, стипендії, державної допомоги\";\n5) статтю 18 -2 доповнити частиною третьою такого змісту:\n\"Для призначення, виплати та припинення виплати допомоги на дітей одиноким матерям додатково застосовуються умови призначення, виплати та підстави для припинення виплати державної соціальної допомоги малозабезпеченим сім’ям у порядку, встановленому Кабінетом Міністрів України\".\n4. У Законі України \"Про державну соціальну допомогу особам, які не мають права на пенсію, та особам з інвалідністю\" (Відомості Верховної Ради України, 2004 р., № 33-34, ст. 404 із наступними змінами):\n1) у статті 7 :\nу частині першій:\nу пункті 4 слова і цифру \"(крім осіб з інвалідністю I групи)\" замінити словами і цифрами \"(крім осіб з інвалідністю I групи та осіб, зазначених у пункті 6 цієї частини)\";\nпункт 5 після слів і цифр \"зазначених у пунктах 1-3\" доповнити цифрою \"6\";\nдоповнити пунктом 6 такого змісту:\n\"6) одиноким особам, які досягли 80-річного віку та за висновком лікарсько-консультативної комісії потребують постійного стороннього догляду і одержують пенсію відповідно до Закону України \"Про загальнообов’язкове державне пенсійне страхування\" або Закону України \"Про пенсійне забезпечення осіб, звільнених з військової служби, та деяких інших осіб\";\nабзац третій частини другої доповнити словами \"а також іншим особам, за здійснення догляду за якими виплачується компенсація на догляд\";\n2) статтю 8 доповнити пунктом 6 такого змісту:\n\"6) особам, зазначеним у пункті 6 частини першої статті 7 цього Закону, - у розмірі 40 відсотків прожиткового мінімуму для осіб, які втратили працездатність\";\n3) у статті 9 цифри і слово \"4 і 5\" замінити цифрами \"4-6\";\n4) доповнити статтею 13 -1 такого змісту:\n\" Стаття 13 -1 . Джерела покриття витрат на виплату державної соціальної допомоги на догляд\nВиплата державної соціальної допомоги на догляд і покриття витрат на її доставку здійснюються за рахунок коштів державного бюджету\".\n5. У Законі України \"Про зайнятість населення\" (Відомості Верховної Ради України, 2013 р., № 24, ст. 243 із наступними змінами):\n1) у статті 14 :\nчастину першу доповнити пунктом 9 такого змісту:\n\"9) непрацюючі працездатні особи, які отримують державну соціальну допомогу малозабезпеченим сім’ям\";\nабзац перший частини другої після слів \"Законом України \"Про основи соціальної захищеності осіб з інвалідністю в Україні\" доповнити словами і цифрою \"та осіб, зазначених у пункті 9 частини першої цієї статті\";\n2) частину другу статті 24 доповнити пунктом 7 такого змісту:\n\"7) створення стимулів для інтеграції на ринок праці непрацюючих працездатних осіб з числа членів малозабезпечених сімей\".\nII. Прикінцеві положення\n1. Цей Закон набирає чинності з 1 липня 2020 року, крім підпункту 4 пункту 3 та пункту 4 розділу I цього Закону, які набирають чинності з дня, наступного за днем опублікування цього Закону, та застосовуються з 1 січня 2020 року.\n2. Кабінету Міністрів України:\n1) у шестимісячний строк з дня опублікування цього Закону:\nпривести свої нормативно-правові акти у відповідність із цим Законом;\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом;\n2) включити інформацію про виконання цього Закону до звіту про хід і результати виконання Програми діяльності Кабінету Міністрів України за 2020 рік .\nВ.ЗЕЛЕНСЬКИЙ"
    }
  ],
  "definitions": []
}