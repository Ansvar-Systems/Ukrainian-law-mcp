{
  "id": "ua-law-1190-18",
  "type": "statute",
  "title": "Закон України (1190-18)",
  "title_en": "",
  "short_name": "1190-18",
  "status": "in_force",
  "issued_date": "2014-04-08",
  "url": "https://zakon.rada.gov.ua/laws/show/1190-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо посилення матеріально-фінансового забезпечення обороноздатності держави\n\n(Відомості Верховної Ради (ВВР), 2014, № 23, ст.871)\n\nВерховна Рада України постановляє:\n\nI. Внести зміни до таких законів України:\n\n1. У статті 2 Закону України \"Про оборону України\" (Відомості Верховної Ради України, 2000 р., № 49, ст. 420; 2008 р., №№ 5-8, ст. 78; 2009 р., № 19, ст. 258):\n\n1) у частині шостій слово \"виключно\" виключити;\n\n2) доповнити частиною сьомою такого змісту:\n\n\"Фінансування потреб національної оборони держави може здійснюватися додатково за рахунок благодійних пожертв фізичних та юридичних осіб у порядку, визначеному Кабінетом Міністрів України\".\n\n2. У Законі України \"Про Збройні Сили України\" (Відомості Верховної Ради України, 2000 р., № 48, ст. 410; 2005 р., № 10, ст. 188; 2009 р., № 36-37, ст. 513; 2012 р., № 25, ст. 264; 2013 р., № 38, ст. 499):\n\n1) частину першу статті 9 після абзацу п’ятого доповнити новим абзацом такого змісту:\n\n\"визначає порядок фінансування Збройних Сил України за рахунок благодійних пожертв фізичних та юридичних осіб для забезпечення бойової, мобілізаційної готовності, боєздатності і функціонування Збройних Сил України\".\n\nУ зв’язку з цим абзаци шостий - десятий вважати відповідно абзацами сьомим - одинадцятим;\n\n2) статтю 15 після частини першої доповнити новою частиною такого змісту:\n\n\"Фінансування Збройних Сил України може здійснюватися додатково за рахунок благодійних пожертв фізичних та юридичних осіб у порядку, визначеному Кабінетом Міністрів України\".\n\nУ зв’язку з цим частини другу та третю вважати відповідно частинами третьою та четвертою.\n\n3. Статтю 7 Закону України \"Про мобілізаційну підготовку та мобілізацію\" (Відомості Верховної Ради України, 2005 р., № 16, ст. 255; 2014 р., № 4, ст. 61) після частини четвертої доповнити новою частиною такого змісту:\n\n\"5. Фінансування мобілізаційної підготовки та/або заходів з мобілізації може здійснюватися додатково за рахунок благодійних пожертв фізичних та юридичних осіб у порядку, визначеному Кабінетом Міністрів України\".\n\nУ зв’язку з цим частину п’яту вважати частиною шостою.\n\n4. У Законі України \"Про гуманітарну допомогу\" (Відомості Верховної Ради України, 1999 р., № 51, ст. 451; 2005 р., № 34, ст. 442; 2013 р., № 25, ст. 252):\n\n1) перше речення абзацу третього статті 1 доповнити словами \"а також для підготовки до збройного захисту держави та її захисту у разі збройної агресії або збройного конфлікту\";\n\n2) частину третю статті 14 доповнити словами \"крім випадків надходження гуманітарної допомоги для запобігання та усунення наслідків надзвичайних ситуацій у мирний час і під час воєнного стану, у разі збройної агресії чи загрози нападу з боку інших держав, внутрішніх чи закордонних терористичних, сепаратистських або інших незаконних збройних формувань\".\n\n5. Частину другу статті 3 Закону України \"Про благодійну діяльність та благодійні організації\" (Відомості Верховної Ради України, 2013 р., № 25, ст. 252) доповнити пунктом 15 такого змісту:\n\n\"15) сприяння обороноздатності та мобілізаційній готовності країни, захисту населення у надзвичайних ситуаціях мирного і воєнного стану\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у десятиденний строк після набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення нормативно-правових актів міністерств та інших центральних органів виконавчої влади у відповідність із цим Законом.\n\nВиконуючий обов'язки\n\nПрезидента України,\n\nГолова Верховної Ради\n\nУкраїни\n\nО.ТУРЧИНОВ\n\nм. Київ\n\n8 квітня 2014 року\n\n№ 1190-VII\n\nПро внесення змін до деяких законодавчих актів України щодо посилення матеріально-фінансового забезпечення обороноздатності держави\nЗакон України від 08.04.2014 № 1190-VII\n\nПрийняття від 08.04.2014\nПостійна адреса:\nhttps://zakon.rada.gov.ua/go/1190-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}