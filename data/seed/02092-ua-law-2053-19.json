{
  "id": "ua-law-2053-19",
  "type": "statute",
  "title": "Закон України (2053-19)",
  "title_en": "",
  "short_name": "2053-19",
  "status": "in_force",
  "issued_date": "2017-05-23",
  "url": "https://zakon.rada.gov.ua/laws/show/2053-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 2145-VIII від 05.09.2017 , ВВР, 2017, № 38-39, ст.380}\n\nПро внесення змін до Закону України \"Про освіту\" щодо особливостей доступу осіб з особливими освітніми потребами до освітніх послуг\n\n(Відомості Верховної Ради (ВВР), 2017, № 30, ст.322)\n\nВерховна Рада України постановляє:\n\n1. Внести до Закону України \"Про освіту\" (Відомості Верховної Ради України, 1996 р., № 21, ст. 84 із наступними змінами) такі зміни:\n\n1) у частині першій статті 3:\n\nв абзаці першому слова \"на безкоштовну освіту в усіх державних навчальних закладах\" замінити словами \"на освіту в усіх навчальних закладах, у тому числі на безоплатну освіту в державних і комунальних навчальних закладах\", а слова \"місця проживання та інших обставин\" - словами \"особливих освітніх потреб, місця проживання та інших ознак\";\n\nабзац четвертий після слова \"заочною\" доповнити словами \"дистанційною, індивідуальною\";\n\nдоповнити абзацом п’ятим такого змісту:\n\n\"створенням належних умов для здобуття освіти особами з особливими освітніми потребами з урахуванням їхніх індивідуальних потреб в умовах інклюзивного навчання\";\n\n2) абзац другий статті 6 доповнити словами \"у тому числі доступність для осіб з особливими освітніми потребами освітніх послуг, зокрема інклюзивного навчання, за місцем проживання\";\n\n3) статтю 7 доповнити частиною другою такого змісту:\n\n\"Особам з особливими освітніми потребами забезпечується право на навчання за допомогою найбільш доступних для таких осіб мови, методів і способів спілкування, зокрема навчання жестовою мовою, шрифтом Брайля\";\n\n4) частину першу статті 14 доповнити абзацами дванадцятим і тринадцятим такого змісту:\n\n\"забезпечують доступ осіб з особливими освітніми потребами до державних і комунальних навчальних закладів шляхом створення безперешкодного середовища відповідно до законодавства за рахунок коштів відповідних місцевих бюджетів;\n\nзабезпечують підвезення учнів, вихованців з особливими освітніми потребами до місця навчання і додому, у тому числі шкільними автобусами, пристосованими для перевезення дітей, які пересуваються на кріслах колісних\";\n\n5) доповнити статтею 23 -1 такого змісту:\n\n\" Стаття 23 -1 . Забезпечення реалізації права на освіту осіб з особливими освітніми потребами\n\n1. Особа з особливими освітніми потребами - це особа, яка потребує додаткової постійної чи тимчасової підтримки в освітньому процесі з метою забезпечення права на освіту, сприяння розвитку особистості, поліпшення стану здоров’я та якості життя, підвищення рівня участі у житті громади.\n\n2. Інклюзивне навчання - це система освітніх послуг, що забезпечує реалізацію права на освіту осіб з особливими освітніми потребами, а також їх соціалізацію та інтеграцію в суспільство. Психолого-педагогічна, корекційно-розвиткова та інша допомога особам з особливими освітніми потребами в системі освіти надається у порядку, встановленому Кабінетом Міністрів України, з урахуванням їхніх потреб, визначених в індивідуальній програмі розвитку особи з особливими освітніми потребами.\n\n3. Індивідуальна програма розвитку особи з особливими освітніми потребами - це документ, що забезпечує індивідуалізацію навчання особи з особливими освітніми потребами, визначає перелік необхідних психолого-педагогічних, корекційно-розвиткових та інших послуг і засобів для розвитку дитини, який розробляється групою фахівців з обов’язковим залученням батьків чи інших законних представників дитини\";\n\n6) частину сьому статті 36 викласти в такій редакції:\n\n\"7. Для здобуття загальної середньої освіти створюються вечірні (змінні) школи, інклюзивні та/або спеціальні класи для навчання осіб з особливими освітніми потребами, а також класи, групи з очною, заочною, дистанційною формами навчання при загальноосвітніх школах.\n\nЗагальноосвітні навчальні заклади на підставі письмового звернення особи з особливими освітніми потребами, її батьків чи законних представників створюють інклюзивні та/або спеціальні класи для навчання осіб з особливими освітніми потребами\";\n\n7) статтю 40 доповнити частиною четвертою такого змісту:\n\n\"4. Професійна підготовка або перепідготовка осіб з особливими освітніми потребами у професійно-технічних навчальних закладах здійснюється за рахунок бюджетних коштів у межах обсягу державного замовлення з урахуванням медичних показань і протипоказань для подальшої трудової діяльності таких осіб. Вибір форм і методів професійної підготовки проводиться згідно з висновками спеціалістів медико-соціальної експертної комісії або лікарсько-консультативної комісії лікувально-профілактичних закладів\";\n\n8) у частині третій статті 42:\n\nабзац перший після слова \"заочна\" доповнити словом \"дистанційна\";\n\nв абзаці другому слово \"умови\" замінити словами \"рівні умови\";\n\n9) частину другу статті 48 після слова \"заочною\" доповнити словом \"дистанційною\";\n\n10) у статтю 61 включити частину третю такого змісту:\n\n\"3. Фінансування у визначеному Кабінетом Міністрів України порядку додаткових корекційно-розвиткових занять (послуг) та придбання спеціальних засобів корекції психофізичного розвитку, визначених індивідуальною програмою розвитку особи з особливими освітніми потребами, здійснюється за рахунок коштів субвенції з державного бюджету місцевим бюджетам на надання державної підтримки особам з особливими освітніми потребами, коштів місцевих бюджетів, інших джерел, не заборонених законодавством\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n23 травня 2017 року\n\n№ 2053-VIII\n\nПро внесення змін до Закону України \"Про освіту\" щодо особливостей доступу осіб з особливими освітніми потребами до освітніх послуг\nЗакон України від 23.05.2017 № 2053-VIII\n\nВтрата чинності від 28.09.2017 , підстава — 2145-VIII\nПостійна адреса:\nhttps://zakon.rada.gov.ua/go/2053-19\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}