{
  "id": "ua-law-77-97",
  "type": "statute",
  "title": "Закон України (77/97-ВР)",
  "title_en": "",
  "short_name": "77/97-ВР",
  "status": "in_force",
  "issued_date": "1997-02-18",
  "url": "https://zakon.rada.gov.ua/laws/show/77/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art4",
      "section": "4",
      "title": "Стаття 4. Платники податків і зборів (обов'язкових платежів)",
      "content": "Платниками податків і зборів (обов'язкових платежів) є\nюридичні і фізичні особи, на яких згідно з законами України\nпокладено обов'язок сплачувати податки і збори (обов'язкові\nплатежі).\nСтаття 5. Облік платників податків і зборів (обов'язкових\nплатежів)\nОблік платників податків і зборів (обов'язкових платежів)\nздійснюється державними податковими органами та іншими державними\nорганами відповідно до законодавства. Банки та інші\nфінансово-кредитні установи відкривають рахунки платникам податків\nі зборів (обов'язкових платежів) лише за умови пред'явлення ними\nдокумента, що підтверджує взяття їх на облік у державному\nподатковому органі, і в триденний термін повідомляють про це\nдержавний податковий орган."
    },
    {
      "provision_ref": "art6",
      "section": "6",
      "title": "Стаття 6. Об'єкти оподаткування",
      "content": "Об'єктами оподаткування є доходи (прибуток), додана вартість\nпродукції (робіт, послуг), вартість продукції (робіт, послуг), у\nтому числі митна, або її натуральні показники, спеціальне\nвикористання природних ресурсів, майно юридичних і фізичних осіб\nта інші об'єкти, визначені законами України про оподаткування."
    },
    {
      "provision_ref": "art7",
      "section": "7",
      "title": "Стаття 7. Порядок встановлення податкових ставок",
      "content": "Ставки податків і зборів (обов'язкових платежів)\nвстановлюються Верховною Радою України, Верховною Радою Автономної\nРеспубліки Крим і сільськими, селищними, міськими радами\nвідповідно до законів України про оподаткування і не змінюються\nпротягом бюджетного року.\nЗміна податкових ставок і механізм справляння податків і\nзборів (обов'язкових платежів) не можуть запроваджуватися Законом\nУкраїни про Державний бюджет України на відповідний рік.\nСтаття 8. Порядок зарахування податків і зборів (обов'язкових\nплатежів) до бюджетів та державних цільових фондів\nПорядок зарахування податків і зборів (обов'язкових платежів)\nдо Державного бюджету України і місцевих бюджетів та державних\nцільових фондів встановлюється Верховною Радою України, Верховною\nРадою Автономної Республіки Крим і сільськими, селищними, міськими\nрадами відповідно до цього Закону та інших законів України.\nСтаття 9. Обов'язки платників податків і зборів (обов'язкових\nплатежів)\n1. Платники податків і зборів (обов'язкових платежів)\nзобов'язані:\n1) вести бухгалтерський облік, складати звітність про\nфінансово-господарську діяльність і забезпечувати її зберігання у\nтерміни, встановлені законами;\n2) подавати до державних податкових органів та інших\nдержавних органів відповідно до законів декларації, бухгалтерську\nзвітність та інші документи і відомості, пов'язані з обчисленням і\nсплатою податків і зборів (обов'язкових платежів);\n3) сплачувати належні суми податків і зборів (обов'язкових\nплатежів) у встановлені законами терміни;\n4) допускати посадових осіб державних податкових органів до\nобстеження приміщень, що використовуються для одержання доходів чи\nпов'язані з утриманням об'єктів оподаткування, а також для\nперевірок з питань обчислення і сплати податків і зборів\n(обов'язкових платежів).\n2. Керівники і відповідні посадові особи юридичних осіб та\nфізичні особи під час перевірки, що проводиться державними\nподатковими органами, зобов'язані давати пояснення з питань\nоподаткування у випадках, передбачених законами, виконувати вимоги\nдержавних податкових органів щодо усунення виявлених порушень\nзаконів про оподаткування і підписати акт про проведення\nперевірки.\n3. Обов'язок юридичної особи щодо сплати податків і зборів\n(обов'язкових платежів) припиняється із сплатою податку, збору\n(обов'язкового платежу) або його скасуванням. У разі ліквідації\nюридичної особи заборгованість з податків і зборів (обов'язкових\nплатежів) сплачується у порядку, встановленому законами України.\n4. Обов'язок фізичної особи щодо сплати податків і зборів\n(обов'язкових платежів) припиняється із сплатою податку і збору\n(обов'язкового платежу) або його скасуванням, а також у разі\nсмерті платника.\nСтаття 10. Права платників податків і зборів (обов'язкових\nплатежів)\nПлатники податків і зборів (обов'язкових платежів) мають\nправо:\n1) подавати державним податковим органам документи, що\nпідтверджують право на пільги щодо оподаткування у порядку,\nвстановленому законами України;\n2) одержувати та ознайомлюватися з актами перевірок,\nпроведених державними податковими органами;\n3) оскаржувати у встановленому законом порядку рішення\nдержавних податкових органів та дії їх посадових осіб.\nСтаття 11. Відповідальність платників податків і зборів\n(обов'язкових платежів) за порушення податкових\nзаконів\nВідповідальність за правильність обчислення, своєчасність\nсплати податків і зборів (обов'язкових платежів) і додержання\nзаконів про оподаткування несуть платники податків і зборів\n(обов'язкових платежів) відповідно до законів України.\nСтаття 12. Обов'язки банків та інших фінансово-кредитних\nустанов\n1. Банки та інші фінансово-кредитні установи зобов'язані\nподавати державним податковим органам на їх запит відомості про\nнаявність і рух коштів на розрахункових та інших рахунках\nплатників податків - клієнтів цих установ.\n2. Банки та інші фінансово-кредитні установи виконують\nдоручення платників податків і зборів (обов'язкових платежів) на\nперерахування податків і зборів (обов'язкових платежів) до\nДержавного бюджету України і місцевих бюджетів у встановлений\nзаконами України термін.\n3. Керівник та інші посадові особи банків та інших\nфінансово-кредитних установ за невиконання вимог, передбачених\nчастинами першою і другою цієї статті, а також за неподання\nдержавним податковим органам відомостей про відкриття рахунків\nсуб'єктам підприємницької діяльності притягаються до\nвідповідальності згідно з законами України.\nСтаття 13. Види податків і зборів (обов'язкових платежів), що\nсправляються на території України\nВ Україні справляються:\nзагальнодержавні податки і збори (обов'язкові платежі);\nмісцеві податки і збори (обов'язкові платежі).\nСтаття 14. Загальнодержавні податки і збори (обов'язкові\nплатежі)\n1. До загальнодержавних належать такі податки і збори\n(обов'язкові платежі):\n1) податок на додану вартість;\n2) акцизний збір;\n3) податок на прибуток підприємств;\n4) податок на доходи фізичних осіб;\n5) мито;\n6) державне мито;\n7) податок на нерухоме майно (нерухомість);\n8) плата (податок) за землю;\n9) рентні платежі;\n10) податок з власників транспортних засобів та інших\nсамохідних машин і механізмів;\n11) податок на промисел;\n12) збір за геологорозвідувальні роботи, виконані за рахунок\nдержавного бюджету;\n13) збір за спеціальне використання природних ресурсів;\n14) збір за забруднення навколишнього природного середовища;\n15) збір до Фонду для здійснення заходів щодо ліквідації\nнаслідків Чорнобильської катастрофи та соціального захисту\nнаселення;\n16) збір на обов'язкове соціальне страхування;\n17) збір на обов'язкове державне пенсійне страхування;\n18) збір до Державного інноваційного фонду;\n19) плата за торговий патент на деякі види підприємницької\nдіяльності.\n2. Загальнодержавні податки і збори (обов'язкові платежі)\nвстановлюються Верховною Радою України і справляються на всій\nтериторії України.\n3. Порядок зарахування загальнодержавних податків і зборів\n(обов'язкових платежів) до Державного бюджету України, бюджету\nАвтономної Республіки Крим, місцевих бюджетів і державних цільових\nфондів визначається згідно з законами України.\n4. Податки і збори (обов'язкові платежі), зазначені в пунктах\n7, 8, 10, 11, 13, 14 частини першої цієї статті, на території\nАвтономної Республіки Крим встановлюються Верховною Радою\nАвтономної Республіки Крим. При цьому ставки податків і зборів\n(обов'язкових платежів) визначаються в межах граничних розмірів\nставок, установлених законами України."
    },
    {
      "provision_ref": "art15",
      "section": "15",
      "title": "Стаття 15. Місцеві податки і збори (обов'язкові платежі)",
      "content": "1. До місцевих податків належать:\n1) податок з реклами;\n2) комунальний податок.\n2. До місцевих зборів (обов'язкових платежів) належать:\n1) готельний збір;\n2) збір за припаркування автотранспорту;\n3) ринковий збір;\n4) збір за видачу ордера на квартиру;\n5) курортний збір;\n6) збір за участь у бігах на іподромі;\n7) збір за виграш на бігах на іподромі;\n8) збір з осіб, які беруть участь у грі на тоталізаторі на\nіподромі;\n9) збір за право використання місцевої символіки;\n10) збір за право проведення кіно- і телезйомок;\n11) збір за проведення місцевого аукціону, конкурсного\nрозпродажу і лотерей;\n12) збір за проїзд по території прикордонних областей\nавтотранспорту, що прямує за кордон;\n13) збір за видачу дозволу на розміщення об'єктів торгівлі та\nсфери послуг;\n14) збір з власників собак.\n3. Місцеві податки і збори (обов'язкові платежі), механізм\nсправляння та порядок їх сплати встановлюються сільськими,\nселищними, міськими радами відповідно до переліку і в межах\nграничних розмірів ставок, установлених законами України, крім\nзбору за проїзд по території прикордонних областей автотранспорту,\nщо прямує за кордон, який встановлюється обласними радами. При\nцьому податки і збори (обов'язкові платежі), зазначені у пункті 2\nчастини першої і пунктах 2-4, 13 та 14 частини другої цієї\nстатті, є обов'язковими для встановлення сільськими, селищними та\nміськими радами за наявності об'єктів оподаткування або умов, з\nякими пов'язане запровадження цих податків і зборів.\n4. Суми податків і зборів (обов'язкових платежів), зазначених\nу цій статті, зараховуються до місцевих бюджетів у порядку,\nвизначеному сільськими, селищними, міськими радами, якщо інше не\nвстановлено законами України.\nСтаття 16. Джерела сплати податків і зборів (обов'язкових\nплатежів)\n1. Джерела сплати податків і зборів (обов'язкових платежів)\nвстановлюються відповідними законами про податки, збори\n(обов'язкові платежі).\n2. Державні та інші цільові фонди, які не передбачені цим\nЗаконом, мають своїм джерелом виключно прибуток підприємств, який\nзалишається після сплати всіх податків і зборів (обов'язкових\nплатежів), передбачених статтями 14 і 15 цього Закону.\nВідрахування до цих фондів здійснюються на добровільних засадах.\nСтаття 17. Порядок сплати податків і зборів (обов'язкових\nплатежів)\nСплата податків і зборів (обов'язкових платежів) провадиться\nу порядку, встановленому цим Законом та іншими законами України.\nПодатки і збори (обов'язкові платежи), які відповідно до\nзаконів включаються до ціни товарів (робіт, послуг) або\nвідносяться на їх собівартість, сплачуються незалежно від\nрезультатів фінансово-господарської діяльності."
    },
    {
      "provision_ref": "art18",
      "section": "18",
      "title": "Стаття 18. Усунення подвійного оподаткування",
      "content": "1. Сума доходу або прибутку, одержана юридичними особами, їх\nфіліями, відділеннями за кордоном, включається до загальної суми\nдоходу (прибутку), що підлягає оподаткуванню в Україні, і\nвраховується при визначенні розміру податку.\nСуми податку на доход (прибуток), одержані за межами\nтериторії України, її континентального шельфу та виключної\n(морської) економічної зони, сплачені юридичними особами, їх\nфіліями, відділеннями за кордоном відповідно до законодавства\nіноземних держав, зараховуються під час сплати ними податку з\nдоходів (прибутку) в Україні. При цьому розмір зараховуваних сум\nне може перевищувати суми податку з доходів (прибутку), що\nпідлягає сплаті в Україні, стосовно доходу (прибутку), одержаного\nза кордоном.\n2. Доходи, одержані за межами України фізичними особами з\nпостійним місцем проживання в Україні, включаються до складу\nсукупного доходу, що підлягає оподаткуванню в Україні.\nСуми податку з доходів фізичних осіб, сплачені за кордоном\nвідповідно до законодавства іноземних держав громадянами з\nпостійним місцем проживання в Україні, зараховуються під час\nсплати ними податку з доходів фізичних осіб в Україні. При цьому\nрозмір зараховуваних сум податку з доходів, сплачених за межами\nУкраїни, не може перевищувати суми податку з доходів фізичних\nосіб, що підлягає сплаті цими особами в Україні.\n3. Суми податку на нерухоме майно (нерухомість), сплачені за\nкордоном відповідно до законодавства іноземних держав фізичними\nособами, які постійно проживають в Україні, за об'єкти, що\nзнаходяться за її межами, зараховуються під час сплати ними\nподатку на об'єкти в Україні. При цьому розмір зарахованих сум\nподатку, сплачених за межами України, не може перевищувати суми,\nщо підлягає сплаті цими особами в Україні.\n4. Зарахування сплачених за межами України сум податків,\nзазначених у частинах першій-третій цієї статті, провадиться за\nумови письмового підтвердження податкового органу відповідної\nіноземної держави щодо факту сплати податку та наявності\nміжнародних договорів про уникнення подвійного оподаткування\nдоходів і майна та запобігання ухиленням від сплати податку."
    },
    {
      "provision_ref": "art19",
      "section": "19",
      "title": "Стаття 19. Міжнародні договори",
      "content": "Якщо міжнародним договором України, ратифікованим Верховною\nРадою України, встановлено інші правила, ніж ті, що їх містять\nзакони України про оподаткування, то застосовуються правила\nміжнародного договору.\nСтаття 20. Контроль за справлянням податків і зборів\n(обов'язкових платежів)\nКонтроль за правильністю та своєчасністю справляння податків\nі зборів (обов'язкових платежів) здійснюється державними\nподатковими органами та іншими державними органами в межах\nповноважень, визначених законами.\nЗа стягнення податків і зборів (обов'язкових платежів), які\nне передбачені цим Законом, посадові особи державних податкових\nорганів та інших державних органів несуть відповідальність згідно\nз законами України\".\nII. Порядок введення в дію Закону України \"Про внесення\nзмін до Закону України \"Про систему оподаткування\":\n1. Закон України \"Про внесення змін до Закону України \"Про\nсистему оподаткування\" набирає чинності з дня його опублікування.\n2. Дія цього Закону поширюється на відповідні правовідносини\nу сфері соціального страхування щодо зборів на соціальне\nстрахування до прийняття законів України з питань соціального\nстрахування.\nДія цього Закону не поширюється на надходження коштів зі\nсплати платежів за послуги та інших неподаткових платежів до\nДержавного бюджету України (в тому числі до Фонду соціального\nзахисту інвалідів), які визначаються Законом України про\nДержавний бюджет України на відповідний рік. ( Пункт 2 розділу II\nдоповнено абзацом другим згідно із Законом N 303/97-ВР від\n04.06.97 )\n3. Заборгованість платників щодо податків, зборів\n(обов'язкових платежів), у тому числі платежів у галузеві та інші\nфонди, обов'язковість сплати яких не передбачена статтями 14 та 15\nцього Закону, за станом на дату введення в дію цього Закону\nсписується з платників податків, зборів (обов'язкових платежів) і\nсплаті не підлягає.\n( Дію пункту 4 розділу II зупинено для сільськогосподарських\nтоваровиробників - платників фіксованого сільськогосподарського\nподатку щодо запровадження загальнодержавного єдиного\n(фіксованого) податку на території Глобинського району Полтавської\nобласті, Старобешівського району Донецької області та\nУжгородського району Закарпатської області згідно із Законом\nN 320-XIV ( 320-14 ) від 17.12.98 ) 4. На період з 1 січня 1998\nроку по 31 грудня 2000 року для сільськогосподарських\nтоваровиробників - учасників експерименту по запровадженню єдиного\nподатку на території Глобинського району Полтавської області,\nСтаробешівського району Донецької області та Ужгородського району\nЗакарпатської області встановлюється загальнодержавний єдиний\n(фіксований) податок. ( Розділ II доповнено пунктом 4 згідно із\nЗаконом N 25/98-ВР від 15.01.98 )\n5. Кабінету Міністрів України:\nподати Верховній Раді України пропозиції про внесення до\nзаконодавчих актів України змін, що випливають із Закону України\n\"Про внесення змін до Закону України \"Про систему оподаткування\" у\nмісячний термін;\nпривести рішення Уряду у відповідність із цим Законом\nдо 1 квітня 1997 року."
    }
  ],
  "definitions": []
}