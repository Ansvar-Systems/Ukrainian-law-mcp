{
  "id": "ua-law-2097-12",
  "type": "statute",
  "title": "Про Єдиний митний тариф",
  "title_en": "",
  "short_name": "2097-12",
  "status": "in_force",
  "issued_date": "1992-02-05",
  "url": "https://zakon.rada.gov.ua/laws/show/2097-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Мета Закону",
      "content": "Визначений цим Законом порядок формування та застосування\nЄдиного митного тарифу України ( 4а-93 , 4б-93 , 4в-93 ) при\nввезенні на митну територію України та вивезенні за межі цієї\nтериторії товарів та інших предметів встановлюється з метою\nобкладення митом зазначених товарів та інших предметів."
    },
    {
      "provision_ref": "art2",
      "section": "2",
      "title": "Стаття 2. Чинність Закону",
      "content": "Сферою дії цього Закону є єдина митна територія України.\nМитне обкладення на території спеціальних митних зон\nрегулюється цим Законом, іншими законами України та міжнародними\nдоговорами, які встановлюють спеціальний правовий режим цих зон у\nкожному окремому випадку.\nЄдиний митний тариф України, зміни та доповнення до нього\nмають бути офіційно опубліковані у загальнодоступних засобах\nмасової інформації не пізніш як за 45 днів до дати введення їх у\nдію. В разі якщо зазначені документи не будуть офіційно\nопубліковані, вони чинності не набирають. Якщо зазначені документи\nбудуть опубліковані невчасно, датою набрання чинності буде\nвважатися 46-й день з моменту офіційної публікації. Офіційною\nпублікацією вважається публікація в періодичному офіційному\nвиданні Верховної Ради України або Кабінету Міністрів України.\nДатою офіційної публікації вважається дата фактичного виходу у\nсвіт відповідного номера цього видання."
    },
    {
      "provision_ref": "art3",
      "section": "3",
      "title": "Стаття 3. Єдиний митний тариф України",
      "content": "Єдиний митний тариф України - це систематизований звід ставок\nмита, яким обкладаються товари та інші предмети, що ввозяться на\nмитну територію України або вивозяться за межі цієї території.\nЄдиний митний тариф України визначається згідно з цим Законом\nта міжнародними договорами України.\nЄдиний митний тариф України встановлює на єдиній митній\nтериторії України обкладення митом предметів, що ввозяться на\nмитну територію України або вивозяться з цієї території.\nЄдиний митний тариф України базується на міжнародно визнаних\nнормах і розвивається у напрямі максимальної відповідності до\nзагальноприйнятих у міжнародній практиці принципів і правил митної\nсправи.\nСтавки Єдиного митного тарифу України є єдиними для всіх\nсуб'єктів зовнішньоекономічної діяльності незалежно від форм\nвласності, організації господарської діяльності та територіального\nрозташування, за винятком випадків, передбачених законами України\nта її міжнародними договорами.\nЄдиний митний тариф затверджується Верховною Радою України за\nподанням Кабінету Міністрів України.\nСтаття 4. Обкладення митом товарів та інших предметів, що\nпереміщуються через митний кордон України\nТовари та інші предмети, що ввозяться на митну територію\nУкраїни і вивозяться за межі цієї території, підлягають обкладенню\nмитом, якщо інше не передбачено цим Законом."
    },
    {
      "provision_ref": "art5",
      "section": "5",
      "title": "Стаття 5. Митно-тарифна рада України",
      "content": "З метою розроблення пропозицій з питань митно-тарифного\nрегулювання та врахування при цьому інтересів суб'єктів\nзовнішньоекономічної діяльності і держави в цілому при Кабінеті\nМіністрів України діє Митно-тарифна рада.\nНа Митно-тарифну раду покладаються:\nрозроблення пропозицій щодо основних напрямів\nмитно-тарифної політики України, включаючи пропозиції про\nвстановлення, скасування або зміну митних ставок, надання тарифних\nпільг і преференцій, а також про зміни в номенклатурі Єдиного\nмитного тарифу України;\nпідготовка та розгляд проектів законодавчих актів України і\nміжнародних договорів України щодо митно-тарифного регулювання;\nрозроблення заходів, спрямованих на захист українського\nринку при ввезенні на митну територію України і вивезенні за межі\nцієї території товарів.\nФункції робочого апарату Митно-тарифної ради здійснює\nДержавна митна служба України. { Частина третя статті 5 із\nзмінами, внесеними згідно із Законом N 1480-III ( 1480-14 ) від\n22.02.2000 }\nПоложення про Митно-тарифну раду та її склад затверджуються\nКабінетом Міністрів України."
    },
    {
      "provision_ref": "art6",
      "section": "6",
      "title": "Стаття 6. Мито",
      "content": "Мито, що стягується митницею, являє собою податок на товари\nта інші предмети, які переміщуються через митний кордон України."
    },
    {
      "provision_ref": "art7",
      "section": "7",
      "title": "Стаття 7. Види і ставки мита",
      "content": "В Україні застосовуються такі види мита:\nадвалерне, що нараховується у відсотках до митної вартості\nтоварів та інших предметів, які обкладаються митом;\nспецифічне, що нараховується у встановленому грошовому\nрозмірі на одиницю товарів та інших предметів, які обкладаються\nмитом;\nкомбіноване, що поєднує обидва ці види митного обкладення.\nВстановлення пільг та зміна ставок мита, в тому числі на\nпредмети особистого користування, здійснюються Верховною Радою\nУкраїни за поданням Кабінету Міністрів України.\nЗабороняється застосовувати інші види мит, крім тих, що\nвстановлені цим Законом."
    },
    {
      "provision_ref": "art8",
      "section": "8",
      "title": "Стаття 8. Ввізне мито",
      "content": "Ввізне мито нараховується на товари та інші предмети при їх\nввезенні на митну територію України.\nВвізне мито є диференційованим:\nдо товарів та інших предметів, що походять з держав, які\nвходять разом з Україною до митних союзів або утворюють з нею\nспеціальні митні зони, і в разі встановлення будь-якого\nспеціального преференційного митного режиму згідно з міжнародними\nдоговорами за участю України, застосовуються преференційні ставки\nввізного мита, передбачені Єдиним митним тарифом України ( 4а-93 ,\n4б-93 , 4в-93 ); { Абзац другий частини другої статті 8 із\nзмінами, внесеними згідно із Законом N 170/97-ВР від 03.04.97 }\nдо товарів та інших предметів, що походять з країн або\nекономічних союзів, які користуються в Україні режимом\nнайбільшого сприяння, котрий означає, що іноземні суб'єкти\nгосподарської діяльності цих країн або союзів мають пільги щодо\nмит, за винятком випадків, коли зазначені мита та пільги щодо них\nвстановлюються в рамках спеціального преференційного митного\nрежиму, застосовуються пільгові ставки ввізного мита, передбачені\nЄдиним митним тарифом України;\nдо товарів, що походять з України, застосовуються пільгові\nставки ввізного мита, визначені Митним тарифом України; { Частину\nдругу статті 8 доповнено абзацом згідно із Законом N 273-VI\n( 273-17 ) від 15.04.2008 }\nдо решти товарів та інших предметів застосовуються повні\n(загальні) ставки ввізного мита, передбачені Єдиним митним тарифом\nУкраїни."
    },
    {
      "provision_ref": "art9",
      "section": "9",
      "title": "Стаття 9. Вивізне мито",
      "content": "Вивізне мито нараховується на товари та інші предмети при їх\nвивезенні за межі митної території України.\nВивізне мито нараховується за ставками, передбаченими Єдиним\nмитним тарифом України."
    },
    {
      "provision_ref": "art10",
      "section": "10",
      "title": "Стаття 10. Сезонне мито",
      "content": "На окремі товари та інші предмети може встановлюватися\nсезонне ввізне і вивізне мито на строк не більше чотирьох місяців\nз моменту їх встановлення."
    },
    {
      "provision_ref": "art11",
      "section": "11",
      "title": "Стаття 11. Особливі види мита",
      "content": "З метою захисту економічних інтересів України, українських\nвиробників та у випадках, передбачених законами України, у разі\nввезення на митну територію України і вивезення за межі цієї\nтериторії товарів незалежно від інших видів мита можуть\nзастосовуватися особливі види мита:\nспеціальне мито;\nантидемпінгове мито;\nкомпенсаційне мито."
    },
    {
      "provision_ref": "art12",
      "section": "12",
      "title": "Стаття 12. Спеціальне мито",
      "content": "Спеціальне мито застосовується:\nяк засіб захисту українських виробників;\nяк засіб захисту національного товаровиробника у разі, коли\nтовари ввозяться на митну територію України в обсягах та (або) за\nтаких умов, що заподіюють значну шкоду або створюють загрозу\nзаподіяння значної шкоди національному товаровиробнику;\nяк запобіжний засіб щодо учасників зовнішньоекономічної\nдіяльності, які порушують національні інтереси у сфері\nзовнішньоекономічної діяльності;\nяк заходи у відповідь на дискримінаційні та (або) недружні\nдії інших держав, митних союзів та економічних угруповань, які\nобмежують здійснення законних прав та інтересів суб'єктів\nзовнішньоекономічної діяльності та (або) ущемляють інтереси\nУкраїни."
    },
    {
      "provision_ref": "art13",
      "section": "13",
      "title": "Стаття 13. Антидемпінгове мито",
      "content": "Антидемпінгове мито застосовується:\nвідповідно до Закону України \"Про захист національного\nтоваровиробника від демпінгового імпорту\" ( 330-14 ) у разі\nввезення на митну територію України товарів, які є об'єктом\nдемпінгу, яке заподіює шкоду національному товаровиробнику;\nу разі вивезення за межі митної території України товарів за\nціною, істотно нижчою за ціни інших експортерів подібних або\nбезпосередньо конкуруючих товарів на момент цього вивезення, якщо\nтаке вивезення заподіює шкоду."
    },
    {
      "provision_ref": "art14",
      "section": "14",
      "title": "Стаття 14. Компенсаційне мито",
      "content": "Компенсаційне мито застосовується:\nвідповідно до Закону України \"Про захист національного\nтоваровиробника від субсидованого імпорту\" ( 331-14 ) у разі\nввезення на митну територію України товарів, які є об'єктом\nсубсидованого імпорту, яке заподіює шкоду національному\nтоваровиробнику;\nу разі вивезення за межі митної території України товарів,\nдля виробництва, переробки, продажу, транспортування, експорту або\nспоживання яких безпосередньо або опосередковано надавалася\nсубсидія, якщо таке вивезення заподіює шкоду."
    },
    {
      "provision_ref": "art15",
      "section": "15",
      "title": "Стаття 15. Процедура застосування особливих видів мита",
      "content": "Особливі види мита справляються на підставі рішень про\nзастосування антидемпінгових, компенсаційних або спеціальних\nзаходів, прийнятих відповідно до законів України \"Про захист\nнаціонального товаровиробника від демпінгового імпорту\"\n( 330-14 ), \"Про захист національного товаровиробника від\nсубсидованого імпорту\" ( 331-14 ), \"Про застосування спеціальних\nзаходів щодо імпорту в Україну\" ( 332-14 ), \"Про\nзовнішньоекономічну діяльність\" ( 959-12 ).\nУ разі, якщо імпорт товару є об'єктом антидемпінгових,\nкомпенсаційних або спеціальних заходів, преференції не\nвстановлюються або зупиняються чи припиняються органом, який їх\nустановив."
    },
    {
      "provision_ref": "art17",
      "section": "17",
      "title": "Стаття 17. Нарахування та сплата мита",
      "content": "Мито нараховується митним органом України відповідно до\nположень цього Закону і ставок Єдиного митного тарифу України,\nчинними на день подання митної декларації, і сплачується як у\nвалюті України, так і в іноземній валюті, яку купує Національний\nбанк України.\nМито вноситься до державного бюджету України.\nПри визначенні митної вартості і сплаті мита іноземна валюта\nперераховується у валюту України за курсом Національного банку\nУкраїни, який застосовується для розрахунків по\nзовнішньоекономічних операціях і діє на день подання митної\nдекларації.\nМито сплачується митним органам України, а стосовно товарів\nта інших предметів, що пересилаються в міжнародних поштових\nвідправленнях, - підприємствам зв'язку. Порядок надання відстрочки\nта розстрочки сплати мита встановлюється Державною митною службою\nУкраїни. { Частина четверта статті 17 із змінами, внесеними згідно\nіз Законом N 1480-III ( 1480-14 ) від 22.02.2000 }\nСтаття 18. Визначення походження товарів, повністю\nвироблених або достатньо перероблених у\nспеціальних економічних зонах, розташованих\nна території України, при ввезенні на митну\nтериторію України\nТоварами, повністю виробленими у спеціальній (вільній)\nекономічній зоні (далі - СЕЗ), вважаються:\n1) корисні копалини, видобуті на її території;\n2) рослинна продукція, вирощена та зібрана на її території;\n3) живі тварини, що народилися і вирощені на її території;\n4) продукція, одержана від тварин, вирощених на її території;\n5) продукція мисливського та рибальського промислів, видобута\nна її території;\n6) вторинна сировина та відходи, які є результатом виробничих\nта інших операцій, здійснених на її території;\n7) товари, вироблені на її території виключно з продукції,\nзазначеної у пунктах 1-6 частини першої цієї статті.\nДостатньо переробленими в СЕЗ вважаються товари, якщо:\nдекларовані товари класифікуються в тарифній позиції іншій,\nніж матеріали чи вироби, що походять з третіх країн і були\nвикористані для їх виготовлення;\nу вартості декларованих товарів частка доданої вартості\nстановить не менш як 50 відсотків.\nНе визнаються такими, що відповідають критерію достатньої\nпереробки:\n1) операції, пов'язані із забезпеченням збереження товарів\nпід час зберігання чи транспортування;\n2) операції щодо підготовки товарів до продажу та\nтранспортування (роздрібнення партії, формування відправлень,\nсортування, перепакування);\n3) прості складальні операції - операції, які здійснюються\nшляхом складання виробів за допомогою простого кріпильного\nматеріалу (гвинтів, гайок, болтів тощо) чи клепання або монтажу\nготових вузлів за допомогою зварювання (за винятком виготовлення\nскладних виробів шляхом зварювання), та інші операції\n(регулювання, контроль, заправка робочою рідиною тощо), необхідні\nу процесі складання і не пов'язані з переробкою (обробкою)\nтоварів, незалежно від кількості та складності зазначених\nоперацій;\n4) змішування товарів (компонентів) без надання одержаній\nпродукції характеристик, що істотно відрізняють її від вихідних\nскладових;\n5) комбінація двох чи більшої кількості зазначених вище\nоперацій;\n6) забій тварин.\nКритерієм достатньої переробки наземних (дорожніх)\nтранспортних засобів, що класифікуються згідно з Українською\nкласифікацією товарів зовнішньоекономічної діяльності за товарними\nпозиціями 8702, 8703, 8704 ( 2371г-14 ), є обов'язкове виконання\nтаких виробничих та технологічних операцій:\nвиготовлення кузова (кабіни) транспортного засобу, коли з\nокремих елементів, деталей або вузлів методами нероз'ємного\nз'єднання виготовляється кузов (кабіна), призначений для\nподальшого фарбування і складання. При цьому у процесі\nвиготовлення кузова (кабіни) складається в єдине ціле не менш як\nшість основних елементів кузова (кабіни), серед яких повинні бути\nдах, боковина ліва, боковина права, підлога;\nфарбування кузова (кабіни);\nспорядження кузова (кабіни);\nскладання транспортного засобу."
    },
    {
      "provision_ref": "art19",
      "section": "19",
      "title": "Стаття 19. Звільнення від сплати мита",
      "content": "Від сплати мита звільняються:\nа) транспортні засоби, що здійснюють регулярні міжнародні\nперевезення вантажів, багажу та пасажирів, а також предмети\nматеріально-технічного постачання і спорядження, паливо,\nпродовольство та інше майно, необхідні для їх нормальної\nексплуатації на час перебування в дорозі, в пунктах проміжної\nзупинки, або придбані за кордоном у зв'язку з ліквідацією аварії\n(поломки) даних транспортних засобів;\nб) предмети матеріально-технічного постачання та спорядження,\nпаливо, сировина для промислової переробки, продовольство та інше\nмайно, що вивозяться за межі митної території України для\nзабезпечення виробничої діяльності українських та орендованих\n(зафрахтованих) українськими підприємствами і організаціями суден,\nякі ведуть морський промисел, а також продукція їх промислу, що\nввозиться на митну територію України;\nв) валюта України, іноземна валюта, цінні папери та\nбанківські метали; { Пункт \"в\" статті 19 в редакції Закону\nN 2775-IV ( 2775-15 ) від 07.07.2005 }\nг) товари та інші предмети, що підлягають оберненню у\nвласність держави у випадках, передбачених законами України;\nд) товари та інші предмети, що стали в результаті пошкодження\nдо пропуску їх через митний кордон України непридатними для\nвикористання як вироби або матеріали;\nе) предмети, що ввозяться в Україну для офіційного і\nособистого користування або вивозяться за кордон організаціями та\nособами, які відповідно до міжнародних договорів України і\nзаконів України користуються правом безмитного ввезення в Україну\nта безмитного вивезення з України таких предметів;\nє) товари, що походять з митної території України (за\nвинятком товарів за кодами згідно з Українською класифікацією\nтоварів зовнішньоекономічної діяльності 1701, 1702, 1703, 1704,\n1806 та 2106 90 20 00, 2106 90 30 00, 2106 90 51 00, 2106 90 55\n00, 2106 90 59 00, 2106 90 98 90 ( 2371а-14 ); товарів, що\nвироблені на територіях, де запроваджено митний режим спеціальної\nмитної зони; товарів, вироблених в митному режимі переробки на\nмитній території України з давальницької сировини іноземного\nзамовника) і ввозяться назад на цю територію в митному режимі\nреімпорту, а також товари іноземного походження, які вивозяться\nназад за межі митної території України в незмінному стані; { Пункт\n\"є\" частини першої статті 19 в редакції Закону N 273-VI ( 273-17 )\nвід 15.04.2008 }\nж) товари та інші предмети, що знову ввозяться на митну\nтериторію України і походять з іншої території, які були оплачені\nмитом при первісному ввезенні на митну територію України та\nтимчасово, у тому числі з метою ремонту, вивозились за її межі;\n{ Пункт \"ж\" частини першої статті 19 із змінами, внесеними згідно\nіз Законом N 1451-VI ( 1451-17 ) від 04.06.2009 }\nз) товари та інші предмети, що знову вивозяться за межі\nмитної території України і походять з цієї території, які були\nоплачені митом при первісному вивезенні за межі митної території\nУкраїни та тимчасово ввозились на цю територію;\nї) до 1 січня 2007 року при ввезенні на митну територію\nУкраїни матеріалів, устаткування і комплектуючого обладнання (далі\n- товарів), що використовуються для будівництва морських та\nрічкових суден підприємствами суднобудівної промисловості,\nвизначеними відповідно до статті 1 Закону України \"Про заходи щодо\nдержавної підтримки суднобудівної промисловості в Україні\"\n( 1242-14 ), якщо такі товари не виробляються підприємствами на\nтериторії України або виробляються, але не відповідають\nсертифікаційним вимогам міжнародних класифікаційних товариств чи\nвимогам замовників морських та річкових суден, визначеним умовами\nконтрактів. Переліки та обсяги цих товарів (крім підакцизних)\n( 368-2006-п ) затверджуються Кабінетом Міністрів України\nвідповідно до контрактів, укладених цими підприємствами до 1\nберезня 2005 року; { Статтю 19 доповнено пунктом \"ї\" згідно із\nЗаконом N 1242-XIV ( 1242-14 ) від 18.11.99 - набирає чинності з\n01.01.2000; в редакції Законів N 1766-IV ( 1766-15 ) від\n15.06.2004, N 2505-IV ( 2505-15 ) від 25.03.2005 }\nй) документи та видання, які надсилаються в рамках\nміжнародного обміну до освітніх, наукових або культурних закладів,\nу тому числі бібліотек. Перелік цих закладів ( 538-2006-п )\nвизначається Кабінетом Міністрів України; { Статтю 19 доповнено\nпунктом \"й\" згідно із Законом N 1562-III ( 1562-14 ) від\n16.03.2000, в редакції Закону N 1637-IV ( 1637-15 ) від\n18.03.2004 }\nк) товари, що ввозяться на митну територію України\nвідповідно до Закону України \"Про спеціальний режим інвестиційної\nта інноваційної діяльності технологічних парків\" ( 991-14 );\n{ Статтю 19 доповнено пунктом \"к\" згідно із Законом N 1749-III\n( 1749-14 ) від 01.06.2000, із змінами, внесеними згідно із\nЗаконом N 2744-III ( 2744-14 ) від 04.10.2001, в редакції Закону\nN 3118-III ( 3118-14 ) від 07.03.2002 }\nл) товари та інші матеріальні цінності, включаючи будь-які\nпредмети, майно, продукцію, обладнання, устаткування, транспортні\nзасоби та інші речі майнового характеру, призначені для виконання\nугоди про розподіл продукції, а також продукція, видобута у\nвиключній (морській) економічній зоні України, що ввозяться на\nмитну територію України при виконанні угоди про розподіл\nпродукції, а також товари та інші матеріальні цінності (крім майна\nта матеріальних цінностей, вартість яких була відшкодована\nінвестору компенсаційною продукцією і які перейшли у власність\nдержави) та видобута продукція, що вивозяться інвестором з України\nвідповідно до Закону України \"Про угоди про розподіл продукції\"\n( 1039-14 ) та угоди про розподіл продукції; { Статтю 19 доповнено\nпунктом \"л\" згідно із Законом N 1807-III ( 1807-14 ) від\n08.06.2000; в редакції Закону N 2562-VI ( 2562-17 ) від\n23.09.2010 }\nо) до 1 січня 2015 року товари, які не виробляються в\nУкраїні, крім товарів за кодами згідно з УКТ ЗЕД 4707 90 10 00,\n4707 90 90 00 ( 2371б-14 ), і ввозяться на митну територію України\nдля використання у видавничій діяльності та діяльності з\nвиготовлення книжкової продукції, яка виробляється в Україні, та\nмають згідно з Українською класифікацією товарів\nзовнішньоекономічної діяльності (УКТ ЗЕД) ( 2371а-14 , 2371б-14 ,\n2371в-14 , 2371г-14 ) такі коди:\n------------------------------------------------------------------\n| Код товару | |\n| згідно з | Опис товару |\n| УКТ ЗЕД | |\n| ( 2371б-14 , | |\n| 2371г-14 ) | |\n|--------------+-------------------------------------------------|\n|3211 00 00 |Готові сикативи |\n|--------------+-------------------------------------------------|\n|3212 90 31 00,|Пігменти (включаючи металеві порошки та |\n|3212 90 38 00 |пластівці), дисперговані у неводному середовищі |\n| |у вигляді рідини, пасти або густої маси, видів, |\n| |які використовують для виробництва друкарських |\n| |фарб (включаючи емалі) |\n|--------------+-------------------------------------------------|\n|3215 11 00 00 |Фарба друкарська чорна |\n|--------------+-------------------------------------------------|\n|3215 19 00 00 |Фарба друкарська, крім чорної |\n|--------------+-------------------------------------------------|\n|3505 10 50 00,|Модифіковані крохмалі, які використовуються в |\n|3505 10 90 00 |паперовій промисловості |\n|--------------+-------------------------------------------------|\n|3701 30 00 00 |Тільки пластини (алюмінієві) із нанесеним на |\n| |них сенсибілізованим (світлочутливим) шаром та |\n| |пластини, фотополімеризаційно придатні для |\n| |виготовлення друкарських форм у поліграфії, |\n| |довжина будь-якого боку яких перевищує 255 мм; |\n| |пластини (магнієві) із нанесеним на них |\n| |сенсибілізованим (світлочутливим) шаром для |\n| |виготовлення штампів для тиснення в поліграфії, |\n| |довжина будь-якого боку яких перевищує 255 мм; |\n| |фотоплівки плоскі (листові) для виготовлення |\n| |фотоформ у поліграфії, довжина будь-якого боку |\n| |яких перевищує 255 мм |\n|--------------+-------------------------------------------------|\n|3702 42 00 00 |Фотоплівки рулонні для виготовлення фотоформ у |\n| |поліграфії завширшки понад 610 мм і завдовжки |\n| |більш як 200 м |\n|--------------+-------------------------------------------------|\n|3702 43 00 00 |Фотоплівки рулонні для виготовлення фотоформ у |\n| |поліграфії завширшки понад 610 мм і завдовжки |\n| |не більш як 200 м |\n|--------------+-------------------------------------------------|\n|3702 44 00 90 |Фотоплівки рулонні для виготовлення фотоформ у |\n| |поліграфії завширшки більш як 105 мм, але не |\n| |більш як 610 мм і завдовжки більш як 200 м |\n|--------------+-------------------------------------------------|\n|3907 50 00 00 |Смоли алкідні |\n|--------------+-------------------------------------------------|\n|4008 21 90 00 |Офсетні гумові пластини із непористої гуми, |\n| |крім покриття для підлог і матів |\n|--------------+-------------------------------------------------|\n|4703 21 00 00 |Целюлоза деревинна, натронна чи сульфатна, крім |\n| |розчинних сортів, напіввибілена або вибілена з |\n| |хвойних порід |\n|--------------+-------------------------------------------------|\n|4703 29 00 00 |Целюлоза деревинна, натронна чи сульфатна, крім |\n| |розчинних сортів, напіввибілена або вибілена з |\n| |листяних порід |\n|--------------+-------------------------------------------------|\n|4704 21 00 00 |Целюлоза деревинна сульфітна, крім розчинних |\n| |сортів, напіввибілена або вибілена з хвойних |\n| |порід |\n|--------------+-------------------------------------------------|\n|4707 90 10 00 |Несортовані відходи паперу і картону та |\n| |макулатура |\n|--------------+-------------------------------------------------|\n|4707 90 90 00 |Відсортовані відходи паперу і картону та |\n| |макулатура |\n|--------------+-------------------------------------------------|\n|5901 10 00 00 |Тільки текстильні матеріали, які |\n| |використовуються для виготовлення книжкових |\n| |палітурок |\n|--------------+-------------------------------------------------|\n|8439 10 00 00,|Обладнання для виробництва паперової маси з |\n|8439 20 00 00,|волокнистих целюлозних матеріалів або для |\n|8439 30 00 00 |виробництва чи обробки паперу або картону |\n|--------------+-------------------------------------------------|\n|8440 10 10 00 |Машини фальцювальні |\n|--------------+-------------------------------------------------|\n|8440 10 20 00 |Машини аркушепідбиральні |\n|--------------+-------------------------------------------------|\n|8440 10 30 00 |Машини швейні, проволокошвейні та скобозшивачі |\n|--------------+-------------------------------------------------|\n|8440 10 40 00 |Машини для безниткового з'єднання |\n|--------------+-------------------------------------------------|\n|8440 10 90 00 |Інші |\n|--------------+-------------------------------------------------|\n|8441 10 10 00 |Верстати комбіновані поздовжньо-різальні та |\n| |перемотувальні |\n|--------------+-------------------------------------------------|\n|8441 10 20 00 |Інші верстати поздовжньо-різальні або |\n| |поперечно-різальні |\n|--------------+-------------------------------------------------|\n|8441 10 30 00 |Машини гільйотинні паперорізальні |\n|--------------+-------------------------------------------------|\n|8441 10 40 00 |Машини триножові різальні |\n|--------------+-------------------------------------------------|\n|8441 10 80 00 |Інші |\n|--------------+-------------------------------------------------|\n|8443 11 00 00,|Машини для офсетного друку та обладнання і |\n|8443 19 10 00,|частини до них, крім товарної позиції |\n|8443 19 31 00,|8443 90 05 00 |\n|8443 19 35 00,| |\n|8443 19 39 00,| |\n|8443 19 90 00,| |\n|8443 60 00 00,| |\n|8443 90 10 00,| |\n|8443 90 80 00 | |\n------------------------------------------------------------------\nУ разі порушення вимог щодо цільового використання зазначених\nтоварів платник податку зобов'язаний сплатити ввізне мито в\nустановленому законом порядку;\nр) до 1 січня 2016 року товари, які ввозяться у митному\nрежимі імпорту (реімпорту) суб'єктами літакобудування, що\nпідпадають під дію норм статті 2 Закону України \"Про розвиток\nлітакобудівної промисловості\" ( 2660-14 ), за такими кодами\nУкраїнської класифікації товарів зовнішньоекономічної діяльності\n(УКТ ЗЕД) ( 2371а-14 , 2371б-14 , 2371в-14 , 2371г-14 ):\n2707 20 90 00, 2707 30 10 00, 2707 60 00 00, 2710 11 21 00,\n2710 19 81 00, 2710 19 99 00, 2712 20 90 00, 2805 30 90 00,\n2818 10 90 00, 2827, 2835, 3204 90 00 00, 3207 40 30 00, 3208,\n3209, 3211 00 00, 3214 10 10 10, 3603 00, 3604 90 00 00,\n3703 10 00 00, 3703 90 10 00, 3824 10 00 90, 3824 90 35 00,\n3824 90 40 00, 3824 90 50 00, 3824 90 65 00, 3901, 3909, 3911,\n3917, 3919, 3920, 3921, 4002, 4005, 4006 90 00 00, 4006 90 00 90,\n4008, 4009, 4011 30 10 00, 4016, 4017 00, 7003, 7007, 7019,\n7202, 7205 10 00 00, 7205 29 00 00, 7207, 7208, 7209, 7211, 7212,\n7213, 7214, 7215, 7217, 7218, 7219, 7220, 7221 00 10 00, 7223,\n7224 90 18 00, 7225, 7226, 7227, 7228, 7229, 7304, 7311 00 10 00,\n7312, 7315, 7318, 7326, 7407, 7409, 7411, 7413 00, 7419, 7502,\n7504 00 00 00, 7505, 7506, 7507, 7508, 7601, 7603, 7604, 7605,\n7606, 7607 11 90 00, 7607 19 99 00, 7607 20 91 00, 7608,\n7609 00 00 00, 7616, 8101, 8102, 8104, 8105, 8108, 8111 00 90 00,\n8112, 8307, 8409 10 10 00, 8411 11 10 00, 8411 12 11 00,\n8411 12 13 00, 8411 12 19 00, 8411 12 90 00, 8411 21 10 00,\n8411 22 11 00, 8411 22 19 00, 8411 81 10 00, 8411 82 10 00,\n8411 91 10 10, 8411 91 10 90, 8411 91 90 00, 8411 99 10 00,\n8412 10 10 00, 8412 21 10 00, 8412 29 10 00, 8412 31 10 00,\n8412 39 10 00, 8412 80 91 00, 8412 90 10 00, 8413 19 10 00,\n8413 20 10 00, 8413 30 10 00, 8413 50 10 00, 8413 60 10 00,\n8413 70 10 00, 8413 81 10 00, 8413 91 10 00, 8414 10 10 00,\n8414 20 10 00, 8414 30 10 00, 8414 51 10 00, 8414 59 10 00,\n8414 80 10 00, 8414 90 10 00, 8415 81 10 00, 8415 82 10 00,\n8415 83 10 00, 8415 90 10 00, 8419 50 10 00, 8419 81 10 00,\n8419 90 10 00, 8421 19 10 00, 8421 21 10 00, 8421 23 10 00,\n8421 29 10 00, 8421 31 10 00, 8421 39 10 00, 8424, 8425 11 10 00,\n8425 19 10 00, 8425 31 10 00, 8425 39 10 00, 8425 42 10 00,\n8425 49 10 00, 8456, 8457, 8458, 8459, 8460, 8461, 8462, 8463,\n8466, 8471 10 10 00, 8471 41 10 00, 8471 49 10 00, 8471 60 10 00,\n8471 70 10 00, 8473 30, 8479 89 10 00, 8481, 8482, 8483,\n8501 20 10 00, 8501 31 10 00, 8501 32 10 00, 8501 33 10 00,\n8501 34 10 00, 8501 40 10 00, 8501 51 10 00, 8501 52 10 00,\n8501 53 10 00, 8501 61 10 00, 8501 62 10 00, 8501 63 10 00,\n8502 11 10 00, 8502 12 10 00, 8502 13 10 00, 8502 20 10 00,\n8502 39 10 00, 8502 40 10 00, 8504 10 10 00, 8504 31 10 00,\n8504 32 10 00, 8504 33 10 00, 8504 40 10 00, 8504 50 10 00, 8505,\n8506, 8507 10 10 00, 8507 20 10 00, 8507 30 10 00, 8507 40 10 00,\n8507 80 10 00, 8507 90 10 00, 8511 10 10 00, 8511 20 10 00,\n8511 30 10 00, 8511 40 10 00, 8511 50 10 00, 8511 80 10 00, 8515,\n8525 10 10 00, 8525 20 10 00, 8526 10 10 00, 8526 91 11 00, 8526\n91 19 00, 8526 91 90 00, 8526 92 10 00, 8528 21 90 00, 8529 10 10\n00, 8529 90 10 00, 8531 10 10 00, 8531 20 10 00, 8531 80 10 00,\n8532, 8533, 8535, 8536, 8537, 8538 10 00 00, 8538 90 99 00, 8541,\n8542, 8543, 8544, 8545, 8546, 9014 10 10 00, 9014 20 13 00, 9014\n20 18 00, 9014 20 90 00, 9014 90 90 00, 9017 20, 9017 30, 9017 80,\n9020 00, 9023, 9024, 9025 11 10 00, 9025 19 10 00, 9025 80 15 00,\n9025 90 10 00, 9026 10 10 00, 9026 20 10 00, 9026 80 10 00,\n9026 90 10 00, 9027, 9029 10 10 00, 9029 20 10 00, 9030 10 10 00,\n9030 20 10 00, 9030 31 10 00, 9030 39 10 00, 9030 40 10 00,\n9030 83 10 00, 9030 89 10 00, 9030 90 10 00, 9031 80 10 00,\n9031 90 10 00, 9032 10 10 00, 9032 20 10 00, 9032 81 10 00, 9032\n89 10 00, 9033.\nОбсяг та порядок ввезення таких товарів визначаються\nКабінетом Міністрів України ( 680-2010-п ).\nУ разі порушення цільового використання таких товарів або\nперевищення граничного обсягу їх ввезення у митному режимі імпорту\n(реімпорту) до суб'єктів літакобудування застосовуються норми\nпункту 123.2 статті 123 Податкового кодексу України ( 2755-17 );\n{ Абзац четвертий пункту \"р\" частини першої статті 19 із змінами,\nвнесеними згідно із Законом N 2856-VI ( 2856-17 ) від 23.12.2010 }\n{ У частину першу статті 19 включено пункт \"р\" згідно із Законом\nN 1814-VI ( 1814-17 ) від 20.01.2010 - норма змін застосовується з\nпершого числа місяця, наступного за місяцем, на який припадає день\nопублікування Закону N 1814-VI ( 1814-17 ) від 20.01.2010 }\nс) архівні документи, придбані з метою їх внесення до\nНаціонального архівного фонду; { Статтю 19 доповнено пунктом \"с\"\nзгідно із Законом N 2888-III ( 2888-14 ) від 13.12.2001 }\nу) матеріали, устаткування та комплектуючі вироби (крім\nпідакцизних), що ввозяться вітчизняними підприємствами для\nпереробки, комплектування на митній території України з подальшим\nвивезенням за межі України для реалізації інвестиційних проектів у\nТуркменистані відповідно до Спільного Розпорядження Президента\nУкраїни Л. Кучми і Президента Туркменистану С. Ніязова \"Про\nбудівництво і фінансування інвестиційних об'єктів\nзагальнодержавного значення в Туркменистані\" ( 795_700 ),\nпідписаного 4 жовтня 2000 року, якщо такі товари не виробляються в\nУкраїні або не відповідають вимогам замовників, визначених у\nконтрактах (договорах). Перелік та обсяг таких товарів\nзатверджуються Кабінетом Міністрів України відповідно до\nконтрактів (договорів), укладених цими підприємствами з метою\nбудівництва інвестиційних об'єктів у Туркменистані.\nУ разі порушення вимог щодо цільового використання зазначених\nтоварів платник податку зобов'язаний сплатити ввізне мито і пеню у\nпорядку і розмірах, установлених цим Законом;\nх) у період з 1 січня 2004 року по 31 грудня 2008 року\nматеріали, комплектуючі вироби та обладнання (далі - товари)\nза кодами УКТ ЗЕД ( 2371а-14 , 2371б-14 , 2371в-14 , 2371г-14 )\n2523 90 90 00, 3824 90 95 00, 3909 10 00 00, 8207 19 90 00,\n8414 80 29 00, 8419 50 90 00, 8419 89 98 00, 8428 20 99 00,\n8428 31 00 00, 8430 49 00 00, 8501 52 99 00, 8502 20 99 00,\n8705 20 00 00 і 9027 10 10 90, що використовуються для підвищення\nбезпеки робіт на вугільних шахтах, попередження вибухів метану, а\nтакож зменшення його викидів у довкілля за переліком, встановленим\nКабінетом Міністрів України, якщо такі товари не виробляються\nпідприємствами на території України.\nУ разі порушення вимог щодо цільового використання зазначених\nтоварів платник податку зобов'язаний сплатити ввізне мито в\nпорядку і розмірах, визначених законом;\nц) фармацевтична продукція, сполуки, що використовуються для\nїї виготовлення, які не виробляються в Україні і класифікуються за\nгрупами 28, 29, 30 УКТ ЗЕД ( 2371б-14 ), перелік яких\nзатверджується Кабінетом Міністрів України; { Статтю 19 доповнено\nпунктом \"ц\" згідно із Законом N 1637-IV ( 1637-15 ) від\n18.03.2004 }\nч) устаткування, яке працює на відновлюваних джерелах\nенергії, енергозберігаюче обладнання і матеріали, засоби\nвимірювання, контролю та управління витратами паливно-енергетичних\nресурсів, обладнання та матеріали для виробництва альтернативних\nвидів палива або для виробництва енергії з відновлюваних джерел\nенергії (далі - товари) за умов, якщо ці товари застосовуються\nплатником податків для власного виробництва та якщо ідентичні\nтовари з аналогічними якісними показниками не виробляються в\nУкраїні.\nПерелік таких товарів із зазначенням кодів УКТ ЗЕД\n( 2171а-14, 2371б-14 , 2371в-14 , 2371г-14 ) встановлюється\nКабінетом Міністрів України.\nУ разі порушення вимог щодо цільового використання зазначених\nтоварів платник податків зобов'язаний сплатити ввізне мито та пеню\nу порядку і розмірах, визначених законом;\nш) техніка, устаткування, майно і матеріали, що ввозяться на\nмитну територію України та вивозяться за межі цієї території,\nпризначені для власного використання розвідувальними органами\nУкраїни; { Статтю 19 доповнено пунктом \"ш\" згідно із Законом\nN 3200-IV ( 3200-15 ) від 15.12.2005 }\nщ) матеріали, устаткування та комплектуючі (далі - товари),\nщо використовуються для виробництва:\nустаткування, яке працює на відновлюваних джерелах енергії;\nматеріалів, сировини, устаткування та комплектуючих, які\nбудуть використовуватися у виробництві альтернативних видів палива\nабо виробництві енергії з відновлюваних джерел енергії;\nенергозберігаючого обладнання і матеріалів, виробів,\nексплуатація яких забезпечує економію та раціональне використання\nпаливно-енергетичних ресурсів;\nзасобів вимірювання, контролю та управління витратами\nпаливно-енергетичних ресурсів;\nматеріалів, сировини та устаткування, які будуть\nвикористовуватися у нанотехнологічних виробництвах або працювати з\nвикористанням нанотехнологій.\nЗазначені у цьому пункті товари звільняються від\nоподаткування за умов, якщо ці товари застосовуються платником\nподатків для власного виробництва та якщо ідентичні товари з\nаналогічними якісними показниками не виробляються в Україні.\nПерелік таких товарів із зазначенням кодів УКТ ЗЕД\n( 2371а-14 , 2371б-14 , 2371в-14 , 2371г-14 ) встановлюється\nКабінетом Міністрів України.\nУ разі порушення вимог щодо цільового використання зазначених\nтоварів платник податку зобов'язаний сплатити ввізне мито та пеню\nу порядку і розмірах, визначених законом.\nщ-1) до 1 вересня 2012 року товари (крім підакцизних), які\nне виробляються в Україні або виробляються, але не відповідають\nтехнічним характеристикам світового рівня та вимогам міжнародних\nспортивних організацій, з метою їх використання для будівництва і\nоснащення (придбання обладнання та інвентарю) спортивних споруд,\nщо є об'єктами чемпіонату.\nПерелік ( 378-2011-п ) та обсяги таких товарів з визначенням\nїх кодів згідно з Українською класифікацією товарів\nзовнішньоекономічної діяльності ( 2371а-14 , 2371б-14 , 2371в-14 ,\n2371г-14 ) затверджуються Кабінетом Міністрів України.\nУ разі порушення вимог щодо цільового використання таких\nтоварів (послуг) платник податку зобов'язаний сплатити ввізне мито\nв установленому законом порядку;\nщ-2) предмети (крім тих, що підпадають під визначення\nпідакцизних товарів), які до 1 вересня 2012 року ввозяться на\nмитну територію України у митному режимі імпорту УЄФА,\nпризначеними УЄФА особами або учасниками чемпіонату (крім збірної\nУкраїни) відповідно до статті 11 Закону України \"Про організацію\nта проведення фінальної частини чемпіонату Європи 2012 року з\nфутболу в Україні\" ( 962-16 ).\nОбсяги та порядок ввезення таких предметів встановлюються у\nспосіб, визначений Кабінетом Міністрів України.\nПерелік таких предметів за кодами УКТЗЕД ( 2371а-14 ,\n2371б-14 , 2371в-14 , 2371г-14 ) визначається окремим законом.\nУ разі порушення цільового використання таких предметів або\nїх відчуження на митній території України за будь-яку компенсацію\nзастосовуються норми пункту 123.2 статті 123 Податкового кодексу\nУкраїни ( 2755-17 ); { Абзац пункту \"щ-2\" частини першої статті 19\nіз змінами, внесеними згідно із Законом N 2856-VI ( 2856-17 ) від\n23.12.2010 }\nщ-3) до 1 вересня 2012 року товари (крім підакцизних), які\nне виробляються в Україні або виробляються, але не відповідають\nтехнічним характеристикам світового рівня та вимогам міжнародних\nорганізацій цивільної авіації, що ввозяться на митну територію\nУкраїни під митним режимом імпорту з метою їх використання для\nбудівництва та оснащення аеропортів, які є об'єктами фінальної\nчастини чемпіонату Європи 2012 року з футболу, за такими кодами\nУкраїнської класифікації товарів зовнішньоекономічної діяльності\n(УКТ ЗЕД) ( 2371в-14 , 2371г-14 ): 7326 90 98 90, 8405 10 00 00,\n8414 40 90 00, 8428 33 00 00, 8428 90 95 00, 8429 19 00 00,\n8429 20 00 00, 8429 51 99 00, 8430 20 00 00, 8504 40 90 00,\n8530 80 00 00, 8704 22 91 00, 8704 23 91 00, 8705 30 00 90,\n8705 90 90 90, 8709 19 90 00, 8716 80 00 00, 9015 80 11 00,\n9024 80 99 00, 9405 40 10 00, 9405 99 00 90.\nОбсяги та порядок ввезення таких товарів затверджуються\nКабінетом Міністрів України.\nУ разі порушення цільового використання зазначених товарів\nабо їх відчуження на митній території України застосовуються норми\nстатті 123 Податкового кодексу України\" ( 2755-17 ).\nю) тимчасово, до 1 січня 2011 року, обладнання та\nкомплектуючі вироби до нього товарних груп 84, 85, 90 УКТ ЗЕД\n( 2371г-14 ), які не виробляються в Україні та ввозяться на митну\nтериторію України промисловими підприємствами, а також основні\nфонди, матеріали, обладнання, устаткування та комплектуючі вироби,\nкрім підакцизних товарів, які ввозяться промисловими\nпідприємствами з метою створення нових виробництв із впровадженням\nенергозберігаючих технологій, у тому числі ввезення таких товарів\nяк внесків до статутних фондів цих підприємств.\nПорядок ввезення ( 284-2009-п ), перелік таких підприємств та\nтоварів встановлюються Кабінетом Міністрів України.\nУ разі порушення вимог щодо цільового використання зазначених\nтоварів платник податку зобов'язаний сплатити ввізне мито та пеню\nу порядку і розмірах, визначених законом.\nя) до 1 січня 2015 року ввізне мито не справляється при\nввезенні на митну територію України товарів, які, у межах\nратифікованих Верховною Радою України міжнародних договорів (угод)\nУкраїни з питань космічної діяльності щодо створення космічної\nтехніки (включаючи агрегати, системи та їх комплектуючі для\nкосмічних комплексів, космічних ракет-носіїв, космічних апаратів\nта наземних сегментів космічних систем), імпортуються резидентами\n- суб'єктами космічної діяльності в Україну ( 102-2010-п ) та\nкласифікуються за такими кодами Української товарної номенклатури\nзовнішньоекономічної діяльності (УКТ ЗЕД) ( 2371а-14 , 2371б-14 ,\n2371в-14 , 2371г-14 ):\n281810, 2830200000, 2837, 2901, 2903, 2921, 2929, 2931009590,\n29339020, 320720, 3208, 3209, 3214, 3403, 3506, 3602000000,\n360300, 3604, 3701, 3703, 3707, 3810, 381400, 3901, 390300, 3906,\n3907, 3908900000, 3909, 3911, 3917, 3919, 3920, 3921, 3926, 4002,\n4005, 4008, 4016, 4017001100, 4823400000, 4901, 4906000000, 5208,\n5407, 5607, 5903, 5906, 5911909000, 681510, 6902, 7002,\n7007119000, 7019, 7202, 7211, 7214, 7215, 7217, 7219, 7220, 7222,\n722300, 7224 - 7226, 7228, 7229, 7304, 7407, 7409 - 7411, 741300,\n7505, 7506, 7508, 7601, 7604 - 7608, 7616, 8101, 8102, 8104, 8105,\n8108, 8112, 8307, 8412, 8414, 8421, 8471, 8473, 8479, 8482,\n8483309000, 8501, 8504, 8506, 8507, 8517, 8524, 8526, 8529, 8532,\n8533, 8536 - 8538, 8540 - 8544, 8547, 8803, 9014, 9015, 902300,\n9026, 9027, 9030 - 9033, 9306901000.\nПорядок і обсяги ввезення зазначених товарів визначаються\nКабінетом Міністрів України.\nя) у період з 1 січня 2010 року до 1 січня 2019 року\nтехніка, обладнання, устаткування, що використовуються для\nреконструкції існуючих і будівництва нових підприємств з\nвиробництва біопалив і для виготовлення та реконструкції технічних\nі транспортних засобів з метою споживання біопалив, які\nкласифікуються за кодами УКТ ЗЕД ( 2371а-14 , 2371б-14 , 2371в-14 ,\n2371г-14 ), визначеними статтею 7 Закону України \"Про\nальтернативні види палива\" ( 1391-14 ), якщо такі товари не\nвиробляються та не мають аналогів в Україні. Порядок ввезення\nзазначених техніки, обладнання та устаткування ( 581-2011-п )\nвизначається Кабінетом Міністрів України.\nУ разі порушення вимог щодо цільового використання зазначених\nтоварів суб'єкт зовнішньоекономічної діяльності зобов'язаний\nсплатити ввізне мито в порядку і розмірах, визначених законом;\nя-1) технічні та транспортні засоби, у тому числі самохідні\nсільськогосподарські машини, що працюють на біопаливі та\nкласифікуються за кодами УКТ ЗЕД ( 2371а-14 , 2371б-14 , 2371в-14 ,\n2371г-14 ), визначеними статтею 7 Закону України \"Про\nальтернативні види палива\" ( 1391-14 ), якщо такі товари не\nвиробляються в Україні.\nПорядок ввезення зазначених технічних та транспортних\nзасобів ( 581-2011-п ), у тому числі самохідних\nсільськогосподарських машин, визначається Кабінетом Міністрів\nУкраїни.\nУ разі порушення вимог щодо цільового використання зазначених\nтоварів суб'єкт зовнішньоекономічної діяльності зобов'язаний\nсплатити ввізне мито в порядку і розмірах, визначених законом.\nДля проектів технологічних та наукових парків, зареєстрованих\nу встановленому Кабінетом Міністрів України порядку, справляння\nввізного мита здійснюється з урахуванням положень, встановлених\nзаконами України \"Про спеціальний режим інноваційної діяльності\nтехнологічних парків\" ( 991-14 ) та \"Про наукові парки\"\n( 1563-17 )."
    },
    {
      "provision_ref": "art20",
      "section": "20",
      "title": "Стаття 20. Зниження рівня митного обкладення",
      "content": "Допускається зниження ставок мита при ввезенні на митну\nтериторію України та вивезенні за межі цієї території товарів та\nінших предметів:\nб) пошкоджених до пропуску їх через митний кордон України,\nале придатних для використання як вироби або матеріали;\nв) в інших випадках, що визначаються Кабінетом Міністрів\nУкраїни. { Пункт \"в\" статті 20 в редакції Декрету N 36-93 від\n23.04.93 }\nСтаття 21. Обкладення митом при перетині кордону спеціальних\nмитних зон\nДопускається безмитне ввезення та вивезення або пільгове\nобкладення митом товарів, які:\nввозяться у спеціальні митні зони на території України для\nкінцевого споживання в цих зонах;\nвивозяться із спеціальних митних зон для споживання за\nмежами митної території України та походять з цих зон;\nвивозяться із спеціальних митних зон на митну територію\nУкраїни та походять з цих зон.\nРозмір пільг, передбачених цією статтею, і порядок їх надання\nвстановлюються Верховною Радою України згідно з законами України\nпро спеціальні митні зони шляхом прийняття окремого закону для\nкожної з таких зон."
    },
    {
      "provision_ref": "art22",
      "section": "22",
      "title": "Стаття 22. Тарифні преференції",
      "content": "Допускається встановлення преференцій щодо ставок Єдиного\nмитного тарифу України ( 4а-93 , 4б-93 , 4в-93 ) у вигляді\nзвільнення від обкладення митом, зниження ставок мита або\nвстановлення квот на преференційне ввезення щодо товарів та інших\nпредметів, які:\nпоходять з держав, що утворюють разом з Україною митний союз\nабо зону вільної торгівлі;\nобертаються в прикордонній торгівлі."
    },
    {
      "provision_ref": "art23",
      "section": "23",
      "title": "Стаття 23. Умовно-безмитне ввезення і вивезення",
      "content": "Товари та інші предмети, що тимчасово ввозяться на митну\nтериторію України і призначені для зворотного вивезення за її межі\nу встановлені строки у незмінному стані або відремонтованому\nвигляді, а також товари та інші предмети, що тимчасово вивозяться\nза межі митної території України та призначені для зворотного\nввезення на цю територію у встановлені строки у незмінному стані,\nпропускаються через митний кордон України без сплати мита. Строки\nумовно-безмитного ввезення та вивезення визначаються Митним\nкодексом України."
    },
    {
      "provision_ref": "art24",
      "section": "24",
      "title": "Стаття 24. Повернення мита",
      "content": "Мито, сплачене за товари, ввезені на митну територію України\nдля складання, монтажу, переробки або обробки з подальшим\nзворотним вивезенням протягом одного року, може бути повністю або\nчастково повернуто власнику товарів при їх вивезенні за межі\nмитної території України та пред'явленні свідоцтв про використання\nцих товарів для цілей, зазначених у цій статті.\nСтаття 25. Повернення над міру стягненого та стягнення\nнедобраного мита\nСума над міру стягнутого мита підлягає поверненню власникові\nтоварів та інших предметів на його вимогу протягом одного року з\nмоменту митного оформлення.\nМито, не сплачене у строки, на які було надано відстрочку та\nрозстрочку сплати, а так само не сплачене в результаті інших дій,\nщо спричинили його недобір, стягується за розпорядженням митних\nорганів України у безспірному порядку.\nСвоєчасно не сплачене мито стягується за весь час\nзаборгованості бюджету з нарахуванням пені в розмірі 0,2 відсотка\nсуми недоїмки за кожний день прострочення, включаючи день сплати."
    },
    {
      "provision_ref": "art26",
      "section": "26",
      "title": "Стаття 26. Міжнародні договори України",
      "content": "Якщо міжнародним договором України встановлено інші правила,\nніж ті, що містяться у цьому Законі та інших актах законодавства\nУкраїни про митний тариф, то застосовуються правила міжнародного\nдоговору."
    }
  ],
  "definitions": []
}