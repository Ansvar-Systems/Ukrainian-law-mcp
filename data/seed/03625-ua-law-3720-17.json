{
  "id": "ua-law-3720-17",
  "type": "statute",
  "title": "Закон України (3720-17)",
  "title_en": "",
  "short_name": "3720-17",
  "status": "in_force",
  "issued_date": "2011-09-08",
  "url": "https://zakon.rada.gov.ua/laws/show/3720-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо посилення відповідальності посадових осіб\nорганів державної влади та органів\nмісцевого самоврядування\n( Відомості Верховної Ради України (ВВР), 2012, N 19-20 ,\nст.170 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У статті 41 Кодексу законів про працю України ( 322-08 )\n(Відомості Верховної Ради УРСР, 1971 р., додаток до N 50,\nст. 375):\n1) після частини першої доповнити новою частиною такого\nзмісту:\n\"Власник або уповноважений ним орган з власної ініціативи\nзобов'язаний розірвати трудовий договір у разі повторного\nпорушення посадовою особою вимог законодавства у сфері\nліцензування та з питань видачі документів дозвільного характеру,\nпередбачених статтями 166-10, 166-12 Кодексу України про\nадміністративні правопорушення\" ( 80731-10 ).\nУ зв'язку з цим частину другу вважати частиною третьою;\n2) у частині третій слова \"цією статтею\" замінити словами\n\"частинами першою і другою цієї статті\", а після слів і цифр\n\"пунктами 2 і 3\" доповнити словами \"частини першої цієї статті\".\n2. У Кодексі України про адміністративні правопорушення\n( 80731-10 ) (Відомості Верховної Ради УРСР, 1984 р., додаток до\nN 51, ст. 1122):\n1) в абзаці другому статті 166-3 слова \"до п'ятнадцяти\"\nзамінити словами \"до п'ятдесяти\";\n2) у статті 166-12:\nабзац другий викласти в такій редакції:\n\"тягнуть за собою накладення штрафу на посадових осіб від\nтридцяти до п'ятдесяти неоподатковуваних мінімумів доходів\nгромадян\";\nдоповнити частинами другою та третьою такого змісту:\n\"Видача органом ліцензування ліцензії за відсутності рішення\nоргану ліцензування про її видачу -\nтягне за собою накладення штрафу на посадових осіб від\nтридцяти до п'ятдесяти неоподатковуваних мінімумів доходів\nгромадян.\nДії, передбачені частинами першою або другою цієї статті,\nвчинені посадовою особою, яку протягом року було піддано\nадміністративному стягненню за такі ж порушення, -\nтягнуть за собою накладення штрафу на посадових осіб від\nп'ятдесяти до сімдесяти неоподатковуваних мінімумів доходів\nгромадян\";\n3) доповнити статтею 188-41 такого змісту:\n\" Стаття 188-41. Порушення законодавства про державну\nреєстрацію нормативно-правових актів\nНеподання, несвоєчасне подання для державної реєстрації\nнормативно-правових актів, які відповідно до закону підлягають\nдержавній реєстрації, направлення на виконання нормативно-правових\nактів, що не пройшли державної реєстрації та не опубліковані в\nустановленому законом порядку, а також надіслання для виконання\nвказівок, роз'яснень у будь-якій формі, що встановлюють правові\nнорми, -\nтягнуть за собою накладення штрафу на керівників органів,\nнормативно-правові акти яких відповідно до закону підлягають\nдержавній реєстрації, від тридцяти до п'ятдесяти неоподатковуваних\nмінімумів доходів громадян\";\n4) статтю 221 ( 80732-10 ) після цифр \"188-40\" доповнити\nцифрами \"188-41\";\n5) пункт 1 частини першої статті 255 доповнити абзацом такого\nзмісту:\n\"центрального органу виконавчої влади із забезпечення\nреалізації державної правової політики та його територіальних\nорганів (стаття 188-41)\";\n6) статтю 285 доповнити частиною восьмою такого змісту:\n\"Постанова суду про накладення адміністративного стягнення за\nповторне вчинення порушення вимог законодавства у сфері\nліцензування та з питань видачі документів дозвільного характеру,\nпередбачених статтями 166-10, 166-12 цього Кодексу, у триденний\nстрок з дня набрання нею законної сили направляється відповідному\nоргану державної влади, органу місцевого самоврядування для\nприйняття рішення згідно із законом\".\n3. У Законі України \"Про засади державної регуляторної\nполітики у сфері господарської діяльності\" ( 1160-15 ) (Відомості\nВерховної Ради України, 2004 р., N 9, ст. 79):\n1) в абзаці восьмому частини другої статті 30 слова\n\"регуляторних органів з\" замінити словами \"регуляторних органів із\nзапитами та\";\n2) статтю 41 викласти в такій редакції:\n\" Стаття 41. Відповідальність за порушення вимог законодавства\nу сфері державної регуляторної політики\nКерівники регуляторних органів, посадові особи регуляторних\nорганів, а також керівники структурних підрозділів регуляторних\nорганів чи посадові особи регуляторних органів, на які покладено\nреалізацію окремих повноважень щодо здійснення регуляторної\nдіяльності, несуть відповідальність за порушення вимог\nзаконодавства у сфері державної регуляторної політики у порядку,\nвстановленому законом\".\n4. Частину першу статті 10 Закону України \"Про дозвільну\nсистему у сфері господарської діяльності\" ( 2806-15 ) (Відомості\nВерховної Ради України, 2005 р., N 48, ст. 483) викласти в такій\nредакції:\n\"1. Керівники дозвільних органів, посадові особи цих органів,\nякі відповідно до законодавства мають повноваження приймати\nрішення з питань видачі документів дозвільного характеру, міські\nголови міст обласного та республіканського Автономної Республіки\nКрим значення, голови районних, районних у містах Києві та\nСевастополі державних адміністрацій, Київської та Севастопольської\nміських державних адміністрацій, що забезпечують організаційне та\nматеріально-технічне забезпечення дозвільних центрів та державного\nадміністратора, державні адміністратори несуть відповідальність за\nпорушення вимог законодавства про дозвільну систему у сфері\nгосподарської діяльності у порядку, встановленому законом\".\nII. Цей Закон набирає чинності через три місяці з дня його\nопублікування.\n\nПрезидент України В.ЯНУКОВИЧ\n\nм. Київ, 8 вересня 2011 року\nN 3720-VI\n\nПро внесення змін до деяких законодавчих актів України щодо посилення відповідальності посадових осіб органів державної влади та органів місцевого самоврядування\nЗакон України від 08.09.2011 № 3720-VI\n\nПрийняття від 08.09.2011\nПостійна адреса:\nhttps://zakon.rada.gov.ua/go/3720-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}