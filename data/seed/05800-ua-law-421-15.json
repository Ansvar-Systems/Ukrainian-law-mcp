{
  "id": "ua-law-421-15",
  "type": "statute",
  "title": "Закон України (421-15)",
  "title_en": "",
  "short_name": "421-15",
  "status": "in_force",
  "issued_date": "2002-12-26",
  "url": "https://zakon.rada.gov.ua/laws/show/421-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України \"Про пенсії\nза особливі заслуги перед Україною\"\n( Відомості Верховної Ради України (ВВР), 2003, N 7, ст.71 )\n\nВерховна Рада України п о с т а н о в л я є :\nI. Внести до Закону України \"Про пенсії за особливі заслуги\nперед Україною\" ( 1767-14 ) (Відомості Верховної Ради України,\n2000 р., N 35, ст. 289; 2002 р., N 41, ст. 293) такі зміни:\n1. У статті 1:\nпункт 2 доповнити словами \"партизанам Великої Вітчизняної\nвійни, нагородженим медаллю \"За відвагу\";\nпункт 7 викласти в такій редакції:\n\"7) депутатам - всього чотирьох і більше скликань Верховної\nРади Автономної Республіки Крим, обласних, Київської та\nСевастопольської міських рад, районних, районних у містах, міських\nрад міст обласного значення в Україні та в колишній Українській\nРСР\".\n2. Статтю 2 викласти в такій редакції:\n\" Стаття 2. Для призначення пенсій за особливі заслуги особам,\nзазначеним у пунктах 1, 3-5 статті 1 цього Закону, створюється\nКомісія з встановлення пенсій за особливі заслуги перед Україною\nпри Кабінеті Міністрів України, Положення про яку та її склад\nзатверджуються Кабінетом Міністрів України.\nОсобам, зазначеним у пунктах 2, 6-8 статті 1 цього Закону,\nпенсії за особливі заслуги встановлюються комісіями з встановлення\nпенсій за особливі заслуги перед Україною при Раді міністрів\nАвтономної Республіки Крим, обласних, Київській та\nСевастопольській міських державних адміністраціях, положення про\nякі та їх склад затверджуються відповідно Радою міністрів\nАвтономної Республіки Крим, обласними, Київською та\nСевастопольською міськими державними адміністраціями.\nОргани, що здійснюють підготовку документів для встановлення\nпенсій за особливі заслуги, оформлення відповідних рішень комісій\nз встановлення пенсій за особливі заслуги перед Україною при Раді\nміністрів Автономної Республіки Крим, обласних, Київській та\nСевастопольській міських державних адміністраціях, визначаються\nвідповідно Радою міністрів Автономної Республіки Крим, обласними,\nКиївською та Севастопольською міськими державними адміністраціями.\nКомісія з встановлення пенсій за особливі заслуги перед\nУкраїною при Кабінеті Міністрів України розглядає скарги щодо\nвідмови у встановленні пенсій за особливі заслуги комісіями при\nРаді міністрів Автономної Республіки Крим, обласних, Київській та\nСевастопольській міських державних адміністраціях, приймає\nстосовно них рішення, а також встановлює порядок подання і\nпідготовки зазначеними комісіями звітності по призначених і\nвиплачених пенсіях\".\n3. У статті 5:\nу частинах другій та четвертій слово \"Комісією\" замінити\nсловами \"відповідними комісіями, зазначеними у статті 2 цього\nЗакону\";\nчастину третю викласти в такій редакції:\n\"Пенсія за особливі заслуги призначається з дня звернення за\nвстановленням пенсії, але не раніше дати набрання чинності\nположеннями Закону, що встановлює право на таку пенсію. Днем\nзвернення за встановленням пенсії за особливі заслуги вважається\nдень прийому заяви про порушення клопотання про встановлення\nпенсії за особливі заслуги з усіма необхідними документами. Якщо\nзаява про встановлення пенсії за особливі заслуги надсилається\nпоштою і при цьому подаються всі необхідні документи, то днем\nзвернення за встановленням пенсії за особливі заслуги вважається\nдата, вказана на поштовому штемпелі місця відправлення заяви.\nУ разі, коли до заяви додані не всі необхідні документи, орган, що\nздійснює підготовку документів для встановлення пенсії за особливі\nзаслуги, повідомляє заявнику, які документи повинні бути подані\nдодатково. Якщо вони будуть подані не пізніше 3 місяців з дня\nповідомлення про необхідність подання додаткових документів, то\nднем звернення за встановленням пенсії за особливі заслуги\nвважається день прийому або відправлення заяви про встановлення\nтакої пенсії. Пенсія виплачується, якщо пенсіонер не працює, крім\nвипадків, коли за місцем його роботи середньомісячний дохід за\nминулий календарний рік не перевищував прожиткового мінімуму,\nвизначеного для осіб, які втратили працездатність\";\nу частині четвертій останнє речення викласти в такій\nредакції: \"Перерахунок здійснюється з дати, з якої встановлений\nновий розмір прожиткового мінімуму\".\n4. Статтю 8 доповнити частиною другою такого змісту:\n\"Клопотання про призначення пенсій за особливі заслуги\nособам, зазначеним у пунктах 2, 6-8 статті 1 цього Закону,\nпорушуються особами, зазначеними у частині першій цієї статті, або\nголовами районних, районних у містах державних адміністрацій та\nміськими головами міст обласного значення\".\n5. У статті 9:\nу частині першій слова \"в Комісію, яка розглядає\" замінити\nсловами \"у відповідні комісії, зазначені у статті 2 цього Закону,\nякі розглядають\";\nчастину другу викласти в такій редакції:\n\"Рішення про встановлення пенсії за особливі заслуги або про\nвідмову в її встановленні, прийняте відповідними комісіями,\nзазначеними у статті 2 цього Закону, повідомляється не пізніше\n10 днів після його прийняття громадянам, які звернулися за\nвстановленням пенсії за особливі заслуги, і посадовим особам, які\nпорушили клопотання\".\n6. У статті 10 слово \"Комісією\" замінити словами\n\"відповідними комісіями, зазначеними у статті 2 цього Закону\".\n7. У статті 11 слово \"Комісії\" замінити словами \"відповідних\nкомісій, зазначених у статті 2 цього Закону\".\n8. У статті 17:\nу пункті 3 слово \"Комісією\" замінити словами \"відповідними\nкомісіями, зазначеними у статті 2 цього Закону\";\nабзац другий пункту 4 доповнити словами \"з встановлення\nпенсій за особливі заслуги перед Україною при Кабінеті Міністрів\nУкраїни\".\nII. Цей Закон набирає чинності з 1 січня 2003 року.\n\nПрезидент України Л.КУЧМА\n\nм. Київ, 26 грудня 2002 року\nN 421-IV\n\nПро внесення змін до Закону України \"Про пенсії за особливі заслуги перед Україною\"\nЗакон України від 26.12.2002 № 421-IV\n\nНабрання чинності від 01.01.2003\nПостійна адреса:\nhttps://zakon.rada.gov.ua/go/421-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}