{
  "id": "ua-law-4444-17",
  "type": "statute",
  "title": "Закон України (4444-17)",
  "title_en": "",
  "short_name": "4444-17",
  "status": "in_force",
  "issued_date": "2012-02-23",
  "url": "https://zakon.rada.gov.ua/laws/show/4444-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України з питань здійснення державного контролю за використанням та охороною земель\n\n(Відомості Верховної Ради України (ВВР), 2012, № 49, ст.555)\n\nВерховна Рада України постановляє :\n\nІ. Внести зміни до таких законодавчих актів України:\n\n1. У Кодексі України про адміністративні правопорушення (Відомості Верховної Ради УРСР, 1984 р., додаток до № 51, ст. 1122):\n\n1) у статті 221 та абзаці другому пункту 1 частини першої статті 255 цифри \"53 -5 \" виключити;\n\n2) статтю 238 -1 викласти в такій редакції:\n\n\" Стаття 238 -1 . Органи державного контролю за використанням та охороною земель\n\nОргани державного контролю за використанням та охороною земель розглядають справи про адміністративні правопорушення, пов’язані з порушенням законодавства у сфері використання та охорони земель (статті 52 - 53 -5 , 54 - 56 та 188 -5 цього Кодексу).\n\nВід імені органів, зазначених у цій статті, розглядати справи про адміністративні правопорушення і накладати адміністративні стягнення мають право Головний державний інспектор сільського господарства України та його заступники, головні державні інспектори сільського господарства Автономної Республіки Крим, областей, міст Києва та Севастополя, районів та їх заступники, старші державні інспектори та державні інспектори сільського господарства відповідних територій\".\n\n2. У Земельному кодексі України (Відомості Верховної Ради України, 2002 р., № 3-4, ст. 27):\n\n1) пункт \"ґ\" частини першої статті 15 викласти в такій редакції:\n\n\"ґ) здійснення землеустрою і державного контролю за його проведенням, моніторингу земель відповідно до закону\";\n\n2) частину першу статті 188 викласти в такій редакції:\n\n\"1. Державний контроль за використанням та охороною земель усіх категорій та форм власності здійснюється відповідно до закону\".\n\n3. У Законі України \"Про землеустрій\" (Відомості Верховної Ради України, 2003 р., № 36, ст. 282):\n\n1) пункт \"в\" частини першої статті 14 викласти в такій редакції:\n\n\"в) здійснення землеустрою і державного контролю за його проведенням\";\n\n2) статтю 60 доповнити словами \"центральними органами виконавчої влади, які здійснюють державний контроль за використанням та охороною земель відповідно до повноважень, визначених законом\".\n\n4. У Законі України \"Про охорону земель\" (Відомості Верховної Ради України, 2003 р., № 39, ст. 349; 2009 р., № 47-48, ст. 719; 2012 р., № 2-3, ст. 3):\n\n1) абзаци четвертий і сьомий статті 16 виключити;\n\n2) назву, абзаци перший і третій статті 17 викласти в такій редакції:\n\n\" Стаття 17. Повноваження центрального органу виконавчої влади, який забезпечує реалізацію державної політики із здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів, у галузі охорони земель\n\nДо повноважень центрального органу виконавчої влади, який забезпечує реалізацію державної політики із здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів, у галузі охорони земель, належать\";\n\n\"здійснення державного контролю за дотриманням вимог законодавства України про охорону земель\";\n\n3) розділ ІІ доповнити статтею 18 -1 такого змісту:\n\n\" Стаття 18 -1 . Повноваження центрального органу виконавчої влади, який забезпечує реалізацію державної політики у сфері нагляду (контролю) в агропромисловому комплексі, у галузі охорони земель\n\nЦентральний орган виконавчої влади, який забезпечує реалізацію державної політики у сфері нагляду (контролю) в агропромисловому комплексі, у галузі охорони земель, здійснює державний контроль за використанням та охороною земель відповідно до закону\";\n\n4) статтю 19 викласти в такій редакції:\n\n\" Стаття 19. Державний контроль за використанням та охороною земель\n\nДержавний контроль за використанням та охороною земель здійснює центральний орган виконавчої влади, який забезпечує реалізацію державної політики у сфері нагляду (контролю) в агропромисловому комплексі.\n\nДержавний контроль за додержанням вимог законодавства про охорону земель здійснює центральний орган виконавчої влади, який забезпечує реалізацію державної політики із здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів.\n\nПорядок здійснення державного контролю за використанням та охороною земель встановлюється законом.\n\nЦентральний орган виконавчої влади з питань аграрної політики проводить моніторинг родючості ґрунтів та агрохімічну паспортизацію земель сільськогосподарського призначення\".\n\n5. У Законі України \"Про державний контроль за використанням та охороною земель\" (Відомості Верховної Ради України, 2003 р., № 39, ст. 350):\n\n1) статтю 5 викласти в такій редакції:\n\n\" Стаття 5. Органи, які здійснюють державний контроль за використанням та охороною земель, дотриманням вимог законодавства України про охорону земель, проведення моніторингу родючості ґрунтів\n\nДержавний контроль за використанням та охороною земель усіх категорій та форм власності здійснює центральний орган виконавчої влади, який забезпечує реалізацію державної політики у сфері нагляду (контролю) в агропромисловому комплексі.\n\nДержавний контроль за дотриманням вимог законодавства України про охорону земель здійснює центральний орган виконавчої влади, який забезпечує реалізацію державної політики із здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів.\n\nМоніторинг родючості ґрунтів земель сільськогосподарського призначення та агрохімічну паспортизацію земель сільськогосподарського призначення проводить центральний орган виконавчої влади з питань аграрної політики\";\n\n2) назву та абзац перший статті 6 викласти в такій редакції:\n\n\" Стаття 6. Повноваження центрального органу виконавчої влади, який забезпечує реалізацію державної політики у сфері нагляду (контролю) в агропромисловому комплексі\n\nДо повноважень центрального органу виконавчої влади, який забезпечує реалізацію державної політики у сфері нагляду (контролю) в агропромисловому комплексі, належать\";\n\n3) назву, абзац перший та пункт \"а\" статті 7 викласти в такій редакції:\n\n\" Стаття 7. Повноваження центрального органу виконавчої влади, який забезпечує реалізацію державної політики із здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів\n\nДо повноважень центрального органу виконавчої влади, який забезпечує реалізацію державної політики із здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів, належать:\n\nа) здійснення державного контролю за дотриманням вимог законодавства України про охорону земель у частині\";\n\n4) абзац перший статті 8 після слова \"ґрунтів\" доповнити словами \"на землях сільськогосподарського призначення\";\n\n5) частини першу - третю статті 9 виключити.\n\n6. Статтю 3 Закону України \"Про мораторій на зміну цільового призначення окремих земельних ділянок рекреаційного призначення в містах та інших населених пунктах\" (Відомості Верховної Ради України, 2011р., № 40, ст. 400) після слів \"природних ресурсів\" доповнити словами \"органами, які здійснюють державний контроль за використанням та охороною земель\".\n\n7. У Законі України \"Про Державний земельний кадастр\" :\n\n1) абзац шостий частини першої статті 38 після слів \"надається банкам\" доповнити словами \"центральному органу виконавчої влади, який здійснює державний контроль за використанням та охороною земель\";\n\n2) у підпункті 1 пункту 5 розділу VІІ \"Прикінцеві та перехідні положення\":\n\nпідпункт \"б\" викласти в такій редакції:\n\n\"б) у статті 238 -1 цифри \"52-53 -5 \" замінити цифрами \"52-53 -6 \";\n\nпідпункт \"в\" виключити\".\n\nІІ. Прикінцеві положення\n\n1. Цей Закон набирає чинності з дня, наступного за днем його опублікування, крім пункту 7 розділу І цього Закону, який набирає чинності з 1 січня 2013 року.\n\n2. Кабінету Міністрів України протягом трьох місяців з дня набрання чинності цим Законом:\n\nпривести свої нормативно-правові акти у відповідність із цим Законом та прийняти акти, необхідні для його реалізації;\n\nзабезпечити приведення міністерствами та іншими центральними органами виконавчої влади своїх нормативно-правових актів у відповідність із цим Законом.\n\n3. До приведення нормативно-правових актів у відповідність із цим Законом вони застосовуються у частині, що не суперечить цьому Закону.\n\nПрезидент України\n\nВ.ЯНУКОВИЧ\n\nм. Київ\n\n23 лютого 2012 року\n\n№ 4444-VI\n\nПро внесення змін до деяких законодавчих актів України з питань здійснення державного контролю за використанням та охороною земель\nЗакон України від 23.02.2012 № 4444-VI\n\nПрийняття від 23.02.2012\nПостійна адреса:\nhttps://zakon.rada.gov.ua/go/4444-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}