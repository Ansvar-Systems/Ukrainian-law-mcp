{
  "id": "ua-law-1929-14",
  "type": "statute",
  "title": "Закон України (1929-14)",
  "title_en": "",
  "short_name": "1929-14",
  "status": "in_force",
  "issued_date": "2000-07-13",
  "url": "https://zakon.rada.gov.ua/laws/show/1929-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України\nпро адміністративні правопорушення\n( Відомості Верховної Ради України (ВВР), 2000, N 43, ст.364 )\n\nВерховна Рада України п о с т а н о в л я є :\nI. Статті 186-3, 244-3 Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) викласти в такій\nредакції:\n\" Стаття 186-3. Порушення порядку подання або використання\nданих державних статистичних спостережень\nНеподання органам державної статистики даних для проведення\nдержавних статистичних спостережень або подання їх недостовірними,\nне в повному обсязі, не за формою, передбаченою\nзвітно-статистичною документацією, чи із запізненням;\nнезабезпечення належного стану первинного обліку; порушення\nпорядку ведення Єдиного державного реєстру підприємств і\nорганізацій України -\nтягне за собою накладення штрафу на громадян - від трьох до\nп'яти неоподатковуваних мінімумів доходів громадян, на посадових\nосіб та громадян - суб'єктів підприємницької діяльності - від\nдесяти до п'ятнадцяти неоподатковуваних мінімумів доходів\nгромадян.\nДії, передбачені частиною першою цієї статті, вчинені\nповторно протягом року після накладення адміністративного\nстягнення, -\nтягнуть за собою накладення штрафу на громадян - від п'яти до\nдесяти неоподатковуваних мінімумів доходів громадян, на посадових\nосіб та громадян - суб'єктів підприємницької діяльності - від\nп'ятнадцяти до двадцяти п'яти неоподатковуваних мінімумів доходів\nгромадян.\nПорушення порядку використання конфіденційної інформації,\nприховування або перекручення даних державних статистичних\nспостережень, а також використання їх в засобах масової\nінформації, для поширення в інформаційних мережах, на паперових,\nмагнітних та інших носіях, в наукових працях тощо без посилання на\nїх джерело -\nтягне за собою накладення штрафу на громадян - від п'яти до\nдесяти неоподатковуваних мінімумів доходів громадян, на посадових\nосіб та громадян - суб'єктів підприємницької діяльності - від\nдесяти до двадцяти неоподатковуваних мінімумів доходів громадян\";\n\" Стаття 244-3. Органи державної статистики\nОргани державної статистики розглядають справи про\nадміністративні правопорушення, пов'язані з порушенням порядку\nподання або використання даних державних статистичних спостережень\n(стаття 186-3).\nВід імені органів державної статистики розглядати справи і\nнакладати адміністративні стягнення мають право керівник\nспеціально уповноваженого центрального органу виконавчої влади у\nгалузі статистики та його заступники, керівники органів державної\nстатистики в Автономній Республіці Крим, областях, районах і\nмістах та їх заступники\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 13 липня 2000 року\nN 1929-III\n\nПро внесення змін до Кодексу України про адміністративні правопорушення\nЗакон України від 13.07.2000 № 1929-III\n\nПрийняття від 13.07.2000\nПостійна адреса:\nhttps://zakon.rada.gov.ua/go/1929-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}