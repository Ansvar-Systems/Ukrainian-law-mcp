{
  "id": "ua-law-1-02",
  "type": "statute",
  "title": "Закон України (1-02)",
  "title_en": "",
  "short_name": "1-02",
  "status": "in_force",
  "issued_date": "1947-06-28",
  "url": "https://zakon.rada.gov.ua/laws/show/1-02",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н\nПро зміни і доповнення тексту Конституції\n(Основного Закону) Української РСР\n( Відомості Верховної Ради (ВВР), 1947, N 12, стор. 53 )\n\nВерховна Рада Української Радянської Соціалістичної\nРеспубліки постановляє внести такі зміни і доповнення до тексту\nКонституції Української РСР ( 001_001 ):\n1. В статті 13 в першій частині перелічити союзні республіки\nу відповідності з чисельністю населення, у другій частині - слова\n\"органів влади\" замінити словами \"органів державної влади\" і\nвикласти цю статтю так:\n\" Стаття 13. З метою здійснення союзними республіками\nвзаємодопомоги по лінії економічній і політичній, а так само по\nлінії оборони Українська Радянська Соціалістична Республіка\nдобровільно об'єдналася з іншими рівноправними Радянськими\nСоціалістичними Республіками:\nРосійською Радянською Федеративною Соціалістичною\nРеспублікою,\nБілоруською Радянською Соціалістичною Республікою,\nУзбецькою Радянською Соціалістичною Республікою,\nКазахською Радянською Соціалістичною Республікою,\nГрузинською Радянською Соціалістичною Республікою,\nАзербайджанською Радянською Соціалістичною Республікою,\nЛитовською Радянською Соціалістичною Республікою,\nМолдавською Радянською Соціалістичною Республікою,\nЛатвійською Радянською Соціалістичною Республікою,\nКиргизькою Радянською Соціалістичною Республікою,\nТаджицькою Радянською Соціалістичною Республікою,\nВірменською Радянською Соціалістичною Республікою,\nТуркменською Радянською Соціалістичною Республікою,\nЕстонською Радянською Соціалістичною Республікою,\nКарело-Фінською Радянською Соціалістичною Республікою в\nсоюзну державу - Союз Радянських Соціалістичних Республік.\nВиходячи з цього, Українська Радянська Соціалістична\nРеспубліка забезпечує за СРСР в особі його найвищих органів\nдержавної влади і органів державного управління права, визначені\nстаттею 14 Конституції СРСР.\nПоза межами статті 14 Конституції СРСР Українська Радянська\nСоціалістична Республіка здійснює державну владу самостійно,\nзберігаючи повністю свої суверенні права\".\n2. В статті 19 у вступній частині слова \"органів влади\"\nзамінити словами \"органів державної влади\"; пункт \"а\" викласти\nтак: \"встановлення Конституції Української Радянської\nСоціалістичної Республіки і контроль за її додержанням\"; в пункті\n\"б\" виключити слова \"а також нових автономних республік і\nобластей\"; в пункті \"є\" після слів \"затвердження державного\nбюджету УРСР\" добавити слова \"і звіту про його виконання\".\nДоповнити статтю пунктом \"ф\" такого змісту: \"законодавство\nпро шлюб і сім'ю\".\nВідповідно до цього статтю 19 викласти так:\n\" Стаття 19. До відання Української Радянської Соціалістичної\nРеспубліки в особі її найвищих органів державної влади і органів\nдержавного управління належать:\nа) встановлення Конституції Української Радянської\nСоціалістичної Республіки і контроль за її додержанням;\nб) подання на затвердження Верховної Ради СРСР утворення\nнових областей в складі Української РСР;\nв) встановлення кордонів і районного поділу областей\nУкраїнської РСР;\nг) видання законів Української РСР;\nд) охорона державного ладу і прав громадян;\nе) затвердження народногосподарського плану Української РСР;\nє) затвердження державного бюджету Української РСР і звіту\nпро його виконання;\nж) встановлення, у відповідності з законодавством СРСР,\nдержавних і місцевих податків, зборів і неподаткових прибутків;\nз) керування здійсненням місцевих бюджетів областей;\nи) керування страховою і ощадною справою;\nі) управління банками, промисловими, сільськогосподарськими і\nторговими підприємствами та організаціями республіканської\nпідлеглості, а також керування місцевою промисловістю;\nї) контроль і нагляд за станом і управлінням підприємств\nсоюзної підлеглості;\nй) встановлення порядку користування землею, надрами, лісами\nі водами;\nк) керування житловим і комунальним господарством, житловим\nбудівництвом і впорядкуванням міст та інших населених місцевостей;\nл) шляхове будівництво, керування місцевим транспортом і\nзв'язком;\nм) законодавство про працю;\nн) керування справою соціального забезпечення;\nо) керування справою початкової, середньої і вищої освіти;\nп) керування культурно-освітніми і науковими організаціями та\nустановами в Українській РСР і управління культурно-освітніми й\nнауковими організаціями та установами загальнореспубліканського\nзначення;\nр) керування справою охорони здоров'я і управління установами\nохорони народного здоров'я загальнореслубліканського значення;\nс) керування і організація справи фізкультури і спорту;\nт) організація судових органів Української РСР;\nу) надання прав громадянства Української РСР;\nф) законодавство про шлюб і сім'ю;\nх) амністія і помилування громадян, засуджених судовими\nорганами Української РСР;\nц) встановлення порядку утворення військових формувань\nУкраїнської РСР;\nч) встановлення представництва Української РСР у міжнародних\nзносинах\".\n3. В статті 22 слова \"Ради Народних Комісарів УРСР і Народних\nКомісаріатів УРСР\" замінити словами \"Ради Міністрів Української\nРСР і Міністерств Української РСР\".\n4. В статті 30 в пункті \"б\" після слова \"тлумачення\" додати\nслово \"діючих\";\nв пункті \"г\" слова \"Ради Народних Комісарів УРСР\" замінити\nсловами \"Ради Міністрів Української РСР\" і слова \"а також\nпостанови і розпорядження обласних Рад\" замінити словами \"а також\nрішення і розпорядження обласних Рад\";\nпункт \"д\" викласти так: \"в період між сесіями Верховної Ради\nУкраїнської РСР увільняє від посади і призначає окремих міністрів\nУкраїнської РСР за поданням Голови Ради Міністрів Української РСР\nз наступним внесенням на затвердження Верховної Ради Української\nРСР\".\nУ відповідності з цим статтю 30 викласти так:\n\" Стаття 30. Президія Верховної Ради Української РСР:\nа) скликає сесії Верховної Ради Української РСР;\nб) видає Укази;\nв) дає тлумачення діючих законів Української РСР;\nг) провадить всенародний опит (референдум);\nд) скасовує постанови і розпорядження Ради Міністрів\nУкраїнської РСР, а також рішення і розпорядження обласних Рад\nдепутатів трудящих, в разі їх невідповідності законові;\nе) в період між сесіями Верховної Ради Української РСР\nувільняє від посади і призначає окремих міністрів Української РСР\nза поданням Голови Ради Міністрів Української РСР з наступним\nвнесенням на затвердження Верховної Ради Української РСР;\nє) надає права громадянства Української РСР;\nж) присвоює почесні звання Української РСР і удостоює\nнагород;\nз) здійснює право помилування громадян, засуджених судовими\nорганами Української РСР;\nи) призначає і відкликає повноважних представників\nУкраїнської РСР в іноземних державах;\nі) приймає вірчі і відкличні грамоти акредитованих при ній\nдипломатичних представників іноземних держав\".\n5. В статті 37 слово \"скликання\" замінити словом \"складу\" і\nслова \"не пізніше, як через місяць після виборів\" замінити словами\n\"не пізніше, як через три місяці після виборів\".\n6. В статтях 38, 39 і 40 слова \"Раду Народних Комісарів\" і\n\"Рада Народних Комісарів\" замінити відповідно словами \"Раду\nМіністрів\" і \"Рада Міністрів\".\n7. В статті 41 слова \"на виконання законів\" замінити словами\n\"на виконання діючих законів\" і слова \"Рада Народних Комісарів\" і\n\"Ради Народних Комісарів\" замінити відповідно словами \"Рада\nМіністрів\" і \"Ради Міністрів\".\n8. В статтях 42, 43, 44, 45, 46, 47, 48, 49, 50, 51, 52 і 53\nслова \"Ради Народних Комісарів\", \"Рада Народних Комісарів\",\n\"Народних Комісаріатів\", \"Раді Народних Комісарів\", \"Народних\nКомісарів\", \"Народні Комісари\", \"Народні Комісаріати\", \"Народному\nКомісаріатові\" і \"Народний Комісар\" замінити відповідно словами\n\"Ради Міністрів\", \"Рада Міністрів\", \"Міністерств\", \"Раді\nМіністрів\", \"Міністрів\", \"Міністри\", \"Міністерства\",\n\"Міністерству\" і \"Міністр\".\n9. В статті 43 в пункті \"а\" слова \"підвідомчих їй\nгосподарських і культурних установ\" замінити словами \"підвідомчих\nїй установ\".\n10. В статті 44 слова \"припиняти рішення і постанови\"\nзамінити словами \"припиняти рішення\" і слова \"скасовувати\nпостанови і розпорядження\" замінити словами \"скасовувати рішення і\nрозпорядження\".\nВідповідно до цього статтю 44 викласти так:\n\" Стаття 44. Рада Міністрів Української РСР має право\nприпиняти рішення обласних Рад депутатів трудящих і скасовувати\nрішення і розпорядження виконавчих комітетів обласних Рад\nдепутатів трудящих.\nРада Міністрів Української РСР має право скасовувати накази\nта інструкції Міністрів Української РСР\".\n11. Перелік Міністерств у статті 45 привести у відповідність\nіз змінами в складі Міністерств; слово \"Оборони\" замінити словами\n\"Збройних Сил\" і виключити із статті слова \"Уповноважених\nзагальносоюзних Міністерств\".\nВідповідно до цього статтю 45 викласти так:\n\" Стаття 45. Рада Міністрів Української РСР утворюється\nВерховною Радою Української РСР в складі:\nГолови Ради Міністрів Української РСР;\nЗаступників Голови Ради Міністрів Української РСР;\nГолови Державної планової комісії Української РСР;\nМіністрів Української РСР:\nАвтомобільного транспорту;\n\nВнутрішніх справ;\n\nДержавного контролю;\n\nДержавної безпеки;\n\nЖитлово-цивільного будівництва;\n\nЗакордонних справ;\n\nЗбройних Сил;\n\nКінематографії;\n\nКомунального господарства;\n\nЛегкої промисловості;\n\nЛісової промисловості;\n\nМебльової промисловості і столярських виробів;\n\nМісцевої паливної промисловості;\n\nМісцевої промисловості;\n\nМ'ясної і молочної промисловості;\n\nОсвіти;\n\nОхорони здоров'я;\n\nПромисловості будівних матеріалів;\n\nРадгоспів;\n\nРибної промисловості;\n\nСільського господарства;\n\nСмакової промисловості;\n\nСоціального забезпечення;\n\nТекстильної промисловості;\n\nТоргівлі;\n\nФінансів;\n\nХарчової промисловості;\n\nЮстиції;\nГолови Комітету в справах культурно-освітніх установ;\nГолови Комітету в справах мистецтв;\nНачальника Управління в справах вищої школи\".\n12. В статті 48 в переліку союзно-республіканських\nМіністерств Української РСР слово \"Оборони\" замінити словами\n\"Збройних Сил\" і викласти цю статтю так:\n\" Стаття 48. До союзно-республіканських Міністерств\nУкраїнської РСР належать Міністерства Української РСР:\nВнутрішніх справ;\nДержавного контролю;\nДержавної безпеки;\nЗакордонних справ;\nЗбройних Сил;\nКінематографії;\nЛегкої промисловості;\nЛісової промисловості;\nМ'ясної і молочної промисловості;\nОхорони здоров'я;\nПромисловості будівних матеріалів;\nРадгоспів;\nРибної промисловості;\nСільського господарства;\nСмакової промисловості;\nТекстильної промисловості;\nТоргівлі;\nФінансів;\nХарчової промисловості;\nЮстиції\".\n13. В статті 50 слова \"на виконання законів\" замінити словами\n\"на виконання діючих законів\" і викласти цю статтю так:\n\" Стаття 50. Міністри Української РСР видають в межах\nкомпетенції відповідних Міністерств накази та інструкції на основі\nі на виконання діючих законів СРСР і Української РСР, постанов і\nрозпоряджень Ради Міністрів СРСР і Ради Міністрів Української РСР,\nнаказів та інструкцій союзно-республіканських Міністерств РСР і\nперевіряють їх виконання\".\n14. В статті 54 виключити слово \"станицях\".\n15. В статті 55 виключити слова \"великих\", \"станичні\" і\n\"станиці\".\n16. В статті 56 виключити слово \"станиці\".\n17. В статті 58 слова \"обласних Рад депутатів трудящих, Рад\nдепутатів трудящих адміністративних округ\" замінити словами\n\"обласних, окружних\" і слова \"міських і сільських Рад\" замінити\nсловами \"міських, селищних і сільських Рад\".\nВідповідно до цього статтю 58 викласти так:\n\" Стаття 58. Виконавчими і розпорядчими органами обласних,\nокружних, районних, міських, селищних і сільських Рад депутатів\nтрудящих є обирані ними виконавчі комітети в складі: голови, його\nзаступників, секретаря і членів\".\n18. В статті 59 слова \"Виконавчим і розпорядчим органом\nселищних, станичних і сільських Рад\" замінити словами \"Виконавчими\nі розпорядчими органами Рад\", слова \"обирані ними\" замінити\nсловами \"обирані Радами депутатів трудящих\" і слова \"його\nзаступник\" замінити словами \"заступник голови\".\n19. В статті 60 виключити слово \"станиці\", слова \"на основі\nпостанов відповідних Рад депутатів трудящих і вищестоящих\nдержавних органів\" замінити словами \"на основі рішень Рад\nдепутатів трудящих і постанов вищестоящих державних органів\".\n20. В статті 62 слова \"Сесії районних Рад депутатів трудящих\nі Рад депутатів трудящих адміністративних округ\" замінити словами\n\"Сесії районних і окружних Рад депутатів трудящих\".\n21. В статті 63 слова \"міських і сільських Рад\" замінити\nсловами \"міських, селищних і сільських Рад\".\n22. В статті 64 слова \"Обласні Ради депутатів трудящих, Ради\nдепутатів трудящих адміністративних округ\" замінити словами\n\"Обласні, окружні\".\n23. В статті 65 після слова \"Голова\" додати слова \"селищної\nабо\" і після слова \"скликає\" додати слова \"селищну або\".\n24. В статті 69 перелік відділів і управлінь привести у\nвідповідність із змінами в складі відділів і управлінь виконавчих\nкомітетів обласних Рад депутатів трудящих; слова \"Народних\nКомісаріатів\" замінити словом \"Міністерств\".\nВідповідно до цього статтю 69 викласти так:\n\" Стаття 69. Обласні Ради депутатів трудящих утворюють такі\nвідділи виконавчих комітетів:\nв справах культурно-освітніх установ;\nв справах мистецтв;\nзагальний;\nкомунального господарства;\nмісцевої промисловості;\nнародної освіти;\nохорони здоров'я;\nсоціального забезпечення;\nторгівлі;\nфінансовий;\nшляховий;\nуправління кінофікації;\nуправління легкої промисловості;\nуправління місцевої паливної промисловості;\nуправління сільського господарства;\nуправління харчової промисловості;\nпланову комісію;\nсектор кадрів при голові виконкому і,\nкрім того, відповідно до особливостей господарства області, з\nзатвердження союзно-республіканських Міністерств: Лісової\nпромисловості, М'ясної і молочної промисловості, Промисловості\nбудівних матеріалів, Рибної промисловості, Текстильної\nпромисловості, обласні Ради депутатів трудящих утворюють відділи\nабо управління:\nлісової промисловості;\nм'ясної і молочної промисловості;\nпромисловості будівних матеріалів;\nрибної промисловості;\nтекстильної промисловості\".\n25. В статтях 70 і 71 слова \"Народні Комісаріати\" і\n\"Народному Комісаріатові\" замінити відповідно словами\n\"Міністерства\" і \"Міністерству\".\n26. В статті 70 після слів \"а також союзно-республіканські\nМіністерства Внутрішніх справ\" додати слова \"Державної безпеки\" і\nвикласти цю статтю так:\n\" Стаття 70. Відповідно до умов області, на основі законів\nСРСР і Української РСР, загальносоюзні Міністерства, а також\nсоюзно-республіканські Міністерства Внутрішніх справ, Державної\nбезпеки і Юстиції утворюють при обласних Радах депутатів трудящих\nсвої управління\".\n27. В статті 72 слова \"Ради депутатів трудящих\nадміністративних округ\" замінити словами \"Окружні Ради депутатів\nтрудящих\" і викласти цю статтю в такій редакції:\n\" Стаття 72. Окружні Ради депутатів трудящих і їх виконавчі\nкомітети утворюють відділи і ведуть свою роботу на основі законів,\nухвалених Верховною Радою Української РСР, Указів Президії\nВерховної Ради Української РСР, постанов і розпоряджень Ради\nМіністрів Української РСР, рішень і розпоряджень обласних Рад\nдепутатів трудящих та їх виконавчих комітетів\".\n28. В статті 73 слово \"Земельний\" замінити словами\n\"сільського господарства\" і викласти цю статтю так:\n\" Стаття 73. Районні Ради депутатів трудящих утворюють такі\nвідділи виконавчих комітетів:\nзагальний;\nнародної освіти;\nохорони здоров'я;\nсільського господарства;\nсоціального забезпечення;\nторгівлі;\nфінансовий;\nшляховий;\nпланову комісію;\nсектор кадрів при голові виконкому\nі, крім того, відповідно до особливостей господарства району,\nз затвердження обласної Ради депутатів трудящих, районні Ради\nдепутатів трудящих утворюють відділи:\nкомунальний;\nмісцевої промисловості\".\n29. В статті 74 слова \"Народний Комісаріат Внутрішніх справ\nутворює\" замінити словами \"Міністерства Внутрішніх справ і\nДержавної безпеки утворюють\" і слово \"Управління\" замінити словом\n\"відділи\"\n30. В статті 76 слово \"Земельний\" замінити словами\n\"сільського господарства\" і викласти цю статтю так:\n\" Стаття 76. Міські Ради депутатів трудящих утворюють такі\nвідділи виконавчих комітетів:\nзагальний;\nкомунального господарства;\nнародної освіти;\nохорони здоров'я;\nсоціального забезпечення;\nторгівлі;\nфінансовий;\nпланову комісію;\nсектор кадрів при голові виконкому і,\nкрім того, відповідно до особливостей промисловості міста,\nйого міського і приміського господарства:\nмісцевої промисловості;\nсільського господарства\".\n31. В статтях 78 і 80 слова \"Народному Комісаріатові\" і\n\"Радою Народних Комісарів\" замінити відповідно словами\n\"Міністерству\" і \"Радою Міністрів\".\n32. В статті 79 виключити слово \"станичних\".\n33. В статті 83 слова \"а також в бюджети адміністративних\nокруг, районних, міських і сільських Рад\" замінити словами \"а\nтакож в бюджети окружних, районних, міських, селищних і сільських\nРад\".\n34. В статті 84 слова \"обласними судами, судами\nадміністративних округ, а також\" замінити словами \"обласними і\nокружними судами\".\n35. В статті 86 виключити слова \"і областей\".\n36. В статті 88 слова \"Обласні суди, суди адміністративних\nокруг обираються обласними Радами депутатів трудящих або Радами\nдепутатів трудящих адміністративних округ\" замінити словами\n\"Обласні і окружні суди обираються відповідно обласними або\nокружними Радами депутатів трудящих\".\nВідповідно до цього статтю 88 викласти так:\n\" Стаття 88. Обласні і окружні суди обираються відповідно\nобласними або окружними Радами депутатів трудящих на строк п'ять\nроків\".\n37. В статті 93 слова \"Народними \"Комісаріатами\" замінити\nсловом \"Міністерствами\", слова \"Прокурором СРСР\" замінити словами\n\"Генеральним Прокурором СРСР\".\n38. В статтях 94 і 95 слова \"Прокурором СРСР\" замінити\nсловами \"Генеральним Прокурором СРСР\".\n39. В статті 96 слова \"Прокурори адміністративних округ,\nрайонні і міські прокурори\" замінити словами \"Окружні, районні і\nміські прокурори\" і слова \"Прокурора СРСР\" замінити словами\n\"Генерального Прокурора СРСР\".\nВідповідно до цього статтю 96 викласти так:\n\" Стаття 96. Окружні, районні і міські прокурори призначаються\nПрокурором Української РСР з затвердженням Генерального Прокурора\nСРСР на строк п'ять років\".\n40. В статті 97 слова \"Прокуророві СРСР\" замінити словами\n\"Генеральному Прокуророві СРСР\".\n41. В статті 99 слова \"скороченням робочого дня для\nвеличезної більшості робітників до 7-ми годин\" замінити словами\n\"встановленням для робітників і службовців восьмигодинного\nробочого дня і скороченням робочого дня до семи і шести годин для\nряду професій з важкими умовами роботи і до чотирьох годин - у\nцехах з особливо важкими умовами роботи\".\nВідповідно до цього статтю 99 викласти так:\n\" Стаття 99. Громадяни Української РСР мають право на\nвідпочинок.\nПраво на відпочинок забезпечується встановленням для\nробітників і службовців восьмигодинного робочого дня і скороченням\nробочого дня до семи і шести годин для ряду професій з важкими\nумовами роботи і до чотирьох годин - у цехах з особливо важкими\nумовами роботи; встановленням щорічних відпусток робітникам і\nслужбовцям із збереженням заробітної плати; наданням для\nобслуговування трудящих широкої сітки санаторіїв, будинків\nвідпочинку, клубів\".\n42. В статті 101 перед словом \"освіти\" додати слово\n\"семирічної\" і виключити із статті слова \"включаючи вищу освіту\" і\nслова \"величезній більшості тих, що вчаться у вищій школі\"; після\nслів \"державних стипендій\" додати слова \"учням вищої школи, які\nвідзначилися\".\nВідповідно до цього викласти статтю 101 так:\n\" Стаття 101. Громадяни Української РСР мають право на освіту.\nЦе право забезпечується загальнообов'язковою початковою\nосвітою, безплатністю семирічної освіти, системою державних\nстипендій учням вищої школи, які відзначилися, навчанням у школах\nрідною мовою, організацією на заводах, в радгоспах,\nмашинно-тракторних станціях і колгоспах безплатного виробничого,\nтехнічного й агрономічного навчання трудящих\".\n43. В статті 102 в другій частині після слів \"державною\nохороною інтересів матері і дитини\" додати слова \"державною\nдопомогою багатодітним і одиноким матерям\".\nВідповідно до цього викласти статтю 102 так:\n\" Стаття 102. Жінці з Українській РСР надаються рівні права з\nчоловіком в усіх галузях господарського, державного, культурного\nі громадсько-політичного життя.\nМожливість здійснення цих прав жінок забезпечується наданням\nжінці рівного з чоловіком права на працю, оплату праці,\nвідпочинок, соціальне страхування і освіту, державною охороною\nінтересів матері і дитини, державною допомогою багатодітним і\nодиноким матерям, наданням жінці при вагітності відпусток із\nзбереженням утримання, широкою сіткою родильних будинків, дитячих\nясел та садків\".\n44. В статті 112 слова \"в Робітничо-Селянській Червоній\nАрмії\" замінити словами \"в рядах Збройних Сил СРСР\".\n45. В статті 114 слова \"обласних Рад депутатів трудящих, Рад\nдепутатів трудящих адміністративних округ, районних, міських,\nселищних, станичних і сільських Рад\" замінити словами \"обласних,\nокружних, районних, міських, селищних і сільських Рад\".\n46. В статті 115 після слів \"незалежно від расової і\nнаціональної приналежності\" додати в першій частині цієї статті\nслово \"статі\".\n47. В статті 118 слова \"у лавах Червоної Армії\" замінити\nсловами \"в рядах Збройних Сил СРСР\".\n48. В статті 125 слова \"в лівому кутку якого\" замінити\nсловами \"з зображенням у його верхньому кутку\" і слова \"вгорі,\nвміщені золоті серп і молот і літери\" замінити словами \"золотих\nсерпа й молота і літер\".\nВідповідно до цього викласти статтю 125 так:\n\" Стаття 125. Державний прапор Української Радянської\nСоціалістичної Республіки складається з червоного полотнища з\nзображенням у його верхньому кутку, коло древка, золотих серпа й\nмолота і літер \"УРСР\".\n49. Замість \"УРСР\" написати: в статтях 2, 4, 11, 15, 16, 17,\n20, 21, 22, 23, 24, 25, 26, 27, 28, 29, 31, 32, 33, 34, 35, 36,\n37, 38, 39, 40, 41, 42, 43, 46, 47, 49, 51, 52, 53, 54, 57, 71,\n74, 78, 80, 81, 82, 83, 84, 86, 87, 91, 93, 94, 98, 100, 103, 105,\n106, 107, 110, 111, 112, 113, 114, 115, 119, 121, 124, і 127 -\n\"Української РСР\"; в статтях 3, 5, 9, 12, 19, 22, 84, 90, 104, -\n\"Українській РСР\" та в статтях 15-а, 15-б, 109 - \"Українська РСР\".\n\nГолова Президії\nВерховної Ради Української РСР М.ГРЕЧУХА\n\nСекретар Президії\nВерховної Ради Української РСР В.НИЖНИК\n\nм. Київ, 28 червня 1947 року.\n\nПро зміни і доповнення тексту Конституції (Основного Закону) Української РСР\nЗакон Української РСР від 28.06.1947\n\nПрийняття від 28.06.1947\nПостійна адреса:\nhttps://zakon.rada.gov.ua/go/1-02\nЗаконодавство України\nстаном на 22.02.2026\n\nпоточна редакція"
    }
  ],
  "definitions": []
}