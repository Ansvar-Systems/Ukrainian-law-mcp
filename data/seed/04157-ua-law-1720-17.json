{
  "id": "ua-law-1720-17",
  "type": "statute",
  "title": "Закон України (1720-17)",
  "title_en": "",
  "short_name": "1720-17",
  "status": "in_force",
  "issued_date": "2009-11-17",
  "url": "https://zakon.rada.gov.ua/laws/show/1720-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо протидії протиправному поглинанню\nта захопленню підприємств\n( Відомості Верховної Ради України (ВВР), 2010, N 8, ст.51 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У Господарському процесуальному кодексі України\n( 1798-12 ) (Відомості Верховної Ради України, 1992 р., N 6,\nст. 56):\n1) частину першу статті 12 доповнити пунктом 5 такого змісту:\n\"5) справи у спорах щодо обліку прав на цінні папери\";\n2) статтю 16 доповнити частиною сьомою такого змісту:\n\"Справи у спорах щодо обліку прав на цінні папери\nрозглядаються господарським судом за місцезнаходженням емітента\";\n3) текст статті 43-1 після слова \"вжиття\" доповнити словами\n\"передбачених статтею 43-2 цього Кодексу\";\n4) статтю 58 доповнити частиною третьою такого змісту:\n\"Не допускається об'єднання в одне провадження кількох вимог,\nякі належить розглядати в порядку різного судочинства, якщо інше\nне встановлено законом\";\n5) текст статті 66 після слова \"вжити\" доповнити словами\n\"передбачених статтею 67 цього Кодексу\";\n6) частину першу статті 67 доповнити абзацом такого змісту:\n\"зупиненням продажу арештованого майна, якщо подано позов про\nзвільнення цього майна з-під арешту\";\n7) статтю 87 доповнити реченням такого змісту: \"Якщо рішенням\nабо ухвалою господарського суду відповідачеві заборонено вчиняти\nпевні дії, що потребуватиме вчинення дій органами державної влади,\nорганами місцевого самоврядування, їх посадовими чи службовими\nособами, копія такого судового рішення також надсилається цим\nорганам та/або особам у порядку, визначеному цією статтею\".\n2. У Цивільному процесуальному кодексі України ( 1618-15 )\n(Відомості Верховної Ради України, 2004 р., NN 40-42, ст. 492):\n1) частину першу статті 151 після слова \"вжити\" доповнити\nсловами \"передбачені цим Кодексом\";\n2) пункт 5 частини першої статті 152 викласти в такій\nредакції:\n\"5) зупиненням продажу арештованого майна, якщо подано позов\nпро звільнення майна з-під арешту\";\n3) частину третю статті 222 доповнити реченням такого змісту:\n\"Якщо судовим рішенням відповідачеві заборонено вчиняти певні дії,\nщо потребуватиме вчинення дій органами державної влади, органами\nмісцевого самоврядування, їх посадовими чи службовими особами,\nкопія такого судового рішення також надсилається цим органам\nта/або особам у строки та порядку, визначені цією статтею\";\n4) статтю 380 доповнити частиною четвертою такого змісту:\n\"4. За судовим рішенням про поворот виконання видається\nвиконавчий лист у порядку, встановленому цим Кодексом\".\n3. Статтю 8 Закону України \"Про державне регулювання ринку\nцінних паперів в Україні\" ( 448/96-ВР ) (Відомості Верховної Ради\nУкраїни, 1996 р., N 51, ст. 292; 2004 р., N 13, ст. 181; 2005 р.,\nN 42, ст. 466; 2006 р., N 13, ст. 110, N 35, ст. 296; 2009 р.,\nN 23, ст. 278) доповнити пунктом 32 такого змісту:\n\"32) узагальнювати практику застосування законодавства з\nпитань корпоративного управління\".\n4. У Законі України \"Про державну реєстрацію юридичних осіб\nта фізичних осіб - підприємців\" ( 755-15 ) (Відомості Верховної\nРади України, 2003 р., N 31-32, ст. 263; 2005 р., N 16, ст. 257;\n2006 р., N 26, ст. 210, N 27, ст. 234, N 37, ст. 310; 2009 р.,\nN 19, ст. 263):\n1) частину другу статті 8 доповнити абзацом другим такого\nзмісту:\n\"Підпис особи, уповноваженої діяти від імені юридичної особи\n(виконавчого органу), на реєстраційній картці та заяві про втрату\n(заміну) документів має бути засвідчений відповідною посадовою\nособою та скріплений печаткою цієї юридичної особи або нотаріально\nзасвідчений\";\n2) у статті 9:\nчастину дев'яту після абзацу четвертого доповнити новим\nабзацом такого змісту:\n\"довідку, видану органом внутрішніх справ за\nмісцезнаходженням юридичної особи (фізичної особи - підприємця),\nпро реєстрацію заяви про втрату оригіналу свідоцтва про державну\nреєстрацію, якщо підставою для заміни свідоцтва є його втрата\".\nУ зв'язку з цим абзац п'ятий вважати абзацом шостим;\nчастину п'ятнадцяту викласти в такій редакції:\n\"15. Заміна свідоцтва про державну реєстрацію у зв'язку з\nйого пошкодженням здійснюється протягом двох робочих днів з дати\nнадходження документів для проведення заміни свідоцтва про\nдержавну реєстрацію у зв'язку з його пошкодженням.\nЗаміна свідоцтва про державну реєстрацію у зв'язку з його\nвтратою здійснюється протягом двох робочих днів з дня\nопублікування повідомлення про втрату свідоцтва про державну\nреєстрацію в порядку, встановленому цим Законом.\nПро заміну свідоцтва про державну реєстрацію у зв'язку з його\nвтратою або пошкодженням до Єдиного державного реєстру вноситься\nвідповідний запис\";\n3) у статті 17:\nу частині другій:\nпісля абзацу дев'ятого доповнити новим абзацом такого змісту:\n\"відомості про органи управління юридичної особи\".\nУ зв'язку з цим абзаци десятий - тридцять шостий вважати\nвідповідно абзацами одинадцятим - тридцять сьомим;\nабзац одинадцятий після слів \"прізвище, ім'я, по батькові\"\nдоповнити словами \"дата обрання (призначення)\";\nпісля абзацу дев'ятнадцятого доповнити двома новими абзацами\nтакого змісту:\n\"дата та номер запису про втрату свідоцтва про державну\nреєстрацію;\nдата та номер запису про втрату оригіналів установчих\nдокументів\".\nУ зв'язку з цим абзаци двадцятий - тридцять сьомий вважати\nвідповідно абзацами двадцять другим - тридцять дев'ятим;\nдоповнити абзацами сороковим - сорок другим такого змісту:\n\"відомості про відкриття та закриття рахунків юридичних осіб;\nвідомості про накладення та зняття арештів на рахунки\nюридичних осіб та їх майно (у тому числі на закріплене за\nвідокремленими підрозділами);\nвідомості про відкриття виконавчого провадження щодо\nюридичних осіб\";\nу частині четвертій:\nпісля абзацу дев'ятнадцятого доповнити трьома новими абзацами\nтакого змісту:\n\"відомості про відкриття та закриття рахунків фізичних осіб -\nпідприємців у банках та інших фінансових установах;\nвідомості про накладення та зняття арештів на рахунки та\nмайно фізичних осіб - підприємців;\nвідомості про відкриття виконавчого провадження щодо фізичних\nосіб - підприємців\".\nУ зв'язку з цим абзац двадцятий вважати абзацом двадцять\nтретім;\n4) статтю 19 викласти в такій редакції:\n\" Стаття 19. Внесення змін до відомостей про юридичну особу,\nякі містяться в Єдиному державному реєстрі\n1. У разі якщо зміна відомостей про юридичну особу, які\nмістяться в Єдиному державному реєстрі, не пов'язана із змінами,\nщо вносяться до установчих документів юридичної особи, або не\nпідлягає державній реєстрації, особа, уповноважена діяти від імені\nюридичної особи (виконавчого органу), подає (надсилає\nрекомендованим листом з описом вкладення) державному реєстратору\nза місцезнаходженням реєстраційної справи юридичної особи\nзаповнену реєстраційну картку про внесення змін до відомостей про\nюридичну особу, які містяться в Єдиному державному реєстрі.\n2. Якщо зміни до відомостей про юридичну особу, які містяться\nв Єдиному державному реєстрі, пов'язані із зміною керівника або\nосіб, що обираються (призначаються) до органу управління юридичної\nособи, або осіб, які мають право вчиняти дії від імені юридичної\nособи без довіреності, у тому числі підписувати договори, крім\nдокументів, передбачених частиною першою цієї статті, особа,\nуповноважена діяти від імені юридичної особи (виконавчого органу),\nдодатково подає примірник оригіналу або нотаріально засвідчену\nкопію рішення уповноваженого органу управління юридичної особи про\nзміну зазначених осіб та/або завірену в установленому порядку\nкопію розпорядчого документа про їх призначення.\n3. У разі якщо зміни до відомостей про юридичну особу, які\nмістяться в Єдиному державному реєстрі, пов'язані із зміною\nобмежень щодо представництва від імені юридичної особи, особа,\nуповноважена діяти від імені юридичної особи (виконавчого органу),\nдодатково подає примірник оригіналу або нотаріально засвідчену\nкопію рішення уповноваженого органу управління юридичної особи,\nяким встановлено такі обмеження.\n4. Державному реєстратору забороняється вимагати додаткові\nдокументи для внесення змін до відомостей про юридичну особу, які\nмістяться в Єдиному державному реєстрі, якщо вони не передбачені\nчастинами першою - третьою цієї статті.\n5. Документи, подані для внесення змін до відомостей про\nюридичну особу, які містяться в Єдиному державному реєстрі,\nприймаються згідно з описом, копія якого видається (надсилається\nрекомендованим листом з описом вкладення) в день надходження\nдокументів заявнику з відміткою про дату їх надходження.\nДата надходження документів про внесення змін до відомостей\nпро юридичну особу, які містяться в Єдиному державному реєстрі,\nвноситься до журналу обліку реєстраційних дій.\n6. Державний реєстратор залишає без розгляду документи,\nподані для внесення змін до відомостей про юридичну особу, які\nмістяться в Єдиному державному реєстрі, якщо:\nдокументи подані не за місцем проведення державної\nреєстрації;\nдокументи не відповідають вимогам, встановленим частинами\nпершою - п'ятою статті 8 цього Закону;\nдокументи подані не у повному обсязі;\nдокументи подані особою, яка не має відповідних повноважень.\nУ разі якщо державному реєстратору надійшло рішення суду щодо\nзаборони проведення реєстраційних дій, яке набрало законної сили,\nдержавний реєстратор залишає без розгляду документи, подані для\nвнесення змін до відомостей про юридичну особу, які містяться в\nЄдиному державному реєстрі.\n7. Якщо документи про внесення змін до відомостей про\nюридичну особу, які містяться в Єдиному державному реєстрі,\nзалишені без розгляду, державний реєстратор видає (надсилає\nрекомендованим листом з описом вкладення) не пізніше наступного\nробочого дня з дати їх надходження заявнику відповідне\nповідомлення із зазначенням підстав залишення без розгляду та\nподані документи.\n8. У разі якщо документи, що подавалися для внесення змін до\nвідомостей про юридичну особу, які містяться в Єдиному державному\nреєстрі, залишилися без розгляду, заявник може повторно звернутися\nдо державного реєстратора в загальному порядку після усунення\nпричин, що були підставою для залишення зазначених документів без\nрозгляду.\n9. Державний реєстратор за відсутності підстав для залишення\nбез розгляду документів про внесення змін до відомостей про\nюридичну особу, які містяться в Єдиному державному реєстрі,\nзобов'язаний внести не пізніше наступного робочого дня з дати їх\nнадходження запис про внесення змін і в той самий день подати\nвідповідним органам статистики, державної податкової служби,\nПенсійного фонду України, фондів соціального страхування\nінформацію з реєстраційної картки про внесення змін до відомостей\nпро юридичну особу, які містяться в Єдиному державному реєстрі, із\nзазначенням номера та дати внесення відповідного запису.\n10. Водночас із внесенням до Єдиного державного реєстру\nзапису про зміну місцезнаходження юридичної особи державний\nреєстратор повинен видати (надіслати рекомендованим листом з\nописом вкладення) заявнику нове свідоцтво про державну реєстрацію\nюридичної особи та замінене свідоцтво з відміткою про видачу\nнового.\n11. Юридична особа зобов'язана подавати (надсилати) щороку\nпротягом місяця, що настає за датою державної реєстрації,\nпочинаючи з наступного року, державному реєстратору для\nпідтвердження відомостей про юридичну особу реєстраційну картку\nпро підтвердження відомостей про юридичну особу.\n12. У разі ненадходження в установлений частиною одинадцятою\nцієї статті строк реєстраційної картки про підтвердження\nвідомостей про юридичну особу державний реєстратор зобов'язаний\nнадіслати рекомендованим листом протягом п'яти робочих днів з\nдати, встановленої для подання реєстраційної картки, юридичній\nособі повідомлення щодо необхідності подання державному\nреєстратору зазначеної реєстраційної картки.\nУ разі надходження державному реєстратору від органу\nдержавної податкової служби повідомлення встановленого зразка про\nвідсутність юридичної особи за її місцезнаходженням державний\nреєстратор зобов'язаний надіслати рекомендованим листом протягом\nп'яти робочих днів з дати надходження зазначеного повідомлення\nюридичній особі повідомлення щодо необхідності подання державному\nреєстратору реєстраційної картки.\n13. Державний реєстратор залишає реєстраційну картку про\nпідтвердження відомостей про юридичну особу без розгляду, про що\nповідомляє заявника у випадках, передбачених частиною шостою цієї\nстатті, та у порядку, встановленому частиною сьомою цієї статті.\n14. У разі неподання юридичною особою протягом місяця з дати\nнадходження їй відповідного повідомлення реєстраційної картки про\nпідтвердження відомостей про юридичну особу державний реєстратор\nповинен внести до Єдиного державного реєстру запис про відсутність\nпідтвердження зазначених відомостей.\nЯкщо державному реєстратору повернуто рекомендованого листа з\nвідміткою відділення зв'язку про відсутність юридичної особи за\nзазначеною адресою, державний реєстратор повинен внести до Єдиного\nдержавного реєстру запис про відсутність юридичної особи за її\nмісцезнаходженням.\n15. У разі втрати оригіналів установчих документів засновники\n(учасники) юридичної особи або уповноважений ними орган чи особа\nподає державному реєстратору за місцезнаходженням реєстраційної\nсправи юридичної особи заяву про втрату оригіналів установчих\nдокументів встановленого зразка.\nДо цієї заяви додаються:\nдокумент, що підтверджує внесення плати за публікацію у\nспеціальному друкованому засобі масової інформації повідомлення\nпро втрату оригіналів установчих документів;\nдовідка, видана органом внутрішніх справ за місцезнаходженням\nюридичної особи, про реєстрацію заяви про втрату оригіналів\nустановчих документів.\nЯкщо заява про втрату оригіналів установчих документів\nподається особою, яка згідно з відомостями, внесеними до Єдиного\nдержавного реєстру, має право вчиняти юридичні дії від імені\nюридичної особи без довіреності, державному реєстратору додатково\nпред'являється паспорт.\nЯкщо документи подаються представником юридичної особи,\nдержавному реєстратору додатково пред'являється паспорт та\nнадається документ, що засвідчує повноваження представника.\nДержавний реєстратор має право залишити без розгляду заяву\nпро втрату оригіналів установчих документів, якщо заява оформлена\nз порушенням вимог, встановлених частинами першою та другою\nстатті 8 цього Закону, або якщо до заяви не додаються документи,\nпередбачені цією частиною, або якщо до державного реєстратора\nнадійшло рішення суду щодо заборони проведення реєстраційних дій.\nПро залишення без розгляду заяви про втрату документів\nзаявнику не пізніше наступного робочого дня з дати її надходження\nдержавним реєстратором видається (надсилається рекомендованим\nлистом з описом вкладення) відповідне повідомлення із зазначенням\nпідстав залишення заяви про втрату оригіналів установчих\nдокументів без розгляду.\nДержавний реєстратор за відсутності підстав для залишення без\nрозгляду заяви про втрату оригіналів установчих документів\nзобов'язаний не пізніше наступного робочого дня з дати її\nнадходження внести до Єдиного державного реєстру запис про втрату\nоригіналів установчих документів юридичної особи\";\n5) частину першу статті 20 доповнити словами \"відомостей про\nвідкриття та закриття рахунків, накладення та зняття арештів на\nрахунки та майно, відомостей, передбачених абзацом сороковим\nчастини другої статті 17 цього Закону\";\n6) абзаци третій і четвертий частини першої статті 29\nвикласти в такій редакції:\n\"примірник оригіналу або нотаріально засвідчену копію рішення\nпро внесення змін до установчих документів. Документ, що\nпідтверджує правомочність прийняття рішення про внесення змін до\nустановчих документів;\nоригінали установчих документів юридичної особи з відміткою\nпро їх державну реєстрацію з усіма змінами, чинними на дату подачі\nдокументів, або копія опублікованого в спеціалізованому\nдрукованому засобі масової інформації повідомлення про втрату всіх\nабо частини зазначених оригіналів установчих документів\".\nII. Цей Закон набирає чинності з дня його опублікування, крім\nпункту 4 розділу І цього Закону, який набирає чинності через три\nмісяці з дня опублікування цього Закону.\n\nПрезидент України В.ЮЩЕНКО\n\nм. Київ, 17 листопада 2009 року\nN 1720-VI\n\nПро внесення змін до деяких законодавчих актів України щодо протидії протиправному поглинанню та захопленню підприємств\nЗакон України від 17.11.2009 № 1720-VI\n\nПрийняття від 17.11.2009\nПостійна адреса:\nhttps://zakon.rada.gov.ua/go/1720-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}