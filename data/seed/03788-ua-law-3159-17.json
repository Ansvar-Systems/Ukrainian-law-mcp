{
  "id": "ua-law-3159-17",
  "type": "statute",
  "title": "Закон України (3159-17)",
  "title_en": "",
  "short_name": "3159-17",
  "status": "in_force",
  "issued_date": "2011-03-17",
  "url": "https://zakon.rada.gov.ua/laws/show/3159-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art2",
      "section": "2",
      "title": "Стаття 2. Заборона руйнування об'єктів рекреації",
      "content": "Заборонити ліквідацію та руйнування об'єктів стаціонарної\nрекреації, визначених Земельним кодексом України ( 2768-14 ),\nрозташованих на земельних ділянках, визначених статтею 1 цього\nЗакону, крім випадків, пов'язаних з ліквідацією наслідків\nнадзвичайних ситуацій.\nУ разі руйнування об'єктів стаціонарної рекреації незалежно\nвід форми власності, пов'язаного з виникненням надзвичайної\nситуації, зміна цільового призначення земельних ділянок, на яких\nбули розташовані ці об'єкти, забороняється.\nСтаття 3. Контроль за дотриманням мораторію на зміну\nцільового призначення окремих земельних ділянок\nрекреаційного призначення\nКонтроль за дотриманням мораторію на зміну цільового\nпризначення окремих земельних ділянок рекреаційного призначення\nнезалежно від форми власності в містах та інших населених пунктах\nі забороною ліквідації та руйнування об'єктів стаціонарної\nрекреації, розташованих на земельних ділянках, визначених статтею\n1 цього Закону, крім випадків, пов'язаних з ліквідацією наслідків\nнадзвичайних ситуацій, здійснюється органами місцевого\nсамоврядування, місцевими органами виконавчої влади та\nцентральними органами виконавчої влади з питань земельних\nресурсів, житлово-комунального господарства, екології та природних\nресурсів, органами, які здійснюють державний контроль за\nвикористанням та охороною земель у межах їх повноважень,\nвизначених законом."
    },
    {
      "provision_ref": "art4",
      "section": "4",
      "title": "Стаття 4. Розширення земель рекреаційного призначення",
      "content": "Органи місцевого самоврядування при прийнятті рішень про\nрозроблення містобудівної документації та її затвердженні\nпередбачають збереження та розширення не менш як на п'ять\nвідсотків площ земельних ділянок рекреаційного призначення."
    },
    {
      "provision_ref": "art5",
      "section": "5",
      "title": "Стаття 5. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nпротягом чотирьох місяців з дня набрання чинності цим Законом\nрозробити проект закону про землі рекреаційного призначення;\nпротягом трьох місяців з дня набрання чинності цим Законом\nпривести свої нормативно-правові акти у відповідність із цим\nЗаконом;\nзабезпечити проведення протягом 2011 року інвентаризації\nземельних ділянок усіх форм власності, визначених статтею 1 цього\nЗакону, крім земельних ділянок, визначених у пункті 2 статті 5\n\"Прикінцеві положення\" Закону України \"Про мораторій на видалення\nзелених насаджень на окремих об'єктах благоустрою зеленого\nгосподарства м. Києва\" ( 2739-17 );\nзабезпечити до 1 липня 2012 року винесення на картографічні\nматеріали меж земельних ділянок усіх форм власності, визначених\nстаттею 1 цього Закону, крім земельних ділянок, визначених у\nпункті 2 статті 5 \"Прикінцеві положення\" Закону України \"Про\nмораторій на видалення зелених насаджень на окремих об'єктах\nблагоустрою зеленого господарства м. Києва\" ( 2739-17 )."
    }
  ],
  "definitions": []
}