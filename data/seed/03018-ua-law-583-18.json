{
  "id": "ua-law-583-18",
  "type": "statute",
  "title": "Закон України (583-18)",
  "title_en": "",
  "short_name": "583-18",
  "status": "in_force",
  "issued_date": "2013-09-19",
  "url": "https://zakon.rada.gov.ua/laws/show/583-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо виконання судових рішень\n\n(Відомості Верховної Ради (ВВР), 2014, № 20-21, ст.739)\n\n{Із змінами, внесеними згідно із Законом\n\n№ 1404-VIII від 02.06.2016 , ВВР, 2016, № 30, ст.542}\n\nВерховна Рада України постановляє :\n\nI. Внести зміни до таких законів України:\n\n{Пункт 1 розділу I втратив чинність на підставі Закону N 1404-VIII від 02.06.2016 }\n\n2. У Законі України \"Про гарантії держави щодо виконання судових рішень\" (Відомості Верховної Ради України, 2013 р., № 17, ст. 158; із змінами, внесеними Законом України від 15 травня 2013 року № 238-VII):\n\n1) у статті 4 :\n\nчастину третю після слова і цифр \"пунктів 2-4\" доповнити цифрою \"9\";\n\nу частинах четвертій і п’ятій слова \"Державної виконавчої служби України\" замінити словами \"органу державної виконавчої служби\";\n\n2) у частинах третій і четвертій статті 5 слова \"Державної виконавчої служби України\" замінити словами \"органу державної виконавчої служби\";\n\n3) у розділі II \"Прикінцеві положення\" :\n\nназву викласти в такій редакції:\n\n\"Розділ II\n\nПРИКІНЦЕВІ ТА ПЕРЕХІДНІ ПОЛОЖЕННЯ\";\n\nпісля пункту 2 доповнити новим пунктом такого змісту:\n\n\"3. Виконавчі документи за рішеннями суду про стягнення коштів або рішення суду, що набрали законної сили, боржниками за якими є визначені частиною першою статті 2 цього Закону суб’єкти, які видані або ухвалені до набрання чинності цим Законом, подаються до органу державної виконавчої служби протягом шести місяців з дня набрання чинності цим пунктом. Якщо рішення суду про стягнення коштів або виконавчі документи за цими рішеннями, боржниками за якими є визначені частиною першою статті 2 цього Закону суб’єкти, не було подано в строк, встановлений цим пунктом, це не є підставою для відмови у виконанні даного судового рішення.\n\nЗаборгованість погашається в такій черговості:\n\nу першу чергу погашається заборгованість за рішеннями суду щодо пенсійних та соціальних виплат, про стягнення аліментів, відшкодування збитків та шкоди, завданих внаслідок злочину або адміністративного правопорушення, каліцтва або іншого ушкодження здоров’я, а також у зв’язку з втратою годувальника;\n\nу другу чергу погашається заборгованість за рішеннями суду, пов’язаними з трудовими правовідносинами;\n\nу третю чергу погашається заборгованість за всіма іншими рішеннями суду.\n\nБюджетні асигнування на погашення заборгованості визначаються законом про Державний бюджет України на відповідний рік\".\n\nУ зв’язку з цим пункт 3 вважати пунктом 4;\n\n4) у тексті Закону слова \"Державна казначейська служба України\" в усіх відмінках замінити словами \"центральний орган виконавчої влади, що реалізує державну політику у сфері казначейського обслуговування бюджетних коштів\" у відповідному відмінку.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України:\n\nзабезпечити проведення протягом одного року з дня набрання чинності цим Законом інвентаризації заборгованості з виплат за рішеннями суду, виконання яких гарантується державою, ухваленими на підставі правовідносин, що мали місце до набрання чинності цим Законом;\n\nпривести протягом трьох місяців з дня набрання чинності цим Законом свої нормативно-правові акти у відповідність із цим Законом.\n\nПрезидент України\n\nВ.ЯНУКОВИЧ\n\nм. Київ\n\n19 вересня 2013 року\n\n№ 583-VII\n\nПро внесення змін до деяких законів України щодо виконання судових рішень\nЗакон України від 19.09.2013 № 583-VII\n\nРедакція від 05.10.2016 , підстава — 1404-VIII\nПостійна адреса:\nhttps://zakon.rada.gov.ua/go/583-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}