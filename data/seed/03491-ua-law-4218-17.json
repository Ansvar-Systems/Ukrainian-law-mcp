{
  "id": "ua-law-4218-17",
  "type": "statute",
  "title": "Закон України (4218-17)",
  "title_en": "",
  "short_name": "4218-17",
  "status": "in_force",
  "issued_date": "2011-12-22",
  "url": "https://zakon.rada.gov.ua/laws/show/4218-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про інвестиційну діяльність\"\n( Відомості Верховної Ради України (ВВР), 2012, N 36, ст.416 )\n\nВерховна Рада України п о с т а н о в л я є :\n1. Внести до Закону України \"Про інвестиційну діяльність\"\n( 1560-12 ) (Відомості Верховної Ради України, 1991 р., N 47,\nст. 646 із наступними змінами) такі зміни:\n1) в абзаці другому преамбули слова \"народного господарства\"\nзамінити словом \"економіки\";\n2) абзац другий частини другої статті 1 доповнити словами\n\"(крім векселів)\";\n3) у статті 2:\nу частині другій:\nабзац третій після слів \"державного інвестування\" доповнити\nсловами \"у тому числі державної підтримки реалізації інвестиційних\nпроектів відповідно до положень цього Закону\", а слова \"органами\nвлади і управління України, Кримської АРСР, місцевих Рад народних\nдепутатів\" замінити словами \"органами державної влади та органами\nвлади Автономної Республіки Крим\";\nпісля абзацу третього доповнити новим абзацом такого змісту:\n\"інвестування, здійснюваного органами місцевого\nсамоврядування\".\nУ зв'язку з цим абзаци четвертий і п'ятий вважати відповідно\nабзацами п'ятим і шостим;\nдоповнити частинами третьою - п'ятою такого змісту:\n\"3. Інвестиційна діяльність забезпечується шляхом реалізації\nінвестиційних проектів і проведення операцій з корпоративними\nправами та іншими видами майнових та інтелектуальних цінностей.\nІнвестиційний проект - це сукупність цілеспрямованих\nорганізаційно-правових, управлінських, аналітичних, фінансових та\nінженерно-технічних заходів, які здійснюються суб'єктами\nінвестиційної діяльності та оформлені у вигляді\nпланово-розрахункових документів, необхідних та достатніх для\nобґрунтування, організації та управління роботами з реалізації\nпроекту. Розробленню інвестиційного проекту може передувати\nрозроблення проектної (інвестиційної) пропозиції.\nПроектна (інвестиційна) пропозиція - це результат\nтехніко-економічного дослідження інвестиційних можливостей, на\nпідставі яких приймається рішення про реалізацію інвестиційного\nпроекту, оформлений у вигляді пропозиції щодо ініціювання\nінвестиційного проекту. Розроблення проектної (інвестиційної)\nпропозиції є одним з етапів розроблення інвестиційного проекту.\nФорма проектної (інвестиційної) пропозиції, на основі якої\nготується інвестиційний проект, для розроблення якого може\nнадаватися державна підтримка, затверджується центральним органом\nвиконавчої влади з питань економічної політики.\nІнвестиційний проект, для реалізації якого може надаватися\nдержавна підтримка, розробляється в порядку та за формою,\nзатвердженими центральним органом виконавчої влади з питань\nекономічної політики.\nІнвестиційний проект, для реалізації якого може надаватися\nдержавна підтримка, повинен містити:\nрезюме (мета проекту, напрями використання інвестицій,\nвідповідність проекту стратегічним програмним документам держави,\nпрогнозні обсяги виробництва продукції (товарів, послуг), потреба\nв інвестиціях, необхідність забезпечення земельною ділянкою або\nправами на неї (оренда, суперфіцій, емфітевзис) для реалізації\nпроекту, основні показники ефективності проекту, у тому числі\nенергоефективності, висновки експертизи відповідно до\nзаконодавства);\nзагальну характеристику стану та проблем, пов'язаних з\nрозвитком об'єктів та суб'єктів інвестиційної діяльності\n(характеристика об'єктів та суб'єктів, продукції (товарів,\nпослуг), результати аналізу ринків збуту продукції (товарів,\nпослуг), аналізу конкурентного потенціалу суб'єкта, зокрема\nвиявлення можливостей розвитку, загроз та проблем у діяльності);\nорганізаційний план, плани маркетингової та виробничої\nдіяльності;\nплан реалізації проекту (строк введення в дію основних\nфондів, кадрове забезпечення, організаційна структура та\nуправління проектом, розвиток інфраструктури, заходи з охорони\nнавколишнього природного середовища, джерела фінансування проекту\nі виплат за зобов'язаннями суб'єкта інвестиційної діяльності,\nгарантії та схема повернення інвестицій, якщо таке повернення\nпередбачено проектом);\nфінансовий план (оцінка фінансової та економічної\nспроможності проекту);\nінформацію про ризики проекту, запобіжні заходи і страхування\nризиків у випадках, передбачених законом;\nпрогноз економічного та соціального ефекту від реалізації\nпроекту;\nпрогноз надходжень до бюджетів та державних цільових фондів;\nпакет документів з обґрунтуванням оцінки впливу на навколишнє\nприродне середовище.\nІнвестиційний проект може містити додаткові відомості залежно\nвід сфери діяльності, в якій передбачається реалізація проекту.\nДо інвестиційного проекту може включатися проект будівництва,\nрозроблений відповідно до законодавства.\n4. Інвестиційна діяльність з цінними паперами провадиться у\nпорядку, встановленому законодавством про цінні папери та фондовий\nринок.\n5. Державна підтримка реалізації інвестиційного проекту та\nпроектної (інвестиційної) пропозиції надається в порядку,\nвстановленому цим Законом\";\n4) частину першу статті 3 викласти в такій редакції:\n\"1. Інноваційною діяльністю є сукупність заходів, спрямованих\nна створення, впровадження, поширення та реалізацію інновацій\nвідповідно до Закону України \"Про інноваційну діяльність\"\n( 40-15 ) з метою отримання комерційного та/або соціального\nефекту, які здійснюються шляхом реалізації інвестицій, вкладених в\nоб'єкти інноваційної діяльності\";\n5) у частині першій статті 4 слова \"та сферах народного\nгосподарства\" замінити словом \"економіки\", а після слів \"цінні\nпапери\" доповнити словами \"(крім векселів)\";\n6) в абзаці четвертому частини першої статті 8 слова\n\"позитивний висновок\" замінити словами \"письмовий звіт\";\n7) частину першу статті 11 викласти в такій редакції:\n\"Державне регулювання інвестиційної діяльності здійснюється з\nметою реалізації економічної, науково-технічної і соціальної\nполітики виходячи з цілей та показників економічного і соціального\nрозвитку України, державних та регіональних програм розвитку\nекономіки, державного і місцевих бюджетів, зокрема передбачених у\nних обсягів фінансування інвестиційної діяльності\";\n8) у статті 12:\nу частині другій слова \"республіканськими і місцевими\nорганами державної влади й управління\" замінити словами \"органами\nдержавної влади та органами влади Автономної Республіки Крим\";\nв абзаці десятому частини третьої слова \"та проектів\nбудівництва\" виключити;\n9) доповнити статтями 12-1 і 12-2 такого змісту:\n\" Стаття 12-1. Державна підтримка та стимулювання\nінвестиційної діяльності\n1. Напрями інвестиційної діяльності, за якими надається\nдержавна підтримка, визначаються програмними документами,\nзатвердженими в установленому законодавством порядку.\nДержавна підтримка інвестиційної діяльності передбачає участь\nдержави у розробленні та/або реалізації інвестиційних проектів.\nДержавна підтримка для реалізації інвестиційних проектів\nнадається, зокрема, шляхом:\nфінансування реалізації інвестиційних проектів за рахунок\nкоштів державного або місцевих бюджетів;\nспівфінансування інвестиційних проектів з державного та\nмісцевих бюджетів;\nнадання відповідно до законодавства для реалізації\nінвестиційних проектів державних і місцевих гарантій з метою\nзабезпечення виконання боргових зобов'язань за запозиченнями\nсуб'єкта господарювання та кредитування за рахунок коштів\nдержавного або місцевих бюджетів;\nповної або часткової компенсації за рахунок коштів державного\nабо місцевих бюджетів відсотків за кредитами суб'єктів\nгосподарювання для реалізації інвестиційних проектів;\nзастосування інших форм, передбачених цим Законом.\nДержавна підтримка для розроблення інвестиційного проекту\nнадається виключно у разі наявності проектної (інвестиційної)\nпропозиції шляхом фінансування або співфінансування за рахунок\nкоштів державного та/або місцевих бюджетів.\n2. Державна підтримка для розроблення або реалізації\nінвестиційних проектів надається виключно після державної\nреєстрації проектних (інвестиційних) пропозицій або інвестиційних\nпроектів та оцінки їх економічної ефективності, яка проводиться\nцентральним органом виконавчої влади з питань економічної політики\nпротягом одного місяця у порядку та згідно з критеріями,\nвстановленими Кабінетом Міністрів України.\nДержавна підтримка для розроблення або реалізації\nінвестиційного проекту не може бути надана у разі наявності хоча б\nодного негативного експертного висновку за результатами проведення\nзазначеної оцінки.\n3. Відбір проектних (інвестиційних) пропозицій та\nінвестиційних проектів, для розроблення або реалізації яких\nнадається державна підтримка, здійснюється на конкурсній основі на\nпідставі даних Державного реєстру інвестиційних проектів та\nпроектних (інвестиційних) пропозицій, а також експертних висновків\nза результатами проведення експертної оцінки їх економічної\nефективності.\nПерелік документів, що подаються для такого відбору, а також\nпорядок та критерії відбору і визначення форми надання державної\nпідтримки для розроблення або реалізації відповідних інвестиційних\nпроектів встановлюються Кабінетом Міністрів України.\nДо зазначених документів можуть додаватися результати\nнезалежної експертизи проектної (інвестиційної) пропозиції та\nінвестиційного проекту, проведеної за рахунок коштів суб'єкта\nінвестиційної діяльності.\n4. Основні принципи надання державної підтримки для\nрозроблення або реалізації інвестиційних проектів визначаються\nзаконом.\nНадання такої державної підтримки здійснюється в порядку,\nвстановленому Кабінетом Міністрів України.\n5. Суб'єкт інвестиційної діяльності, якому надано державну\nпідтримку для розроблення або реалізації інвестиційного проекту,\nприводить у відповідність із показниками державного бюджету на\nпланований бюджетний період та прогнозом Державного бюджету\nУкраїни на наступні за планованим два бюджетні періоди плани своєї\nдіяльності на планований і наступні за планованим два бюджетні\nперіоди, що включають заходи для розроблення або з реалізації\nінвестиційних проектів.\n6. Центральний орган виконавчої влади з питань економічної\nполітики на підставі поданих суб'єктами інвестиційної діяльності\nвідомостей щодо наданої їм державної підтримки і даних Державного\nреєстру інвестиційних проектів та проектних (інвестиційних)\nпропозицій забезпечує здійснення моніторингу та аналізу\nефективності використання державної підтримки інвестиційної\nдіяльності у встановленому ним порядку.\nРезультати такого аналізу використовуються органами\nвиконавчої влади під час складання проекту Державного бюджету\nУкраїни на наступний рік, а також для формування пропозицій до\nДержавного бюджету України на наступні бюджетні періоди щодо\nвидатків, спрямованих на підтримку інвестиційної діяльності.\nСтаття 12-2. Державна реєстрація інвестиційних проектів\nта проектних (інвестиційних) пропозицій\n1. Державна реєстрація інвестиційних проектів, для реалізації\nяких може надаватися державна підтримка, та проектних\n(інвестиційних) пропозицій, на основі яких готуються інвестиційні\nпроекти, для розроблення яких може надаватися державна підтримка,\nздійснюється центральним органом виконавчої влади з питань\nекономічної політики на підставі позитивного висновку експертної\nоцінки їх економічної ефективності.\n2. Суб'єктом інвестиційної діяльності для державної\nреєстрації інвестиційного проекту або проектної (інвестиційної)\nпропозиції до центрального органу виконавчої влади з питань\nекономічної політики подаються такі документи:\n1) заява про розгляд інвестиційного проекту або проектної\n(інвестиційної) пропозиції за формою, затвердженою центральним\nорганом виконавчої влади з питань економічної політики;\n2) копія інвестиційного проекту або проектної (інвестиційної)\nпропозиції, що прошита, пронумерована, засвідчена підписом\nуповноваженої особи суб'єкта інвестиційної діяльності, а також\nпечаткою (для юридичної особи);\n3) нотаріально засвідчені копії свідоцтва про державну\nреєстрацію та установчих документів (для юридичної особи -\nрезидента);\n4) довідка органу державної податкової служби за місцем\nреєстрації суб'єкта інвестиційної діяльності як платника податків\nпро стан розрахунків з державним бюджетом (для юридичної особи -\nрезидента);\n5) копії документа, що посвідчує особу, та довідки про\nприсвоєння реєстраційного номера облікової картки платника\nподатків (крім фізичних осіб, які через свої релігійні переконання\nвідмовилися від прийняття реєстраційного номера облікової картки\nплатника податків та повідомили про це відповідний орган державної\nподаткової служби і мають відмітку у паспорті) з наданням\nоригіналів зазначених документів (для фізичної особи - резидента);\n6) документи, що свідчать про реєстрацію (утворення)\nіноземної юридичної особи у державі її місцезнаходження, зокрема\nвитяги з торговельного, банківського або судового реєстру,\nзасвідчені відповідно до законодавства держави їх видачі,\nперекладені українською мовою та легалізовані у консульській\nустанові України (якщо інше не передбачено міжнародними договорами\nУкраїни) або засвідчені у посольстві відповідної держави в Україні\nта легалізовані в центральному органі виконавчої влади з питань\nзабезпечення реалізації державної політики у сфері зовнішніх\nзносин України (якщо учасником реалізації інвестиційного проекту є\nюридична особа - нерезидент);\n7) видані в установленому порядку експертні висновки щодо\nінвестиційного проекту, у тому числі дозволи та позитивні висновки\nза результатами експертизи відповідно до статей 8 і 15 цього\nЗакону, а також свідоцтво про його державну реєстрацію як\nінноваційного або пріоритетного інноваційного відповідно до Закону\nУкраїни \"Про інноваційну діяльність\" ( 40-15 ) (у разі державної\nреєстрації інвестиційного проекту).\n3. У випадках, установлених законом, за запитом центрального\nоргану виконавчої влади з питань економічної політики суб'єктом\nінвестиційної діяльності подаються також інші документи, необхідні\nдля розгляду інвестиційного проекту або проектної (інвестиційної)\nпропозиції, залежно від можливих форм надання державної підтримки.\n4. Строк розгляду поданих для державної реєстрації\nінвестиційного проекту або проектної (інвестиційної) пропозиції\nдокументів не повинен перевищувати одного місяця з дня їх\nнадходження.\n5. Після державної реєстрації інвестиційного проекту або\nпроектної (інвестиційної) пропозиції центральний орган виконавчої\nвлади з питань економічної політики видає суб'єкту інвестиційної\nдіяльності витяг з Державного реєстру інвестиційних проектів та\nпроектних (інвестиційних) пропозицій.\n6. Інформація про державну реєстрацію інвестиційного проекту\nабо проектної (інвестиційної) пропозиції оприлюднюється шляхом\nрозміщення відповідного витягу з Державного реєстру інвестиційних\nпроектів та проектних (інвестиційних) пропозицій на офіційному\nсайті центрального органу виконавчої влади з питань економічної\nполітики протягом одного місяця з дня державної реєстрації.\n7. Витяг з Державного реєстру інвестиційних проектів та\nпроектних (інвестиційних) пропозицій щодо обсягів та форм надання\nдержавної підтримки інвестиційної діяльності на наступні бюджетні\nперіоди використовується для формування індикативних прогнозних\nвидатків Державного бюджету України на відповідні періоди.\n8. Ведення Державного реєстру інвестиційних проектів та\nпроектних (інвестиційних) пропозицій здійснюється у порядку,\nвстановленому Кабінетом Міністрів України.\n9. Строк дії державної реєстрації інвестиційного проекту та\nпроектної (інвестиційної) пропозиції припиняється у разі\nзавершення реалізації або розроблення інвестиційного проекту\nта/або за поданням суб'єкта інвестиційної діяльності, або якщо\nпротягом більш як трьох років такий проект або пропозицію не\nобрано під час проведення конкурсного відбору для надання\nдержавної підтримки, після чого відповідний запис у Державному\nреєстрі інвестиційних проектів та проектних (інвестиційних)\nпропозицій анулюється.\n10. Державна реєстрація інвестиційного проекту або проектної\n(інвестиційної) пропозиції не передбачає будь-яких зобов'язань\nщодо надання державної підтримки за рахунок коштів державного\nта/або місцевих бюджетів.\n11. Центральний орган виконавчої влади з питань економічної\nполітики забезпечує збереження ним конфіденційної інформації,\nпов'язаної з інвестиційними проектами\";\n10) у статті 13:\nу назві слово \"республіканських\" виключити;\nу частині першій слово \"республіканських\" виключити, а слова\n\"республіки\" та \"цільових науково-технічних і комплексних програм\"\nзамінити відповідно словами \"держави\" та \"державних цільових\nпрограм\";\nчастину другу виключити;\nу частині третій слово \"республіки\" замінити словом\n\"держави\", а слово \"республіканського\" - словом \"державного\";\n11) у статті 14:\nу частині першій слова \"республіканських\" та\n\"республіканське\" виключити;\nу частині третій слово \"республіканського\" виключити;\n12) статтю 15 доповнити частиною третьою такого змісту:\n\"3. Державна експертиза інвестиційних проектів повинна\nвраховувати нормативи з питань санітарного та епідеміологічного\nблагополуччя населення, екології, охорони праці, енергозбереження,\nпожежної, техногенної, ядерної та радіаційної безпеки\";\n13) у статті 16:\nу назві слова \"Верховною Радою Кримської АРСР та місцевими\nРадами народних депутатів\" замінити словами \"Верховною Радою\nАвтономної Республіки Крим та органами місцевого самоврядування\";\nслова \"Верховна Рада Кримської АРСР та місцеві Ради народних\nдепутатів\" замінити словами \"Верховна Рада Автономної Республіки\nКрим та органи місцевого самоврядування\";\n14) у частині другій статті 17 слова \"державних кошторисних\nнорм\" замінити словами \"національних стандартів з ціноутворення\",\nа після слів \"коштів державних\" доповнити словами \"та\nкомунальних\";\n15) у тексті Закону ( 1560-12 ) слова \"інвестиційна програма\"\nта \"інвестиційна програма (проект)\" в усіх відмінках і числах\nзамінити словами \"інвестиційний проект\" у відповідному відмінку і\nчислі.\n2. Цей Закон набирає чинності з дня, наступного за днем його\nопублікування.\n\nПрезидент України В.ЯНУКОВИЧ\n\nм. Київ, 22 грудня 2011 року\nN 4218-VI\n\nПро внесення змін до Закону України \"Про інвестиційну діяльність\"\nЗакон України від 22.12.2011 № 4218-VI\n\nПрийняття від 22.12.2011\nПостійна адреса:\nhttps://zakon.rada.gov.ua/go/4218-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}