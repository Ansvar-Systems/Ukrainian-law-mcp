{
  "id": "ua-law-911-20",
  "type": "statute",
  "title": "Закон України (911-20)",
  "title_en": "",
  "short_name": "911-20",
  "status": "in_force",
  "issued_date": "2020-09-17",
  "url": "https://zakon.rada.gov.ua/laws/show/911-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art21",
      "section": "21",
      "title": "Стаття 21. Повноваження міністерств, інших центральних органів виконавчої влади у сфері протимінної діяльності",
      "content": "1. Міністерства, інші центральні органи виконавчої влади у взаємодії з національним органом з питань протимінної діяльності, центром протимінної діяльності та центром гуманітарного розмінування реалізують державну політику у сфері протимінної діяльності у межах своїх повноважень.\nПовноваження міністерств та інших центральних органів виконавчої влади у сфері протимінної діяльності визначаються Кабінетом Міністрів України відповідно до пропозицій національного органу з питань протимінної діяльності\".\n13. У статті 22 :\nпункт 4 викласти в такій редакції:\n\"4) інформують населення щодо встановлених на відповідних територіях систем позначення небезпечних районів та заходів, які необхідно вживати для уникнення небезпеки для життя і здоров’я населення, а також здійснюють моніторинг стану встановлених систем позначення небезпечних районів та їх утримання та інформують центр протимінної діяльності та центр гуманітарного розмінування про випадки їх пошкодження, знищення, крадіжки чи інші випадки, які унеможливлюють подальше ефективне використання систем позначення небезпечних районів\";\nпункт 5 виключити;\nпункт 7 викласти в такій редакції:\n\"7) сприяють суб’єктам протимінної діяльності у виконанні покладених на них функцій і повноважень у сфері протимінної діяльності\".\n14. Статтю 23 викласти в такій редакції:\n\" Стаття 23. Національний орган з питань протимінної діяльності\n1. Для організації координації діяльності міністерств, інших центральних та місцевих органів виконавчої влади, органів місцевого самоврядування, підприємств та організацій незалежно від форми власності (крім тих, що належать до сфери управління міністерств та інших центральних органів виконавчої влади), що залучаються до проведення заходів у сфері протимінної діяльності, Кабінет Міністрів України утворює міжвідомчий допоміжний орган, який діє за колегіальним принципом під головуванням Міністра оборони України.\n2. Після відновлення територіальної цілісності України в межах міжнародно визнаного державного кордону за рішенням Кабінету Міністрів України головування у національному органі з питань протимінної діяльності передається керівнику міністерства, яке забезпечує формування та реалізує державну політику у сфері цивільного захисту, захисту населення і територій від надзвичайних ситуацій та запобігання їх виникненню, ліквідації надзвичайних ситуацій, рятувальної справи.\n3. Основні завдання національного органу з питань протимінної діяльності:\nвжиття разом з центральними органами виконавчої влади заходів щодо формування та забезпечення реалізації державної політики у сфері протимінної діяльності та забезпечення виконання міжнародних зобов’язань України у сфері протимінної діяльності;\nкоординація протимінної діяльності, яка провадиться міністерствами, іншими центральними органами виконавчої влади та операторами протимінної діяльності;\nорганізація розроблення та впровадження національних стандартів протимінної діяльності відповідно до міжнародних стандартів протимінної діяльності, правил та процедур щодо управління операціями у сфері протимінної діяльності;\nнадання рекомендацій щодо залучення відповідними суб’єктами протимінної діяльності операторів протимінної діяльності.\n4. Для організації роботи національного органу з питань протимінної діяльності міністерством, яке головує в національному органі протимінної діяльності, визначається структурний підрозділ, який виконує функції секретаріату національного органу з питань протимінної діяльності.\n5. Основні завдання секретаріату національного органу з питань протимінної діяльності:\nздійснення організаційного, інформаційного та аналітичного забезпечення діяльності національного органу з питань протимінної діяльності;\nкоординація діяльності центру протимінної діяльності та центру гуманітарного розмінування;\nузагальнення заходів з управління інформацією у сфері протимінної діяльності центральних органів виконавчої влади\".\n15. Статтю 24 виключити.\n16. Статтю 25 викласти в такій редакції:\n\" Стаття 25. Завдання центру протимінної діяльності\n1. Для планування, практичної організації та координації здійснення заходів протимінної діяльності визначається центр протимінної діяльності.\n2. Центр протимінної діяльності є бюджетною установою, яка утворюється Міністерством оборони України і утримується за рахунок та у межах затверджених бюджетних асигнувань на відповідний рік.\n3. До завдань центру протимінної діяльності належать:\nучасть у плануванні заходів протимінної діяльності;\nуправління інформацією у сфері протимінної діяльності в межах повноважень;\nзабезпечення функціонування системи управління якістю розмінування, здійснення сертифікації операторів протимінної діяльності та процесів протимінної діяльності та інспектування розмінованих територій;\nузагальнення та подання до національного органу з питань протимінної діяльності пропозицій щодо національної стандартизації у сфері протимінної діяльності;\nздійснення опробовування та впровадження національних стандартів протимінної діяльності;\nучасть у міжнародному співробітництві;\nвпровадження єдиної системи підготовки та підвищення кваліфікації кадрів, що залучаються до розмінування;\nзабезпечення збору даних щодо інцидентів з вибухонебезпечними предметами серед цивільного населення;\nзалучення експертів до проведення розслідувань інцидентів з вибухонебезпечними предметами;\nздійснення контролю стану маркування небезпечних ділянок;\nпроведення інформування населення про ризики, пов’язані із вибухонебезпечними предметами;\nмоніторинг ризиків, пов’язаних із вибухонебезпечними предметами;\nнаукове та науково-технічне забезпечення протимінної діяльності в межах повноважень;\nрозслідування нещасних випадків та інцидентів, пов’язаних із протимінною діяльністю;\nнадання звітності до національного органу з питань протимінної діяльності;\nпроведення роботи з особовим складом підрозділів Збройних Сил України щодо незастосування протипіхотних мін\".\n17. Доповнити статтею 25 -1 такого змісту:\n\" Стаття 25 -1 . Повноваження центру гуманітарного розмінування\n1. Для практичного здійснення заходів гуманітарного розмінування визначається центр гуманітарного розмінування.\n2. Центр гуманітарного розмінування є бюджетною установою, яка утворюється центральним органом виконавчої влади, що забезпечує формування та реалізує державну політику у сфері цивільного захисту, захисту населення і територій від надзвичайних ситуацій та запобігання їх виникненню, ліквідації наслідків надзвичайних ситуацій, рятувальної справи, гасіння пожеж, пожежної та техногенної безпеки, діяльності аварійно-рятувальних служб, а також гідрометеорологічної діяльності і утримується за рахунок та у межах затверджених бюджетних асигнувань на відповідний рік.\n3. До повноважень центру гуманітарного розмінування належать:\nучасть у плануванні заходів протимінної діяльності;\nуправління інформацією у сфері протимінної діяльності в межах повноважень;\nзабезпечення функціонування системи управління якістю розмінування, здійснення сертифікації операторів протимінної діяльності та інспектування розмінованих територій;\nподання до національного органу з питань протимінної діяльності пропозицій щодо національної стандартизації у сфері протимінної діяльності;\nздійснення опробовування та впровадження національних стандартів протимінної діяльності;\nучасть у міжнародному співробітництві;\nвпровадження єдиної системи підготовки та підвищення кваліфікації кадрів, що залучаються до розмінування;\nзабезпечення збору даних щодо інцидентів з вибухонебезпечними предметами серед цивільного населення;\nзалучення експертів до проведення розслідувань інцидентів з вибухонебезпечними предметами;\nздійснення контролю стану маркування небезпечних ділянок;\nпроведення інформування населення про ризики, пов’язані із вибухонебезпечними предметами;\nмоніторинг ризиків, пов’язаних із вибухонебезпечними предметами;\nнаукове та науково-технічне забезпечення протимінної діяльності в межах повноважень;\nнадання звітності до національного органу з питань протимінної діяльності;\nздійснення збору даних щодо потреб цивільного населення у сфері протимінної діяльності\".\n18. Статті 26 і 27 виключити.\n19. Статтю 28 викласти в такій редакції:\n\" Стаття 28. Оператори протимінної діяльності\n1. Оператори протимінної діяльності є виконавцями заходів у сфері протимінної діяльності.\n2. Виконавці заходів у сфері протимінної діяльності набувають статусу операторів протимінної діяльності з моменту отримання відповідно до чинного законодавства сертифіката відповідності процесів з протимінної діяльності, які здійснює оператор протимінної діяльності.\n3. Не можуть набувати статусу оператора протимінної діяльності підприємства, установи чи організації, розташовані на території офшорних зон або зареєстровані на території держав, до яких згідно із законодавством України та резолюціями Ради Безпеки Організації Об’єднаних Націй, інших міжнародних організацій, рішеннями Ради Європейського Союзу, інших міждержавних об’єднань та іноземних держав застосовані санкції, або якщо вони мають походження з держави, визнаної державою-окупантом згідно із законом України та (або) визнаної державою-агресором щодо України згідно із законодавством.\n4. Порядок використання, зберігання та перевезення операторами протимінної діяльності вибухових матеріалів у цілях протимінної діяльності визначається законодавством та іншими нормативно-правовими актами України.\n5. Порядок надання одноразового дозволу на імпорт та використання визначеної кількості обмежених в імпорті і використанні товарів подвійного призначення операторами протимінної діяльності у цілях протимінної діяльності визначається законодавством та іншими нормативно-правовими актами України\".\n20. Статтю 29 викласти в такій редакції:\n\" Стаття 29. Акредитація органів з оцінки відповідності\n1. Акредитація органів з оцінки відповідності, що здійснюють сертифікацію операторів та процесів протимінної діяльності та інспектування розмінованих територій для визначення їх відповідності вимогам чинного законодавства України та нормативним документам у сфері протимінної діяльності, здійснюється відповідно до вимог Закону України \"Про акредитацію органів з оцінки відповідності\".\n21. Доповнити статтею 29 -1 такого змісту:\n\" Стаття 29 -1 . Сертифікація операторів протимінної діяльності\n1. Акредитовані органи з оцінки відповідності здійснюють сертифікацію операторів та процесів протимінної діяльності для визначення їх відповідності вимогам, встановленим законодавством України та нормативними документами у сфері протимінної діяльності.\n2. Рішення про сертифікацію (або відмову в сертифікації) оператора та процесів протимінної діяльності та видачу сертифіката відповідності приймає акредитований орган з оцінки відповідності.\n3. Сертифікація урядових операторів протимінної діяльності та неурядових/неприбуткових підприємств, установ та організацій, внесених до Реєстру неприбуткових установ та організацій, у разі якщо виконання заходів з протимінної діяльності відповідає їх статутним цілям, здійснюється на безоплатній основі.\n4. Сертифікат відповідності є підставою для реєстрації оператора протимінної діяльності та допуску його до проведення робіт та (або) надання послуг у сфері протимінної діяльності\".\n22. У статті 30 :\nу назві слово \"акредитації\" замінити словом \"сертифікації\";\nчастину першу викласти в такій редакції:\n\"1. Моніторинг відповідності оператора протимінної діяльності вимогам сертифікації здійснюється органом сертифікації відповідно до вимог законодавства у сфері акредитації та технічних регламентів шляхом:\n1) отримання інформації про відповідність такого оператора протимінної діяльності вимогам сертифікації;\n2) контролю (у формі обстежень та перевірок) робочих майданчиків, виробничих приміщень, документації, процесів, процедур, кваліфікації персоналу, обладнання сертифікованих операторів протимінної діяльності, які залучаються до виконання заходів у сфері протимінної діяльності\";\nчастини другу - четверту виключити.\n23. У статті 31 :\nу частині першій:\nв абзаці першому слова \"фахівців у сфері протимінної діяльності\" замінити словами \"фахівців з розмінування\";\nдоповнити абзацом другим такого змісту:\n\"Мінімальний розмір страхової суми за договором страхування життя і здоров’я фахівців у сфері протимінної діяльності, які залучаються операторами протимінної діяльності до виконання робіт з гуманітарного розмінування, на період їхньої участі у виконанні таких робіт становить двісті п’ятдесят розмірів мінімальної заробітної плати. Розмір відшкодування заподіяної шкоди визначається за згодою сторін або у судовому порядку\";\nв абзаці першому частини другої слова \"та протягом десяти років після її закінчення\" виключити.\n24. Статті 32 і 33 виключити.\n25. У пункті 4 частини другої статті 34 слово \"IMSMA\" виключити.\n26. У частинах першій та другій статті 38 слова \"фахівців у сфері протимінної діяльності та розмінування\" замінити словами \"фахівців з розмінування\".\n27. Розділ VII \"Прикінцеві положення\" викласти в такій редакції:\n\" Розділ VII.\n\nПрикінцеві положення\n1. Цей Закон набирає чинності з дня, наступного за днем його опублікування.\n2. Частину першу статті 7 Закону України \"Про страхування\" (Відомості Верховної Ради України, 2002 р., № 7, ст. 50 із наступними змінами) доповнити пунктами 48 та 49 такого змісту:\n\"48) страхування життя і здоров’я фахівців з розмінування (крім тих, які працюють в установах і організаціях, що фінансуються з Державного бюджету України) на період їхньої участі у виконанні робіт з гуманітарного розмінування;\n49) страхування цивільної відповідальності суб’єкта господарювання за шкоду, яку може бути заподіяно довкіллю та (або) здоров’ю і майну третіх осіб під час виконання робіт з гуманітарного розмінування\".\n3. Кабінету Міністрів України у шестимісячний строк з дня опублікування цього Закону:\nзабезпечити прийняття нормативно-правових актів, передбачених цим Законом;\nпривести свої нормативно-правові акти у відповідність із цим Законом;\nзабезпечити приведення нормативно-правових актів міністерств та інших центральних органів виконавчої влади у відповідність із цим Законом\".\nII. Прикінцеві положення\n1. Цей Закон набирає чинності з дня, наступного за днем його опублікування, крім пунктів 7 та 9 розділу I цього Закону, які набирають чинності з 1 січня 2021 року.\n2. Кабінету Міністрів України у шестимісячний строк з дня опублікування цього Закону:\nзабезпечити прийняття нормативно-правових актів, передбачених цим Законом;\nпривести свої нормативно-правові акти у відповідність із цим Законом;\nзабезпечити приведення нормативно-правових актів міністерств та інших центральних органів виконавчої влади у відповідність із цим Законом.\n3. Кабінету Міністрів України включити інформацію про виконання цього Закону до звіту про хід і результати виконання Програми діяльності Кабінету Міністрів України за 2020 рік.\nВ.ЗЕЛЕНСЬКИЙ"
    }
  ],
  "definitions": []
}