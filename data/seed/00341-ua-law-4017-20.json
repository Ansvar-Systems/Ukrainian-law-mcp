{
  "id": "ua-law-4017-20",
  "type": "statute",
  "title": "Закон України (4017-20)",
  "title_en": "",
  "short_name": "4017-20",
  "status": "in_force",
  "issued_date": "2024-10-10",
  "url": "https://zakon.rada.gov.ua/laws/show/4017-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art16-2",
      "section": "16-2",
      "title": "Стаття 16-2. Припинення права на проведення судової експертизи",
      "content": "Питання щодо припинення права на проведення судової експертизи за відповідною експертною спеціальністю розглядаються експертно-кваліфікаційною комісією.\nПраво судового експерта на проведення судової експертизи за відповідною експертною спеціальністю припиняється у разі:\n1) подання судовим експертом заяви про припинення права на проведення судової експертизи за відповідною експертною спеціальністю;\n2) визнання судового експерта безвісно відсутнім або оголошення його померлим;\n3) смерті судового експерта;\n4) застосування до судового експерта дисциплінарного стягнення у виді припинення права на проведення судової експертизи за відповідною експертною спеціальністю.\nОсоба, щодо якої прийнято рішення про припинення права на проведення судової експертизи за відповідною експертною спеціальністю з підстави, передбаченої пунктом 4 частини другої цієї статті, може пройти атестацію з метою присвоєння кваліфікації судового експерта за відповідною експертною спеціальністю не менше ніж через два роки з дня прийняття рішення про припинення права на проведення судової експертизи за відповідною експертною спеціальністю.\nВідомості про припинення права на проведення судової експертизи за відповідною експертною спеціальністю вносяться до державного Реєстру атестованих судових експертів\";\n6) статті 17 і 21 викласти в такій редакції:\n\" Стаття 17. Експертно-кваліфікаційні комісії\nДля вирішення питань щодо присвоєння кваліфікації судового експерта за відповідною експертною спеціальністю, підтвердження підвищення кваліфікації судовим експертом за відповідною експертною спеціальністю, присвоєння кваліфікаційного класу, тимчасового зупинення, поновлення та припинення права на проведення судової експертизи за відповідною експертною спеціальністю, а також щодо дисциплінарної відповідальності судових експертів при міністерствах та інших державних органах, що здійснюють організаційно-управлінські функції щодо діяльності державних спеціалізованих установ та судових експертів, які не є працівниками державних спеціалізованих установ, утворюються експертно-кваліфікаційні комісії, які діють відповідно до цього Закону та положень про них, затверджених відповідним міністерством або іншим державним органом.\nСклад експертно-кваліфікаційної комісії затверджується керівником відповідного міністерства або іншого державного органу, до сфери управління якого належать державні спеціалізовані установи.\nДо складу експертно-кваліфікаційної комісії входять представники міністерства або іншого державного органу, до сфери управління якого належать державні спеціалізовані установи, що здійснюють судово-експертну діяльність, та судові експерти, які мають досвід роботи у сфері судово-експертної діяльності не менше п’яти років.\nДо складу експертно-кваліфікаційної комісії можуть бути включені фахівці у відповідній галузі знань наукових установ, закладів вищої освіти, державних органів та установ.\nСтрок повноважень члена експертно-кваліфікаційної комісії становить не більше п’яти років. Особа не може бути членом експертно-кваліфікаційної комісії більше ніж два строки поспіль.\nОчолює експертно-кваліфікаційну комісію голова, який обирається на засіданні експертно-кваліфікаційної комісії з числа її членів шляхом таємного голосування простою більшістю голосів присутніх на засіданні членів експертно-кваліфікаційної комісії.\nГолова експертно-кваліфікаційної комісії має заступника, який обирається в такому самому порядку, що й голова експертно-кваліфікаційної комісії, та здійснює повноваження голови у разі його відсутності.\nЕкспертно-кваліфікаційна комісія може здійснювати свої повноваження через кваліфікаційну та дисциплінарну палати, які утворюються в її складі. Такі палати формуються з дотриманням вимог цього Закону щодо експертно-кваліфікаційної комісії. У такому разі рішення приймаються відповідною палатою експертно-кваліфікаційної комісії.\nСпори, пов’язані з рішенням експертно-кваліфікаційної комісії (кваліфікаційної або дисциплінарної палати експертно-кваліфікаційної комісії), вирішуються в судовому порядку\";\n\" Стаття 21. Професійна підготовка судового експерта\nПрофесійна підготовка судового експерта складається з теоретичної підготовки та стажування за відповідними програмами.\nТеоретична підготовка осіб, які мають намір отримати кваліфікацію судового експерта за відповідною експертною спеціальністю, здійснюється суб’єктами, які мають відповідну ліцензію на здійснення освітньої діяльності.\nСтажування осіб, які мають намір отримати кваліфікацію судового експерта за відповідною експертною спеціальністю, проводиться державними спеціалізованими установами.\nСтрок стажування не може перевищувати один рік\".\n24. Частину третю статті 7 Закону України \"Про наукову і науково-технічну експертизу\" (Відомості Верховної Ради України, 1995 р., № 9, ст. 56 із наступними змінами) доповнити словами \"відповідно до Закону України \"Про адміністративну процедуру\".\n25. У Законі України \"Про використання ядерної енергії та радіаційну безпеку\" (Відомості Верховної Ради України, 1995 р., № 12, ст. 81 із наступними змінами):\n1) у частині першій статті 30 слова \"скасування або скорочення терміну\" замінити словами \"припинення дії або скорочення строку\";\n2) у другому реченні частини сьомої статті 32 слова \"Позбавлення ліцензіата відповідного дозволу не звільняє його\" замінити словами \"Припинення дії відповідного дозволу не звільняє ліцензіата\";\n3) у частині четвертій статті 34 -1 слово \"позбавлення\" замінити словом \"припинення\";\n4) частину третю статті 42 викласти в такій редакції:\n\"Таке рішення може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду. Скарга в адміністративному порядку подається протягом 30 календарних днів з дня доведення рішення до відома замовника. Подання скарги не зупиняє виконання рішення\";\n5) у частині першій статті 44 слово \"скасувати\" замінити словом \"відкликати\".\n26. У Законі України \"Про пестициди і агрохімікати\" (Відомості Верховної Ради України, 1995 р., № 14, ст. 91 із наступними змінами):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері діяльності, пов’язаної з пестицидами і агрохімікатами, регулюються Законом України \"Про адміністративну процедуру\" з урахуванням особливостей, визначених цим Законом\";\n2) в абзаці першому частини другої статті 10 слова \"супроводжуватися етикеткою\" замінити словами \"ввозитися на митну територію України, розміщуватися на ринку, використовуватися, застосовуватися, зберігатися або транспортуватися за обов’язкової наявності етикетки, форма і зміст якої відповідають вимогам, затвердженим центральним органом виконавчої влади, що забезпечує формування та реалізує державну політику у сфері охорони навколишнього природного середовища\";\n3) частину першу статті 16 -1 після абзацу восьмого доповнити новим абзацом такого змісту:\n\"затвердження вимог до форми і змісту етикеток для пестицидів і агрохімікатів\".\nУ зв’язку з цим абзац дев’ятий вважати абзацом десятим.\n27. Статтю 3 Закону України \"Про залізничний транспорт\" (Відомості Верховної Ради України, 1996 р., № 40, ст. 183 із наступними змінами) доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері залізничного транспорту загального користування регулюються Законом України \"Про адміністративну процедуру\" з урахуванням особливостей, визначених цим Законом\".\n28. У Законі України \"Про державне регулювання ринків капіталу та організованих товарних ринків\" (Відомості Верховної Ради України, 1996 р., № 51, ст. 292 із наступними змінами):\n1) у пункті 84 частини першої статті 7 слова \"анульовує такі свідоцтва\" замінити словами \"припиняє дію таких свідоцтв\";\n2) у частині шостій статті 29 слова \"надання можливості особі, стосовно якої приймається (виноситься) такий акт\" замінити словами \"надання можливості особі, стосовно якої приймається (виноситься) такий акт, щонайменше у письмовій формі\";\n3) пункти 2-4 частини другої статті 33 викласти в такій редакції:\n\"2) юридична особа, якій припинено дію ліцензії, передбаченої статтею 4 цього Закону, - щодо дотримання вимог законодавства, що регулює дії такої юридичної особи у разі припинення дії такої ліцензії;\n3) юридична особа, якій припинено дію свідоцтва про включення до Реєстру осіб, уповноважених надавати інформаційні послуги на ринках капіталу та організованих товарних ринках, передбаченого статтею 79 Закону України \"Про ринки капіталу та організовані товарні ринки\", - щодо дотримання вимог законодавства, що регулює дії такої юридичної особи у разі припинення дії такого свідоцтва;\n4) юридична особа, якій припинено дію свідоцтва про включення до Реєстру торгових репозиторіїв, передбаченого статтею 88 Закону України \"Про ринки капіталу та організовані товарні ринки\", - щодо дотримання вимог законодавства, що регулює дії такої юридичної особи у разі припинення дії такого свідоцтва\";\n4) у тексті Закону слово \"анулювання\" замінити словами \"припинення дії\".\n29. У Законі України \"Про космічну діяльність\" (Відомості Верховної Ради України, 1997 р., № 1, ст. 2 із наступними змінами):\n1) статтю 2 доповнити частиною такого змісту:\n\"Відносини щодо видачі (прийняття), набрання чинності, оскарження в адміністративному порядку, виконання, припинення дії адміністративних актів у сфері космічної діяльності регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 10 :\nу частині третій слово \"анулювання\" замінити словами \"припинення дії\", а слова \"Законом України\" - словами \"законами України \"Про адміністративну процедуру\" та\";\nу частині шостій слово \"анулювання\" замінити словами \"припинення дії\", а слова \"законами України \"Про адміністративні послуги\" - словами \"законами України \"Про адміністративну процедуру\" , \"Про адміністративні послуги\";\nчастину восьму замінити трьома новими частинами такого змісту:\n\"У разі подання суб’єктом космічної діяльності неповного пакета документів, необхідних для одержання (переоформлення, припинення дії) дозволу, згідно з установленим переліком заява про одержання (переоформлення, припинення дії) дозволу залишається без руху.\nПідставою для відмови у видачі дозволу є виявлення в документах, поданих суб’єктом космічної діяльності для одержання дозволу, недостовірних відомостей та/або відомостей, що не відповідають законодавству.\nПеред ухваленням рішення про відмову у видачі дозволу суб’єкт космічної діяльності має бути заслуханий відповідно до вимог Закону України \"Про адміністративну процедуру\".\nУ зв’язку з цим частини дев’яту - п’ятнадцяту вважати відповідно частинами одинадцятою - сімнадцятою;\nу частині одинадцятій слова \"Законом України \"Про дозвільну систему у сфері господарської діяльності\" замінити словами \"законами України \"Про адміністративну процедуру\" , \"Про адміністративні послуги\" та \"Про дозвільну систему у сфері господарської діяльності\" ;\nу частині дванадцятій слова \"анулює дозвіл\" замінити словами \"припиняє дію дозволу\", а слово \"анулювання\" - словами \"припинення дії\";\nв абзаці першому частини тринадцятої слово \"анулювання\" замінити словом \"скасування\";\nчастину чотирнадцяту виключити;\nчастину п’ятнадцяту викласти в такій редакції:\n\"Дія дозволу припиняється через 10 робочих днів з дня прийняття адміністративним судом рішення/постанови про скасування дозволу\";\nу частині шістнадцятій слово \"анулювання\" замінити словом \"скасування\";\n3) частини четверту і п’яту статті 11 -1 викласти в такій редакції:\n\"Центральний орган виконавчої влади, що забезпечує формування та реалізує державну політику у сфері космічної діяльності, ухвалює рішення про реєстрацію договору (контракту) або відмову у його реєстрації протягом 10 робочих днів з дня надходження матеріалів договору (контракту). Рішення про відмову у реєстрації договору (контракту) ухвалюється, якщо умови договору (контракту) суперечать законодавству та міжнародним зобов’язанням України.\nЗаява про реєстрацію договору (контракту) залишається без руху у разі подання не всіх необхідних документів або якщо подані документи не відповідають вимогам законодавства, про що повідомляється заявнику протягом п’яти робочих днів з дня отримання заяви\".\n30. У Законі України \"Про місцеве самоврядування в Україні\" (Відомості Верховної Ради України, 1997 р., № 24, ст. 170 із наступними змінами):\n1) у пункті 36 частини першої статті 26 слова \"скасування такого дозволу\" замінити словами \"припинення дії такого дозволу\";\n2) у частині першій статті 30:\nпункт \"а\" доповнити підпунктом 17 -1 такого змісту:\n\"17 -1 ) видача дозволу (ордера) на видалення зелених насаджень\";\nу підпункті 2 пункту \"б\" слова \"скасування даного ними дозволу\" замінити словами \"припинення дії наданого ними дозволу\";\n3) у пункті 22 частини першої статті 43 слова \"скасування такого дозволу\" замінити словами \"припинення дії такого дозволу\";\n4) статтю 59 доповнити частиною тринадцятою такого змісту:\n\"13. Адміністративні акти органів та посадових осіб місцевого самоврядування приймаються, набирають чинності, виконуються, припиняють дію та оскаржуються відповідно до вимог, встановлених Законом України \"Про адміністративну процедуру\" з урахуванням передбачених законом особливостей адміністративного провадження для окремих категорій адміністративних справ (у разі визначення законом таких особливостей). Рішення ради, яке є адміністративним актом, приймається з урахуванням вимог частин п’ятої і восьмої статті 46 цього Закону\";\n5) частину другу статті 77 викласти в такій редакції:\n\"2. Спори про поновлення порушених прав юридичних і фізичних осіб, що виникають у результаті рішень, дій чи бездіяльності органів або посадових осіб місцевого самоврядування, вирішуються в порядку адміністративного оскарження відповідно до вимог Закону України \"Про адміністративну процедуру\" з урахуванням положень статті 59 цього Закону або в судовому порядку\";\n6) у розділі V \"Прикінцеві та перехідні положення\":\nу пункті 6 -1 :\nпідпункт 13 після слів \"невиконані акти індивідуальної дії\" доповнити словами \"(у тому числі адміністративні акти)\";\nпідпункт 14 доповнити реченням такого змісту: \"У разі якщо акт органу або посадової особи місцевого самоврядування відповідно до закону є адміністративним актом, його правонаступник може вносити зміни та припиняти дію такого акта у порядку, встановленому Законом України \"Про адміністративну процедуру\";\nпідпункт 12 пункту 6 -2 доповнити реченням такого змісту: \"У разі якщо акт районної ради ліквідованого району відповідно до закону є адміністративним актом, її правонаступник може вносити зміни та припиняти дію такого акта у порядку, встановленому Законом України \"Про адміністративну процедуру\".\n31. У Законі України \"Про видавничу справу\" (Відомості Верховної Ради України, 1997 р., № 32, ст. 206 із наступними змінами):\n1) у статті 11 слова \"(співзасновники)\" та \"(співзасновниками)\" замінити відповідно словами \"(учасники)\" та \"(учасниками)\";\n2) частини другу і третю статті 12 викласти в такій редакції:\n\"Ведення Державного реєстру здійснюється в електронній формі з використанням програмного забезпечення, що забезпечує його сумісність і взаємодію з іншими інформаційними системами та мережами.\nВидача, переоформлення та припинення дії свідоцтва про внесення суб’єкта господарювання до Державного реєстру (далі - свідоцтво) здійснюються уповноваженим органом відповідно до Закону України \"Про адміністративну процедуру\" з урахуванням особливостей, визначених цим Законом\";\n3) статтю 13 викласти в такій редакції:\n\" Стаття 13. Заява про внесення суб’єкта господарювання до Державного реєстру\nЗаява про внесення суб’єкта господарювання до Державного реєстру формується та подається безпосередньо до уповноваженого органу в електронній формі з використанням програмного забезпечення Державного реєстру на підставі таких даних з Єдиного державного реєстру юридичних осіб, фізичних осіб - підприємців та громадських формувань:\nдля фізичної особи - підприємця:\nпрізвище, власне ім’я, по батькові (за наявності);\nвид (види) діяльності у видавничій справі;\nреєстраційний номер облікової картки платника податків або серія та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта);\nмісцезнаходження (адреса місця проживання, за якою здійснюється зв’язок з фізичною особою - підприємцем);\nінформація для здійснення зв’язку з фізичною особою - підприємцем: номери телефону та/або адреса електронної пошти;\nдля юридичної особи:\nнайменування юридичної особи, у тому числі скорочене (за наявності);\nідентифікаційний код юридичної особи в Єдиному державному реєстрі підприємств та організацій України (далі - ідентифікаційний код);\nорганізаційно-правова форма;\nперелік засновників (учасників) (крім акціонерних товариств, громадських формувань, товариств з обмеженою відповідальністю, товариств з додатковою відповідальністю, частки яких обліковуються в обліковій системі часток) юридичної особи: прізвище, ім’я, по батькові (за наявності), дата народження, країна громадянства, місце проживання, реєстраційний номер облікової картки платника податків (за наявності), серія (за наявності) та номер документа, що посвідчує особу та підтверджує громадянство України, або паспортного документа іноземця чи документа, що посвідчує особу без громадянства, якщо засновник - фізична особа; найменування, країна резидентства, місцезнаходження та ідентифікаційний (реєстраційний, обліковий) номер (код) у країні реєстрації, якщо засновник - юридична особа; інформація для здійснення зв’язку із засновником (учасником) юридичної особи (номери телефону та/або адреса електронної пошти);\nвид (види) діяльності у видавничій справі;\nмісцезнаходження юридичної особи;\nінформація для здійснення зв’язку з юридичною особою: номери телефону та/або адреса електронної пошти.\nЗаява про внесення суб’єкта господарювання до Державного реєстру складається державною мовою і має відповідати вимогам до змісту заяви, встановленим Законом України \"Про адміністративну процедуру\";\n4) частину першу статті 14 викласти в такій редакції:\n\"Видача свідоцтва та внесення суб’єкта господарювання до Державного реєстру здійснюються уповноваженим органом протягом п’яти робочих днів з дня надходження заяви\";\n5) статтю 16 викласти в такій редакції:\n\" Стаття 16. Переоформлення та припинення дії свідоцтва про внесення суб’єкта господарювання до Державного реєстру\nСвідоцтво підлягає переоформленню у разі зміни найменування або прізвища, імені, по батькові суб’єкта видавничої справи, його місцезнаходження (місця проживання), засновника (учасників) та виду (видів) діяльності у видавничій справі.\nПрипинення дії свідоцтва здійснюється уповноваженим органом у разі:\n1) припинення діяльності суб’єкта видавничої справи з підстав, передбачених статтею 32 цього Закону;\n2) переоформлення свідоцтва;\n3) винесення судом рішення про скасування свідоцтва\";\n6) у статті 28 -1 :\nчастини четверту і п’яту викласти в такій редакції:\n\"Уповноважений орган забезпечує реалізацію цього Закону шляхом надання (відмови у наданні, припинення дії) дозволу на ввезення та розповсюдження видавничої продукції, випущеної у світ державною мовою держави-агресора (далі - дозвіл).\nНадання (відмова у наданні, припинення дії) дозволу здійснюється відповідно до цього Закону та законів України \"Про адміністративні послуги\" , \"Про дозвільну систему у сфері господарської діяльності\" , \"Про адміністративну процедуру\" у встановленому Кабінетом Міністрів України порядку\";\nпісля частини п’ятої доповнити новою частиною такого змісту:\n\"Порядок утворення та діяльності експертної ради визначається положенням про неї, яке затверджується уповноваженим органом\".\nУ зв’язку з цим частини шосту - двадцять третю вважати відповідно частинами сьомою - двадцять четвертою;\nабзац другий частини дев’ятої викласти в такій редакції:\n\"заяву про надання дозволу, яка відповідає вимогам до змісту заяви, встановленим Законом України \"Про адміністративну процедуру\", та в якій додатково зазначаються повна назва видання мовою оригіналу та українською мовою, автор або колектив авторів, міжнародний стандартний номер книги (ISBN), кількість примірників, що ввозяться на митну територію України, країна-виробник, найменування (прізвище, ім’я, по батькові) та місцезнаходження видавця, рік випуску видання, мова видання, код товару згідно з УКТ ЗЕД \";\nчастину одинадцяту викласти в такій редакції:\n\"Подання суб’єктом господарювання заяви про надання (припинення дії) дозволу, а також надання йому (відмова у наданні, припинення дії) дозволу здійснюються у паперовій формі через центр надання адміністративних послуг або в електронній формі через Єдиний державний вебпортал електронних послуг чи портал електронних сервісів юридичних осіб, фізичних осіб - підприємців та громадських формувань\";\nу частині тринадцятій слова \"анулює дозвіл\" замінити словами \"припиняє дію дозволу\";\nпісля частини тринадцятої доповнити двома новими частинами такого змісту:\n\"Уповноважений орган залишає подану заяву без руху в порядку, встановленому Законом України \"Про адміністративну процедуру\", у разі:\n1) подання суб’єктом господарювання неповного пакета документів, необхідних для надання дозволу згідно з цим Законом;\n2) виявлення в документах, поданих суб’єктом господарювання, недостовірних відомостей.\nУповноважений орган відмовляє у наданні дозволу у разі отримання негативного висновку експертної ради\".\nУ зв’язку з цим частини чотирнадцяту - двадцять четверту вважати відповідно частинами шістнадцятою - двадцять шостою;\nчастину сімнадцяту викласти в такій редакції:\n\"Рішення уповноваженого органу про припинення дії дозволу повинно містити мотивувальну частину (обґрунтування). Уповноважений орган надсилає суб’єктам господарювання копію рішення про припинення дії дозволу невідкладно, а за наявності обґрунтованих причин - не пізніше трьох робочих днів з дня його прийняття. Рішення про припинення дії дозволу може бути оскаржено до суду\";\nу частині дев’ятнадцятій слова \"засвідчених електронним цифровим підписом\" замінити словами \"з накладенням електронного підпису відповідно до вимог Закону України \"Про електронну ідентифікацію та електронні довірчі послуги\", а слова \"їх анулювання\" - словами \"припинення їхньої дії\";\nчастину двадцять п’яту викласти в такій редакції:\n\"Рішення про накладення штрафу, передбаченого частиною двадцять третьою цієї статті, приймає уповноважений орган на підставі звернень правоохоронних органів, юридичних та фізичних осіб або після самостійного виявлення його посадовими особами з будь-якого джерела обставин, що можуть свідчити про незаконне розповсюдження видавничої продукції. Адміністративне провадження здійснюється у порядку, визначеному Законом України \"Про адміністративну процедуру\";\nу тексті статті слова \"центральний орган виконавчої влади, що бере участь у забезпеченні формування та реалізує державну політику у видавничій сфері\" в усіх відмінках замінити словами \"уповноважений орган\" у відповідному відмінку, а слово \"анулювання\" - словами \"припинення дії\";\n7) абзац другий частини першої статті 32 викласти в такій редакції:\n\"за рішенням уповноваженого органу управління суб’єкта видавничої справи - юридичної особи або самого суб’єкта видавничої справи, який є фізичною особою - підприємцем\".\n32. Статтю 1 Закону України \"Про кінематографію\" (Відомості Верховної Ради України, 1998 р., № 22, ст. 114 із наступними змінами) доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері кінематографії регулюються Законом України \"Про адміністративну процедуру\" з урахуванням особливостей, визначених цим Законом\".\n33. В Основах законодавства України про загальнообов’язкове державне соціальне страхування (Відомості Верховної Ради України, 1998 р., № 23, ст. 121; 2014 р., № 6-7, ст. 80):\n1) статтю 12 викласти в такій редакції:\n\" Стаття 12. Вирішення спорів\nСпори, що виникають із правовідносин за загальнообов’язковим державним соціальним страхуванням, вирішуються в порядку адміністративного оскарження відповідно до Закону України \"Про адміністративну процедуру\" з урахуванням особливостей, визначених законами України у сфері загальнообов’язкового державного соціального страхування, та/або в судовому порядку\";\n2) у частині першій статті 19:\nу другому реченні слова \"незаконне рішення скасовується\" замінити словами \"дія незаконного рішення припиняється\";\nтретє речення замінити двома реченнями такого змісту: \"Страховики можуть оскаржити рішення центрального органу виконавчої влади до суду. Рішення центрального органу виконавчої влади може бути оскаржено страхувальником в адміністративному порядку відповідно до Закону України \"Про адміністративну процедуру\" з урахуванням особливостей, визначених законами України у сфері загальнообов’язкового державного соціального страхування, та/або до адміністративного суду\".\n34. У Законі України \"Про захист рослин\" (Відомості Верховної Ради України, 1998 р., № 50-51, ст. 310):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері захисту рослин регулюються Законом України \"Про адміністративну процедуру\" з урахуванням особливостей, визначених цим Законом\";\n2) частину першу статті 23 викласти в такій редакції:\n\"Рішення, дії, бездіяльність посадових осіб, які забезпечують здійснення повноважень у сфері захисту рослин, можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\n35. У статті 5 -1 Закону України \"Про топографо-геодезичну і картографічну діяльність\" (Відомості Верховної Ради України, 1999 р., № 5-6, ст. 46 із наступними змінами):\nв абзаці першому частини двадцять четвертої слова \"Кваліфікаційний сертифікат інженера-геодезиста анулюється\" замінити словами \"Дія кваліфікаційного сертифіката інженера-геодезиста припиняється\";\nу частині двадцять п’ятій слова \"Кваліфікаційний сертифікат інженера-геодезиста може бути також анульований\" замінити словами \"Кваліфікаційний сертифікат інженера-геодезиста може бути також скасований\";\nу частинах двадцять шостій і двадцять сьомій слово \"анулювання\" замінити словами \"припинення дії\".\n36. У Законі України \"Про застосування спеціальних заходів щодо імпорту в Україну\" (Відомості Верховної Ради України, 1999 р., № 11, ст. 78 із наступними змінами):\n1) у частині третій статті 4:\nабзац перший викласти в такій редакції:\n\"3. Строки обчислюються відповідно до правил, встановлених Законом України \"Про адміністративну процедуру\" та цим Законом\";\nабзаци третій - шостий виключити;\n2) частину третю статті 17 викласти в такій редакції:\n\"3. Заінтересовані сторони можуть подати до Міністерства запит щодо проведення слухань. Такі запити задовольняються, якщо вони подані до Міністерства в письмовій формі у строк, визначений у повідомленні про порушення спеціального розслідування, та якщо в них зазначаються особливі, з точки зору національних інтересів, причини для проведення таких слухань у Міністерстві\".\n37. У Законі України \"Про місцеві державні адміністрації\" (Відомості Верховної Ради України, 1999 р., № 20-21, ст. 190 із наступними змінами):\n1) статтю 6 доповнити частиною такого змісту:\n\"Акти місцевих державних адміністрацій, які відповідно до закону є адміністративними актами, приймаються, набирають чинності, виконуються та припиняють дію з урахуванням вимог, встановлених Законом України \"Про адміністративну процедуру\";\n2) частину п’яту статті 41 після слів \"індивідуальної дії\" доповнити словами \"(крім адміністративних актів)\";\n3) статтю 43 доповнити частинами такого змісту:\n\"Адміністративні акти місцевих державних адміністрацій можуть бути оскаржені в порядку, визначеному Законом України \"Про адміністративну процедуру\", відповідно до Ради міністрів Автономної Республіки Крим, місцевих державних адміністрацій вищого рівня або до адміністративного суду.\nАдміністративні акти обласних, Київської та Севастопольської міських державних адміністрацій можуть бути оскаржені до місцевої державної адміністрації, яка прийняла такий адміністративний акт, якщо при ній утворено комісію з розгляду скарг, та/або до адміністративного суду. У разі якщо при місцевій державній адміністрації комісію з розгляду скарг не утворено, такі адміністративні акти оскаржуються до адміністративного суду\".\n38. У Законі України \"Про рослинний світ\" (Відомості Верховної Ради України, 1999 р., № 22-23, ст. 198):\n1) статтю 1 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері охорони, використання та відтворення рослинного світу регулюються Законом України \"Про адміністративну процедуру\" з урахуванням особливостей, визначених цим Законом\";\n2) частини четверту і п’яту статті 10 доповнити словами \"з урахуванням положень Закону України \"Про адміністративну процедуру\".\n39. У Законі України \"Про Національний банк України\" (Відомості Верховної Ради України, 1999 р., № 29, ст. 238 із наступними змінами):\n1) у статті 10 слово \"(анулювання)\" виключити;\n2) у статті 15 слово \"анулювання\" замінити словом \"відкликання\";\n3) статтю 33 -1 доповнити частинами такого змісту:\n\"Порядок, умови видачі ліцензії на здійснення операцій з готівкою та перелік документів, необхідних для її одержання, визначаються нормативно-правовим актом Національного банку.\nНаціональний банк приймає рішення про видачу або відмову у видачі ліцензії на здійснення операцій з готівкою на підставі заяви та доданих до неї документів, визначених нормативно-правовим актом Національного банку. Строк прийняття Національним банком такого рішення становить три місяці з дня подання відповідної заяви.\nНаціональний банк приймає рішення про відкликання ліцензії на здійснення операцій з готівкою на підставі заяви та доданих до неї документів, визначених нормативно-правовим актом Національного банку. Строк прийняття Національним банком такого рішення не може перевищувати 30 робочих днів з дня отримання заяви особи про відкликання такої ліцензії.\nНаціональний банк у визначеному ним порядку розглядає клопотання про незастосування до особи ознак небездоганної ділової репутації та приймає відповідне рішення протягом 30 робочих днів з дня отримання відповідного клопотання.\nНаціональний банк має право продовжити строки прийняття рішень, передбачених частинами п’ятою - сьомою цієї статті, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк повідомляє особу не менше ніж за три робочі дні до завершення граничного строку для прийняття рішення, передбаченого частинами п’ятою і шостою цієї статті.\nНаціональний банк залишає заяву про видачу ліцензії на здійснення операцій з готівкою/заяву про відкликання ліцензії на здійснення операцій з готівкою/клопотання особи про незастосування до неї ознаки небездоганної ділової репутації без руху з підстав, у порядку і строки, визначені статтею 37 Закону України \"Про фінансові послуги та фінансові компанії\".\nДнем початку адміністративного провадження за ініціативою Національного банку у справах, що стосуються дотримання юридичними особами, які отримали ліцензію на здійснення операцій з готівкою, установлених законодавством вимог, є день складення Національним банком документа, в якому зафіксовані обставини, що можуть бути підставою для прийняття ним індивідуального акта щодо таких юридичних осіб. Документи, в яких фіксуватимуться такі обставини, визначаються нормативно-правовими актами Національного банку\";\n4) у пункті 2 частини другої статті 44 слово \"(анулювання)\" виключити;\n5) у статті 56 :\nчастину третю викласти в такій редакції:\n\"Національний банк видає розпорядчі акти з питань організаційно-розпорядчого характеру або індивідуальної дії (індивідуальні акти), які не є нормативно-правовими актами. Розпорядчі акти з питань організаційно-розпорядчого характеру оприлюднюються та набирають чинності в порядку, встановленому Національним банком\";\nпісля частини третьої доповнити трьома новими частинами такого змісту:\n\"Національний банк приймає індивідуальні акти, які є адміністративними актами, та здійснює адміністративне провадження відповідно до Закону України \"Про адміністративну процедуру\" з урахуванням особливостей, визначених цим Законом та законами, що регулюють діяльність на ринку фінансових послуг та на платіжному ринку.\nНаціональний банк у прийнятому ним адміністративному акті, який негативно впливає на право, свободу чи законний інтерес особи або покладає на неї певний обов’язок, зазначає підстави прийняття такого акта з належним обґрунтуванням, строк і порядок його оскарження (у тому числі найменування суду, до якого особа може подати позов), а також вказівку на те, що оскарження рішення, акта або дії Національного банку не зупиняє їх виконання відповідно до статті 74 цього Закону.\nПрийняті Національним банком адміністративні акти набирають чинності з дня доведення їх до відома особи у встановленому ним порядку в один із способів, визначених Законом України \"Про адміністративну процедуру\", якщо інше не встановлено законом. Днем доведення до відома особи є день вручення адміністративного акта особі під підпис або надсилання поштою, або надсилання на адресу електронної пошти цієї особи чи передачі з використанням інших засобів телекомунікаційного зв’язку, або його оприлюднення на сторінці офіційного інтернет-представництва Національного банку\".\nУ зв’язку з цим частини четверту - шістнадцяту вважати відповідно частинами сьомою - дев’ятнадцятою;\n6) у статті 68 :\nу пункті 4 частини п’ятої слово \"анульовані\" замінити словом \"відкликані\";\nв абзаці четвертому частини шостої слова \"відкликання банківської ліцензії та ліквідацію банку, анулювання (відкликання) у небанківських фінансових установах, інших особах\" замінити словами \"відкликання у небанківських фінансових установ, інших осіб\".\n40. У Законі України \"Про архітектурну діяльність\" (Відомості Верховної Ради України, 1999 р., № 31, ст. 246 із наступними змінами):\n1) статтю 3 після частини першої доповнити новою частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері містобудівної діяльності здійснюються відповідно до Закону України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою;\n2) у статті 16 -1 :\nу частині другій слова \"яка здійснюється\" замінити словами \"яка здійснюється з дотриманням положень Закону України \"Про адміністративну процедуру\";\nчастину шосту доповнити словами \"з дотриманням положень Закону України \"Про адміністративну процедуру\";\n3) у статті 17 :\nперше речення частини п’ятої доповнити словами \"з дотриманням положень Закону України \"Про адміністративну процедуру\";\nчастину десяту викласти в такій редакції:\n\"У разі якщо за результатами розгляду заяви про допуск до проведення професійної атестації та поданих документів виявлено невідповідність виконавця кваліфікаційним вимогам та/або недостовірну інформацію, приймається рішення про відмову в допуску до проведення професійної атестації з обґрунтуванням причини відмови. Таке рішення приймається, за умови забезпечення права особи на участь в адміністративному провадженні, передбаченого Законом України \"Про адміністративну процедуру\";\nу частині шістнадцятій слова \"може бути оскаржене\" замінити словами \"може бути оскаржено в порядку, визначеному Законом України \"Про адміністративну процедуру\".\n41. У Законі України \"Про правову охорону географічних зазначень\" (Відомості Верховної Ради України, 1999 р., № 32, ст. 267 із наступними змінами):\n1) у статті 2 :\nу частині першій слово \"Законодавство\" замінити цифрою і словом \"1. Законодавство\";\nдоповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері охорони географічних зазначень регулюються Законом України \"Про адміністративну процедуру\" з урахуванням особливостей, визначених цим Законом\";\n2) в абзаці шостому частини четвертої статті 3 -2 слова \"третіх осіб\" замінити словами \"заінтересованих осіб\";\n3) у статті 11 :\nу частині шостій:\nв абзаці першому слово \"особа\" замінити словами \"заінтересована особа\", а слова \"мотивоване заперечення\" - словами \"мотивовану скаргу\";\nв абзаці другому слово \"заперечення\" замінити словом \"скарги\";\nабзац третій викласти в такій редакції:\n\"Вимоги до скарги визначаються центральним органом виконавчої влади, що забезпечує формування та реалізує державну політику у сфері інтелектуальної власності. Скарга подається разом з її копією\";\nв абзацах четвертому і п’ятому слово \"заперечення\" в усіх відмінках замінити словом \"скарга\" у відповідному відмінку;\nабзац шостий викласти в такій редакції:\n\"Протягом двох місяців з дати отримання скарги НОІВ запрошує заінтересовану особу, яка подала скаргу, та заявника для відповідних консультацій розумної тривалості, але не більше трьох місяців\";\nперше речення абзацу сьомого викласти в такій редакції: \"Заінтересована особа, яка подала скаргу, та заявник починають такі консультації невідкладно\";\nв абзаці другому частини одинадцятої слово \"особа\" замінити словами \"заінтересована особа\";\nу частині тринадцятій:\nв абзаці першому слово \"Заперечення\" замінити словом \"Скарги\";\nабзаци другий і третій викласти в такій редакції:\n\"Подана скарга розглядається в межах мотивів, викладених у ній, та з урахуванням відповіді заявника, якщо вона надана у встановлений строк.\nСкарга щодо заявки задовольняється лише у разі, якщо вона\";\nв абзаці сьомому слово \"заперечення\" замінити словом \"скарги\";\nабзац восьмий викласти в такій редакції:\n\"У разі якщо скарга стосується назви, що позначає транскордонне географічне місце, а заявку подано кількома заявниками разом, процедура оскарження проводиться в країні походження кожного заявника, а заявники зобов’язані забезпечити подання разом із заявкою документів, що стосуються скарги та результатів її розгляду в кожній країні\";\n4) у статті 13 :\nчастину четверту викласти в такій редакції:\n\"4. Оскарження рішення НОІВ до Апеляційної палати здійснюється шляхом подання скарги на рішення у порядку, встановленому цим Законом, та відповідно до регламенту Апеляційної палати, затвердженого центральним органом виконавчої влади, що забезпечує формування та реалізує державну політику у сфері інтелектуальної власності. За подання скарги сплачується збір. Якщо збір не сплачено у строк, зазначений у частині першій цієї статті, скарга вважається неподаною, про що особі, яка її подала, надсилається повідомлення\";\nабзац другий частини п’ятої викласти в такій редакції:\n\"Якщо скарга на рішення НОІВ за заявкою подана заінтересованою особою відповідно до частини шостої статті 11 цього Закону, заявнику негайно надсилається повідомлення про одержання такої скарги та її копія. Заявник має право подати до Апеляційної палати обґрунтовану відповідь на скаргу протягом двох місяців з дня одержання її копії та взяти участь у її розгляді\";\nчастини шосту і десяту викласти в такій редакції:\n\"6. Скарга на рішення НОІВ за заявкою розглядається згідно з регламентом Апеляційної палати протягом двох місяців з дня одержання скарги, сплати збору за її подання та в межах мотивів, викладених у скарзі та під час її розгляду, а також з урахуванням відповіді заявника, якщо вона надійшла у встановлений строк. Строк розгляду скарги продовжується за ініціативою заявника, але не більше ніж на два місяці, якщо до його спливу буде подано відповідне клопотання та сплачено збір за його подання\";\n\"10. Рішення Апеляційної палати набирають чинності з дати оприлюднення в повному обсязі на офіційному веб-сайті НОІВ відповідного наказу НОІВ\";\n5) в абзацах шостому і сьомому частини п’ятої статті 17 слова і цифри \"якщо було подано заперечення відповідно до частини шостої статті 11 цього Закону, в якому зазначено про проблему\" замінити словами і цифрами \"якщо було подано скаргу відповідно до частини шостої статті 11 цього Закону, в якій зазначено про проблему\";\n6) у тексті Закону слово \"заперечення\" в усіх відмінках і числах замінити словом \"скарга\" у відповідному відмінку і числі.\n42. В абзаці третьому частини першої статті 17 Закону України \"Про угоди про розподіл продукції\" (Відомості Верховної Ради України, 1999 р., № 44, ст. 391 із наступними змінами) слова \"(у тому числі шляхом анулювання)\" виключити.\n43. У Законі України \"Про вивезення, ввезення та повернення культурних цінностей\" (Відомості Верховної Ради України, 1999 р., № 48, ст. 405 із наступними змінами):\n1) статтю 1 доповнити абзацом такого змісту:\n\"свідоцтво на право вивезення (тимчасового вивезення) культурних цінностей (далі - свідоцтво) - документ встановленого зразка, що підтверджує право особи на вивезення або тимчасове вивезення зазначених у ньому культурних цінностей\";\n2) статтю 2 доповнити частиною такого змісту:\n\"Порядок прийняття, набрання чинності, оскарження в адміністративному порядку, виконання та припинення дії адміністративних актів у сфері вивезення, ввезення та повернення культурних цінностей регулюється Законом України \"Про адміністративну процедуру\" з урахуванням особливостей, визначених цим Законом\";\n3) у статті 10 :\nабзац п’ятий частини першої викласти в такій редакції:\n\"перелік культурних цінностей, на вивезення або тимчасове вивезення яких видається свідоцтво\";\nабзац шостий частини другої виключити;\n4) у частинах другій і третій статті 11 слова \"порушила клопотання\" замінити словами \"подала заяву\";\n5) статтю 12 виключити;\n6) статті 13 , 15 , 24 викласти в такій редакції:\n\" Стаття 13. Свідоцтво на право вивезення (тимчасового вивезення) культурних цінностей\nСвідоцтво є підставою для пропуску зазначених у ньому культурних цінностей за межі митної території України. Вивезення або тимчасове вивезення культурних цінностей без свідоцтва забороняється.\nЦентральний орган виконавчої влади, що реалізує державну політику у сфері вивезення, ввезення та повернення культурних цінностей, видає свідоцтво в електронній формі протягом 30 календарних днів з дня отримання заяви та документів, передбачених статтею 15 або 24 цього Закону відповідно. Зразок свідоцтва затверджується Кабінетом Міністрів України.\nСвідоцтво видається на безоплатній основі.\nСвідоцтво набирає чинності з дати його видачі і діє протягом:\nшести місяців - для свідоцтва на право вивезення культурних цінностей;\nстроку дії митного режиму тимчасового вивезення, який застосовано до зазначених у цьому свідоцтві культурних цінностей, - для свідоцтва на право тимчасового вивезення культурних цінностей.\nКультурні цінності, зазначені у свідоцтві на право тимчасового вивезення, можуть бути поміщені лише у митний режим тимчасового вивезення, строк якого не може перевищувати чотири роки.\nЦентральний орган виконавчої влади, що реалізує державну політику у сфері вивезення, ввезення та повернення культурних цінностей, у день видачі свідоцтва вносить таке свідоцтво до єдиного державного інформаційного веб-порталу \"Єдине вікно для міжнародної торгівлі\" у формі електронного документа з накладенням електронного підпису відповідно до вимог Закону України \"Про електронну ідентифікацію та електронні довірчі послуги\".\nМитні органи здійснюють відповідні митні формальності, необхідні для випуску у відповідний митний режим, пропуску через митний кордон України культурних цінностей, що вивозяться, у тому числі тимчасово, за межі України, на підставі відповідного свідоцтва, отриманого від центрального органу виконавчої влади, що реалізує державну політику у сфері вивезення, ввезення та повернення культурних цінностей, з використанням механізму \"єдиного вікна\" відповідно до Митного кодексу України\";\n\" Стаття 15. Порядок оформлення права на вивезення культурних цінностей\nЗаява про видачу свідоцтва на право вивезення культурних цінностей подається до центрального органу виконавчої влади, що реалізує державну політику у сфері вивезення, ввезення та повернення культурних цінностей, у письмовій (електронній або паперовій) формі не менше ніж за 30 календарних днів до дня їх вивезення власником чи уповноваженою ним особою.\nДо заяви додаються:\nдокумент, що підтверджує право власності на культурні цінності;\nвисновок державної експертизи.\nСвідоцтво видається власнику культурних цінностей чи уповноваженій ним особі в електронній формі протягом трьох робочих днів з дня його підписання у спосіб, зазначений у заяві (надсилання на адресу електронної пошти або передача з використанням технічних засобів електронних комунікацій).\nУ разі відмови у видачі свідоцтва центральний орган виконавчої влади, що реалізує державну політику у сфері вивезення, ввезення та повернення культурних цінностей, не пізніше трьох робочих днів з дня підписання повідомлення про відмову у видачі свідоцтва видає таке повідомлення власнику культурних цінностей чи уповноваженій ним особі в електронній формі у спосіб, зазначений у заяві (надсилання на адресу електронної пошти або передача з використанням технічних засобів електронних комунікацій). Таке повідомлення повинно містити мотивувальну частину (зокрема обґрунтування, строки та порядок оскарження) та відповідати іншим вимогам до адміністративного акта.\nЗа зверненням заявника йому може бути видана завірена паперова копія електронного свідоцтва або повідомлення про відмову в його видачі\";\n\" Стаття 24. Порядок оформлення права на тимчасове вивезення культурних цінностей\nЗаява про видачу свідоцтва на право тимчасового вивезення культурних цінностей подається до центрального органу виконавчої влади, що реалізує державну політику у сфері вивезення, ввезення та повернення культурних цінностей, у паперовій формі власником культурних цінностей чи уповноваженою ним особою.\nДо заяви додаються:\nкопія угоди з приймаючою стороною про мету, гарантії надійного зберігання та повернення культурних цінностей в обумовлений угодою строк, справжність якої засвідчена посадовою особою центрального органу виконавчої влади, що реалізує державну політику у сфері вивезення, ввезення та повернення культурних цінностей, або нотаріально;\nдокумент про страхування культурних цінностей, що тимчасово вивозяться за межі митної території України, із забезпеченням усіх випадків страхового ризику або документ про державні гарантії фінансового покриття будь-якого ризику, виданий країною, що приймає культурні цінності;\nдокумент, що підтверджує право власності на культурні цінності;\nвисновок державної експертизи.\nСвідоцтво видається власнику культурних цінностей чи уповноваженій ним особі в електронній формі протягом трьох робочих днів з дня його підписання у спосіб, зазначений у заяві (надсилання на адресу електронної пошти або передача з використанням технічних засобів електронних комунікацій).\nУ разі відмови у видачі свідоцтва центральний орган виконавчої влади, що реалізує державну політику у сфері вивезення, ввезення та повернення культурних цінностей, не пізніше трьох робочих днів з дня підписання повідомлення про відмову у видачі свідоцтва видає таке повідомлення власнику культурних цінностей чи уповноваженій ним особі в електронній формі у спосіб, зазначений у заяві (надсилання на адресу електронної пошти або передача з використанням технічних засобів електронних комунікацій). Таке повідомлення повинно містити мотивувальну частину (зокрема обґрунтування, строки та порядок оскарження) та відповідати іншим вимогам до адміністративного акта.\nЗа зверненням заявника йому може бути видана завірена паперова копія електронного свідоцтва або повідомлення про відмову в його видачі\";\n7) у тексті Закону слово \"клопотання\" в усіх відмінках і числах замінити словом \"заява\" у відповідному відмінку і числі.\n44. Статтю 2 Закону України \"Про гуманітарну допомогу\" (Відомості Верховної Ради України, 1999 р., № 51, ст. 451 із наступними змінами) доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері отримання, надання, оформлення, розподілу і контролю за цільовим використанням гуманітарної допомоги регулюються Законом України \"Про адміністративну процедуру\" з урахуванням особливостей, встановлених цим Законом\".\n45. У Законі України \"Про дозвільну діяльність у сфері використання ядерної енергії\" (Відомості Верховної Ради України, 2000 р., № 9, ст. 68 із наступними змінами):\n1) у підпункті 11 статті 1 слова \"та анулювання\" замінити словами \"відновлення дії та припинення дії\";\n2) статтю 3 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, припинення дії адміністративних актів у сфері використання ядерної енергії регулюються Законом України \"Про адміністративну процедуру\" з урахуванням особливостей, визначених цим Законом\";\n3) у статті 12 :\nчастину другу після слова \"заяву\" доповнити словами \"в електронній або паперовій формі\";\nпісля частини другої доповнити новою частиною такого змісту:\n\"Заява реєструється органом державного регулювання ядерної та радіаційної безпеки в день її надходження\".\nУ зв’язку з цим частини третю - двадцять четверту вважати відповідно частинами четвертою - двадцять п’ятою;\nчастину шосту доповнити словами \"спосіб доведення до відома інформації про прийняте рішення за заявою та спосіб отримання ліцензії\";\nчастини дев’яту і десяту викласти в такій редакції:\n\"Орган державного регулювання ядерної та радіаційної безпеки здійснює попередній розгляд заяви та поданих разом з нею документів з метою оцінки їх форми та змісту і у разі наявності підстав повідомляє заявника письмово або засобами телекомунікаційного зв’язку про залишення заяви без руху або приймає рішення про залишення заяви про отримання ліцензії без розгляду.\nПідставами для залишення заяви на отримання ліцензії без розгляду є:\nподання заяви на право провадження діяльності, що не підлягає ліцензуванню;\nподання заяви з порушенням строків, передбачених частиною тринадцятою цієї статті;\nвідсутність у Єдиному державному реєстрі юридичних осіб, фізичних осіб - підприємців та громадських формувань відомостей про заявника (суб’єкта діяльності) або наявність відомостей про державну реєстрацію його припинення;\nнаявність інформації про здійснення контролю за діяльністю суб’єкта діяльності у значенні, наведеному у статті 1 Закону України \"Про захист економічної конкуренції\", резидентами держав, що здійснюють збройну агресію проти України, у значенні, наведеному у статті 1 Закону України \"Про оборону України\";\nпісля частини десятої доповнити новою частиною такого змісту:\n\"Підставами для залишення заяви без руху є:\nподання не в повному обсязі документів, що додаються до заяви на отримання ліцензії;\nпідписання заяви або хоча б одного з документів, що додається до заяви на отримання ліцензії, особою, яка не має на це повноважень, або оформлення із порушенням вимог, складення не за встановленою формою або якщо такі заява або документ не містять даних, що обов’язково вносяться до них\".\nУ зв’язку з цим частини одинадцяту - двадцять п’яту вважати відповідно частинами дванадцятою - двадцять шостою;\nв абзаці першому частини п’ятнадцятої слова \"інспекційне обстеження заявника\" замінити словами \"інспекційне обстеження заявника, а також прийняття рішення за заявою\";\nпісля частини п’ятнадцятої доповнити новою частиною такого змісту:\n\"Рішення про видачу ліцензії набирає чинності з дня доведення його до відома заявника\".\nУ зв’язку з цим частини шістнадцяту - двадцять шосту вважати відповідно частинами сімнадцятою - двадцять сьомою;\nчастини сімнадцяту і дев’ятнадцяту викласти в такій редакції:\n\"Орган державного регулювання ядерної та радіаційної безпеки доводить до відома інформацію про прийняте рішення та видає заявникові ліцензію у спосіб, зазначений ним у заяві, невідкладно, а за наявності обґрунтованих причин - не пізніше трьох робочих днів з дня прийняття рішення\";\n\"Орган державного регулювання ядерної та радіаційної безпеки формує ліцензійну справу щодо кожного ліцензіата, в якій зберігаються документи, подані ліцензіатом для видачі ліцензії, внесення до неї змін, видачі дубліката ліцензії, зупинення дії та відновлення дії ліцензії, а також копії рішень про видачу, припинення дії та видачу дубліката ліцензії, внесення до неї змін, розпорядження про усунення порушень умов ліцензії\";\n4) текст статті 13 викласти в такій редакції:\n\"Заявникові може бути відмовлено у видачі ліцензії органом державного регулювання ядерної та радіаційної безпеки у разі:\nвиявлення неспроможності заявника забезпечити дотримання умов провадження заявленого виду діяльності, встановлених нормами і правилами з ядерної та радіаційної безпеки;\nнаявності в документах, поданих заявником, недостовірної або перекрученої інформації;\nнеусунення виявлених недоліків у поданій заяві, доданих до заяви документах протягом строку, зазначеного в повідомленні про залишення заяви без руху.\nРішення про відмову у видачі ліцензії приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nРішення про відмову у видачі ліцензії може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду. Скарга в порядку адміністративного оскарження подається протягом 30 календарних днів з дня доведення рішення до відома заявника\";\n5) частину тринадцяту статті 14 викласти в такій редакції:\n\"Рішення про відмову у внесенні змін до ліцензії може бути оскаржено ліцензіатом в адміністративному порядку відповідно до Закону України \"Про адміністративну процедуру\" та/або до адміністративного суду. Скарга в порядку адміністративного оскарження подається ліцензіатом протягом 30 календарних днів з дня доведення рішення до відома ліцензіата\";\n6) статтю 16 викласти в такій редакції:\n\" Стаття 16. Зупинення дії, відновлення дії та припинення дії ліцензії\nДія ліцензії на провадження діяльності на окремих етапах життєвого циклу ядерної установки або сховища для захоронення радіоактивних відходів та ліцензії на провадження окремих видів діяльності у сфері використання ядерної енергії може бути зупинена, а дія ліцензії на провадження діяльності на етапах будівництва та введення в експлуатацію ядерної установки (до завантаження ядерних матеріалів у ядерну установку) або будівництва сховища для захоронення радіоактивних відходів та дія ліцензії на провадження окремих видів діяльності у сфері використання ядерної енергії можуть бути припинені органом державного регулювання ядерної та радіаційної безпеки, що їх видав, у разі:\nподання ліцензіатом відповідної заяви;\nліквідації ліцензіата - юридичної особи або припинення підприємницької діяльності ліцензіатом - фізичною особою;\nпорушення ліцензіатом умов ліцензії, ліцензійних умов, норм і правил з ядерної та радіаційної безпеки;\nнеспроможності ліцензіата дотримуватися умов провадження заявленого виду діяльності, встановлених нормами і правилами з ядерної та радіаційної безпеки;\nприпинення дії документів, на підставі яких зроблено висновок про спроможність заявника дотримуватися умов провадження заявленого виду діяльності, встановлених нормами і правилами з ядерної та радіаційної безпеки, або невиконання вимог безпеки, визначених такими документами.\nОрган державного регулювання ядерної та радіаційної безпеки приймає рішення про відновлення дії ліцензії, щодо якої прийнято рішення про зупинення дії, після перевірки усунення ліцензіатом порушень, що стали підставою для зупинення дії ліцензії, та відновлення ліцензіатом спроможності дотримуватися умов провадження заявленого виду діяльності, встановлених нормами і правилами з ядерної та радіаційної безпеки. Строк проведення перевірки не повинен перевищувати шість місяців з дня надходження заяви із зазначенням обґрунтованих підстав для відновлення дії ліцензії.\nРішення про відновлення дії ліцензії набирає чинності з дня його прийняття, про що орган державного регулювання ядерної та радіаційної безпеки невідкладно повідомляє ліцензіата.\nЗаява ліцензіата про відновлення дії ліцензії не є підставою для прийняття органом державного регулювання ядерної та радіаційної безпеки рішення про відновлення дії ліцензії, якщо додані до заяви документи не підтверджують усунення підстав, що стали причиною для зупинення дії ліцензії.\nДія ліцензії на провадження діяльності на етапах будівництва та введення в експлуатацію (після завантаження ядерних матеріалів у ядерну установку), експлуатації або зняття з експлуатації ядерної установки та на етапі експлуатації або закриття сховища для захоронення радіоактивних відходів може бути припинена лише після повного вилучення з них ядерних матеріалів і радіоактивних відходів чи після видачі ліцензії на провадження діяльності на такій установці або сховищі іншому ліцензіату.\nНеусунення виявлених порушень у встановлений строк у разі провадження діяльності на етапах будівництва та введення в експлуатацію ядерної установки (до завантаження ядерних матеріалів у ядерну установку) або будівництва сховища для захоронення радіоактивних відходів та в разі провадження окремих видів діяльності у сфері використання ядерної енергії тягне за собою припинення дії ліцензії.\nУ разі прийняття органом державного регулювання ядерної та радіаційної безпеки рішення про зупинення дії чи припинення дії ліцензії ліцензіат зобов’язаний негайно припинити провадження раніше дозволеної діяльності, повідомити про це зазначений орган і вжити заходів для збереження умов, необхідних для забезпечення безпеки праці, здоров’я персоналу, охорони навколишнього природного середовища, а в разі прийняття рішення про припинення дії ліцензії - протягом 10 днів з дня його надходження надіслати оригінал ліцензії органу державного регулювання ядерної та радіаційної безпеки, який її видав.\nПро припинення дії ліцензії орган державного регулювання ядерної та радіаційної безпеки повідомляє протягом п’яти днів органам державного управління у сфері використання ядерної енергії та поводження з радіоактивними відходами.\nРішення про зупинення дії або припинення дії ліцензії набирає чинності з дня доведення його до відома ліцензіата.\nРішення про зупинення дії або припинення дії ліцензії може бути оскаржено ліцензіатом у порядку адміністративного оскарження відповідно до Закону України \"Про адміністративну процедуру\" та/або до адміністративного суду. Скарга в порядку адміністративного оскарження подається ліцензіатом протягом 30 календарних днів з дня доведення рішення до відома ліцензіата.\nОскарження рішення про зупинення дії або припинення дії ліцензії не зупиняє дію рішення\".\n46. У Законі України \"Про альтернативні види палива\" (Відомості Верховної Ради України, 2000 р., № 12, ст. 94 із наступними змінами):\n1) у частині четвертій статті 6 слова \"в судовому порядку\" замінити словами \"в адміністративному та/або судовому порядку\";\n2) у статті 8 -2 :\nчастину третю викласти в такій редакції:\n\"Гарантія походження біометану (в тому числі скрапленого або стисненого) формується безоплатно та надається виробнику біометану невідкладно, а за наявності обґрунтованих причин - не пізніше трьох робочих днів з дня внесення інформації до реєстру біометану\";\nпісля частини п’ятої доповнити новою частиною такого змісту:\n\"Рішення про відмову у формуванні гарантії походження біометану (в тому числі скрапленого або стисненого) приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим частини шосту - дев’яту вважати відповідно частинами сьомою - десятою;\n3) у тексті Закону слово \"анулювання\" в усіх відмінках замінити словом \"погашення\" у відповідному відмінку.\n47. У Законі України \"Про мисливське господарство та полювання\" (Відомості Верховної Ради України, 2000 р., № 18, ст. 132 із наступними змінами):\n1) доповнити статтею 1 -1 такого змісту:\n\" Стаття 1 -1 . Законодавство України про мисливське господарство та полювання\nВідносини у галузі мисливського господарства та полювання регулюються Конституцією України, законами України \"Про охорону навколишнього природного середовища\" , \"Про тваринний світ\" , цим Законом та іншими нормативно-правовими актами.\nВідносини щодо прийняття, набрання чинності, оскарження в адміністративному порядку, виконання, припинення дії адміністративних актів у галузі мисливського господарства та полювання регулюються Законом України \"Про адміністративну процедуру\" з урахуванням особливостей, визначених цим Законом\";\n2) у пункті 11 частини першої статті 39 слова \"анулювати видані ними дозволи\" замінити словами \"припиняти дію виданих ними дозволів\".\n48. Абзац четвертий частини першої статті 5 Закону України \"Про психіатричну допомогу\" (Відомості Верховної Ради України, 2000 р., № 19, ст. 143 із наступними змінами) доповнити реченням такого змісту: \"Такий порядок має відповідати Закону України \"Про адміністративну процедуру\".\n49. У Законі України \"Про загальнообов’язкове державне соціальне страхування на випадок безробіття\" (Відомості Верховної Ради України, 2000 p., № 22, ст. 171 із наступними змінами):\n1) третє речення частини першої статті 15 викласти в такій редакції: \"Рішення органу державного нагляду може бути оскаржено страхувальником або страховиком протягом 30 календарних днів в адміністративному порядку відповідно до Закону України \"Про адміністративну процедуру\" та/або до адміністративного суду\";\n2) абзац другий частини першої статті 36 викласти в такій редакції:\n\"Застраховані особи, яким виплачується забезпечення та надаються соціальні послуги за цим Законом, мають право на захист своїх прав у порядку адміністративного оскарження відповідно до Закону України \"Про адміністративну процедуру\" та/або в судовому порядку\";\n3) статтю 39 викласти в такій редакції:\n\" Стаття 39. Вирішення спорів\nСпори, що виникають із правовідносин за цим Законом, вирішуються в порядку адміністративного оскарження відповідно до Закону України \"Про адміністративну процедуру\" та/або в судовому порядку\".\n50. Статтю 2 Закону України \"Про жертви нацистських переслідувань\" (Відомості Верховної Ради України, 2000 р., № 24, ст. 182) після частини першої доповнити новою частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері законодавства України про жертви нацистських переслідувань регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою.\n51. У Законі України \"Про пенсії за особливі заслуги перед Україною\" (Відомості Верховної Ради України, 2000 р., № 35, ст. 289 із наступними змінами):\n1) частину третю статті 5 після слів \"вважається день прийому\" доповнити словами \"поданої в електронній або паперовій формі\";\n2) у статті 9 :\nу частині першій слова \"Заяву про встановлення (перерахунок) пенсії за особливі заслуги розглядає\" замінити словами \"Заяву про встановлення (перерахунок) пенсії за особливі заслуги, подану в електронній або паперовій формі, розглядає\";\nу частині третій цифри \"10\" замінити словом \"трьох\";\n3) статтю 16 викласти в такій редакції:\n\" Стаття 16. Рішення про встановлення (перерахунок) пенсії за особливі заслуги або про відмову у встановленні (перерахунку) пенсії за особливі заслуги, винесене уповноваженою посадовою особою територіального органу Пенсійного фонду України, може бути оскаржено в адміністративному порядку до керівника цього органу Пенсійного фонду України, а в разі відмови у задоволенні скарги - до органу Пенсійного фонду України вищого рівня та/або в судовому порядку.\nПорядок оскарження таких рішень визначається правлінням Пенсійного фонду України за погодженням з центральним органом виконавчої влади, що забезпечує формування державної політики у сфері соціального захисту населення, з урахуванням вимог Закону України \"Про адміністративну процедуру\".\n52. У Законі України \"Про державну соціальну допомогу малозабезпеченим сім’ям\" (Відомості Верховної Ради України, 2000 р., № 35, ст. 290, № 40, ст. 316):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері надання соціальної допомоги малозабезпеченим сім’ям регулюються Законом України \"Про адміністративну процедуру\" з урахуванням особливостей, визначених цим Законом\";\n2) статтю 10 викласти в такій редакції:\n\" Стаття 10. Порядок оскарження рішення, дії чи бездіяльності органу, що призначає і здійснює виплату державної соціальної допомоги\nРішення, дії чи бездіяльність органу соціального захисту населення можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\n53. У Законі України \"Про охорону культурної спадщини\" (Відомості Верховної Ради України, 2000 р., № 39, ст. 333 із наступними змінами):\n1) доповнити статтею 1 -1 такого змісту:\n\" Стаття 1 -1 . Законодавство України про охорону культурної спадщини\n1. Відносини у сфері охорони культурної спадщини регулюються Конституцією України , Цивільним кодексом України , Земельним кодексом України та законами України \"Про адміністративну процедуру\" , \"Про адміністративні послуги\" , \"Про регулювання містобудівної діяльності\" , \"Про рекламу\" , \"Про охорону археологічної спадщини\" , \"Про землеустрій\" , \"Про правовий режим території, що зазнала радіоактивного забруднення внаслідок Чорнобильської катастрофи\" , \"Про національну інфраструктуру геопросторових даних\" , \"Про Державний земельний кадастр\" , \"Про доступ до публічної інформації\" , цим Законом, міжнародними договорами України та іншими нормативно-правовими актами.\nПрийняття, набрання чинності, доведення до відома, оскарження в адміністративному порядку, виконання та припинення дії адміністративних актів у сфері охорони культурної спадщини здійснюються відповідно до Закону України \"Про адміністративну процедуру\";\n2) статтю 3 доповнити частиною дев’ятою такого змісту:\n\"9. Рішення (розпорядження, дозволи, приписи, постанови) органів охорони культурної спадщини, а також надані ними погодження і висновки, якими справа врегульовується по суті, є адміністративними актами. Відносини щодо їх прийняття, набрання чинності, оскарження в адміністративному порядку, виконання та припинення дії регулюються Законом України \"Про адміністративну процедуру\" з урахуванням особливостей, визначених цим Законом.\nОскарження адміністративних актів у сфері культурної спадщини в адміністративному порядку не зупиняє їхньої дії, крім випадків оскарження адміністративних актів, наслідком прийняття яких є можливість проведення робіт, які можуть призвести до знищення (знесення), пошкодження об’єктів культурної спадщини\";\n3) частину першу статті 21 доповнити словами \"з дотриманням вимог Закону України \"Про адміністративну процедуру\";\n4) у статті 33 -1 слово \"клопотання\" в усіх відмінках замінити словом \"заява\" у відповідному відмінку;\n5) в абзаці четвертому частини четвертої статті 33 -4 слово \"клопотання\" замінити словом \"заяви\".\n54. Абзац другий частини шостої статті 26 Закону України \"Про позашкільну освіту\" (Відомості Верховної Ради України, 2000 р., № 46, ст. 393; 2018 р., № 43, ст. 345) викласти в такій редакції:\n\"Ліцензування, контроль за дотриманням ліцензійних умов, видача та припинення дії ліцензій на освітню діяльність здійснюються у порядку, визначеному законодавством\".\n55. У Законі України \"Про державну соціальну допомогу особам з інвалідністю з дитинства та дітям з інвалідністю\" (Відомості Верховної Ради України, 2001 р., № 1, ст. 2 із наступними змінами):\n1) у статті 1 :\nу частині другій слова \"у сферах трудових відносин, соціального захисту населення, з питань сім’ї та дітей\" замінити словами \"у сфері соціального захисту населення\";\nчастину шосту викласти в такій редакції:\n\"Порядок призначення і виплати державної соціальної допомоги, перелік документів, необхідних для призначення допомоги згідно з цим Законом, встановлюються Кабінетом Міністрів України з урахуванням вимог Закону України \"Про адміністративну процедуру\";\n2) у частині третій статті 12 слова \"у судовому порядку відповідно до закону\" замінити словами \"в адміністративному порядку відповідно до Закону України \"Про адміністративну процедуру\" та/або в судовому порядку\";\n3) у статті 17 :\nу назві слова \"Оскарження рішення органу\" замінити словами \"Оскарження рішення, дій чи бездіяльності органу\";\nчастину першу викласти в такій редакції:\n\"Рішення, дії чи бездіяльність органу, що призначає державну соціальну допомогу, можуть бути оскаржені в адміністративному порядку відповідно до Закону України \"Про адміністративну процедуру\" та/або в судовому порядку\".\n56. У Законі України \"Про банки і банківську діяльність\" (Відомості Верховної Ради України, 2001 р., № 5-6, ст. 30 із наступними змінами):\n1) статтю 3 доповнити частиною такого змісту:\n\"Відносини, що виникають при прийнятті, набранні чинності, виконанні, припиненні дії адміністративних актів у сфері банківської діяльності, регулюються Законом України \"Про адміністративну процедуру\" з урахуванням особливостей, встановлених цим Законом та іншими законами, що регулюють діяльність на ринку фінансових послуг та на платіжному ринку\";\n2) у статті 9 :\nпісля частини восьмої доповнити чотирма новими частинами такого змісту:\n\"Національний банк України визначає порядок, строки та умови погодження або надання дозволу на включення окремих складових основного капіталу 1 рівня, додаткового капіталу 1 рівня, капіталу 2 рівня до капіталу банківської групи, а також визначає перелік інформації та документів, які необхідно подати для отримання такого погодження або надання дозволу.\nВідповідальна особа банківської групи має право включати до капіталу банківської групи та/або підгруп банківської групи визначені Національним банком України окремі складові основного капіталу 1 рівня, додаткового капіталу 1 рівня, капіталу 2 рівня, за умови відсутності відмови або отримання дозволу Національного банку України.\nКонтролер банківської групи протягом 30 календарних днів з дати створення банківської групи зобов’язаний забезпечити подання відповідальною особою банківської групи до Національного банку України повідомлення про створення банківської групи, документів та інформації згідно з переліком та у порядку, визначеному нормативно-правовими актами Національного банку України. Національний банк України за результатами розгляду таких документів приймає у визначеному ним порядку рішення про визнання банківської групи або про відмову у визнанні банківської групи протягом трьох місяців з дня отримання повідомлення про створення банківської групи.\nДатою створення банківської групи є дата, з якої група юридичних осіб відповідає визначенню терміна \"банківська група\", наведеному у цьому Законі\".\nУ зв’язку з цим частини дев’яту - тридцять першу вважати відповідно частинами тринадцятою - тридцять п’ятою;\nу частині чотирнадцятій слова \"у визначеному ним порядку\" замінити словами \"у визначені ним строки та порядку\";\nчастини дев’ятнадцяту і двадцять другу викласти в такій редакції:\n\"Погодження Національним банком України відповідальної особи банківської групи здійснюється протягом одного місяця, а під час визнання банківської групи - протягом трьох місяців з дня отримання заяви про погодження відповідальної особи банківської групи, у порядку, визначеному Національним банком України. До такої заяви додаються документи, визначені нормативно-правовим актом Національного банку України\";\n\"Відповідальна особа банківської групи зобов’язана повідомити Національний банк України про зміну структури власності банківської групи та/або видів діяльності її учасників, про припинення існування банківської групи та надати відомості, передбачені нормативно-правовим актом Національного банку України, не пізніше 30 календарних днів з дня настання таких змін\";\nпісля частини двадцять другої доповнити двома новими частинами такого змісту:\n\"Національний банк України приймає рішення про визнання зміни структури власності банківської групи або про відмову у визнанні зміни структури власності, про припинення визнання банківської групи або про відмову у припиненні визнання банківської групи на підставі відповідної заяви та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить 45 робочих днів з дня подання заяви.\nНаціональний банк України має право продовжити строк прийняття рішень, передбачених цією статтею, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття таких рішень. Про таке продовження строку Національний банк України повідомляє відповідальну особу банківської групи не менше ніж за три робочі дні до завершення граничного строку для прийняття рішення, передбаченого цією статтею\".\nУ зв’язку з цим частини двадцять третю - тридцять п’яту вважати відповідно частинами двадцять п’ятою - тридцять сьомою;\n3) у статті 16 :\nчастину восьму викласти в такій редакції:\n\"Національний банк України приймає рішення про погодження змін до статуту банку або про відмову в їх погодженні на підставі відповідної заяви та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить один місяць з дня подання заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє особу не менше ніж за три робочі дні до завершення граничного строку для прийняття рішення, передбаченого частинами п’ятою і шостою цієї статті\";\nпісля частини восьмої доповнити новою частиною такого змісту:\n\"Національний банк України залишає заяву про погодження змін до статуту банку без руху з підстав, у порядку і строки, визначені частиною шостою статті 17 цього Закону\".\nУ зв’язку з цим частину дев’яту вважати частиною десятою;\n4) у статті 17 :\nпісля частини п’ятої доповнити двома новими частинами такого змісту:\n\"Національний банк України залишає заяву про погодження статуту без руху у разі, якщо юридична особа, яка має намір здійснювати банківську діяльність, подала неповний пакет документів, необхідних для погодження статуту, або така заява подана з порушенням установлених законодавством вимог. У такому разі Національний банк України протягом 15 робочих днів з дня одержання заяви про погодження статуту надсилає відповідній юридичній особі повідомлення в письмовій формі (паперовій або електронній) про залишення заяви про погодження статуту без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення юридичною особою, яка має намір здійснювати банківську діяльність, виявлених недоліків у строк, встановлений Національним банком України, заява вважається поданою в день її первинного подання, а строк розгляду заяви продовжується на строк залишення такої заяви без руху\".\nУ зв’язку з цим частини шосту - тринадцяту вважати відповідно частинами восьмою - п’ятнадцятою;\nчастину восьму викласти в такій редакції:\n\"Національний банк України приймає рішення про погодження статуту або про відмову в погодженні статуту на підставі заяви та доданих до неї документів, визначених цією статтею. Строк прийняття Національним банком України відповідного рішення становить три місяці з дня подання заяви про погодження статуту. Національний банк України одночасно з розглядом питання про погодження статуту розглядає питання про погодження або заборону набуття істотної участі в юридичній особі, яка має намір здійснювати банківську діяльність, відповідно до статей 34, 34 -1 цього Закону. Погодження набуття істотної участі в юридичній особі, яка має намір здійснювати банківську діяльність, є умовою для погодження Національним банком України статуту такої юридичної особи\";\nпісля частини восьмої доповнити новою частиною такого змісту:\n\"Національний банк України має право продовжити строк прийняття рішень, передбачених частиною восьмою цієї статті, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття таких рішень. Про таке продовження строку Національний банк України повідомляє заявника не менше ніж за три робочі дні до завершення граничного строку для прийняття відповідного рішення\".\nУ зв’язку з цим частини дев’яту - п’ятнадцяту вважати відповідно частинами десятою - шістнадцятою;\n5) у статті 18 :\nпункт 1 частини першої викласти в такій редакції:\n\"1) у встановлений Національним банком України строк не усунуто недоліки, що були підставою для залишення заяви про погодження статуту без руху\";\nдоповнити частиною такого змісту:\n\"У разі прийняття Національним банком України рішення про відмову у погодженні статуту з підстави, передбаченої пунктом 1 частини першої цієї статті, заявник має право подати до Національного банку України нову заяву про погодження статуту не менше ніж через три місяці з дня прийняття Національним банком України рішення про відмову у погодженні статуту та за умови усунення причин, що були підставою для прийняття такого рішення\";\n6) у статті 19 :\nпісля частини шостої доповнити двома новими частинами такого змісту:\n\"Національний банк України залишає заяву про надання банківської ліцензії без руху, якщо юридична особа, яка має намір здійснювати банківську діяльність, подала неповний пакет документів, необхідних для надання банківської ліцензії, або така заява подана з порушенням установлених законодавством вимог. У такому разі Національний банк України протягом 15 робочих днів з дня одержання заяви надсилає відповідній юридичній особі повідомлення в письмовій формі (паперовій або електронній) про залишення заяви про надання банківської ліцензії без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення юридичною особою, яка має намір здійснювати банківську діяльність, виявлених недоліків у строк, встановлений Національним банком України, заява вважається поданою в день її первинного подання, а строк розгляду заяви продовжується на строк залишення такої заяви без руху\".\nУ зв’язку з цим частини сьому - одинадцяту вважати відповідно частинами дев’ятою - тринадцятою;\nчастину дев’яту викласти в такій редакції:\n\"Національний банк України приймає рішення про надання банківської ліцензії чи про відмову в її наданні на підставі заяви та доданих до неї документів, визначених цим Законом. Строк прийняття Національним банком України відповідного рішення становить три місяці з дня отримання заяви про видачу банківської ліцензії. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє заявника не менше ніж за три робочі дні до завершення граничного строку для прийняття рішення, передбаченого цією частиною\";\nпісля частини дев’ятої доповнити новою частиною такого змісту:\n\"Національний банк України одночасно або до прийняття рішення про надання банківської ліцензії у строк, визначений частиною дев’ятою цієї статті, розглядає питання та приймає рішення про погодження або відмову в погодженні на посади керівників, головного ризик-менеджера, головного комплаєнс-менеджера, керівника підрозділу внутрішнього аудиту новоствореного банку відповідно до вимог нормативно-правового акта Національного банку України\".\nУ зв’язку з цим частини десяту - тринадцяту вважати відповідно частинами одинадцятою - чотирнадцятою;\n7) у статті 19 -1 :\nпункт 1 частини першої викласти в такій редакції:\n\"1) у встановлений Національним банком України строк не усунуто недоліки, що були підставою для залишення заяви про видачу ліцензії без руху\";\nпісля частини другої доповнити новою частиною такого змісту:\n\"У разі прийняття Національним банком України рішення про відмову у видачі банківської ліцензії з підстави, передбаченої пунктом 1 частини першої цієї статті, юридична особа, яка має намір здійснювати банківську діяльність, має право подати до Національного банку України нову заяву про видачу банківської ліцензії не менше ніж через три місяці з дня прийняття Національним банком України рішення про відмову у видачі банківської ліцензії та за умови усунення причин, що були підставою для прийняття такого рішення\".\nУ зв’язку з цим частину третю вважати частиною четвертою;\n8) у статті 24 :\nу частині шостій:\nу пункті 1 слово \"клопотання\" замінити словом \"заява\";\nдоповнити абзацами такого змісту:\n\"Національний банк України залишає заяву іноземного банку про відкриття філії без руху, якщо такий іноземний банк подав неповний пакет документів, необхідних для акредитації філії, або така заява подана з порушенням установлених законодавством вимог. У такому разі Національний банк України протягом 15 робочих днів з дня одержання такої заяви надсилає іноземному банку повідомлення в письмовій формі (паперовій або електронній) про залишення його заяви про відкриття філії без руху із зазначенням виявлених недоліків з посиланням на порушені вимоги законодавства, а також порядку і строку усунення таких недоліків.\nУ разі усунення іноземним банком виявлених недоліків у строк, встановлений Національним банком України, така заява вважається поданою в день її первинного подання, а строк розгляду заяви продовжується на строк залишення її без руху\";\nпункт 1 частини восьмої викласти в такій редакції:\n\"1) у встановлений Національним банком України строк не усунуто недоліки, що були підставою для залишення заяви про акредитацію філії іноземного банку без руху, та/або документи/інформація, що міститься в поданих документах, не відповідають вимогам цього Закону та/або нормативно-правових актів Національного банку України та/або містять недостовірну інформацію\";\nчастину дев’яту викласти в такій редакції:\n\"9. Національний банк України приймає рішення про акредитацію або відмову в акредитації філії іноземного банку на підставі заяви іноземного банку про відкриття філії та доданих до неї документів, визначених цим Законом та нормативно-правовим актом Національного банку України. Строк прийняття Національним банком України відповідного рішення становить три місяці з дня подання заяви іноземного банку про відкриття філії. Відмова надається в письмовій формі із зазначенням відповідних підстав, а також відомостей, передбачених частиною п’ятою статті 56 Закону України \"Про Національний банк України\".\nНаціональний банк України одночасно або до прийняття рішення про акредитацію філії іноземного банку у строк, визначений цією частиною, розглядає питання та приймає рішення про погодження або відмову в погодженні на посади керівника, головного бухгалтера, головного ризик-менеджера, головного комплаєнс-менеджера та керівника підрозділу внутрішнього аудиту філії іноземного банку відповідно до вимог, визначених нормативно-правовим актом Національного банку України.\nНаціональний банк України має право продовжити строки, передбачені цією частиною, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє філію іноземного банку не менше ніж за три робочі дні до завершення граничного строку для прийняття рішення, передбаченого цією частиною.\nУ разі прийняття Національним банком України рішення про відмову в акредитації філії іноземного банку з підстав, передбачених пунктом 1 частини восьмої цієї статті (щодо неусунення у встановлений Національним банком України строк недоліків, що були підставою для залишення заяви про акредитацію філії іноземного банку без руху), іноземний банк має право подати до Національного банку України нову заяву про акредитацію філії не менше ніж через три місяці з дня прийняття Національним банком України рішення про відмову в акредитації філії іноземного банку та за умови усунення причин, що були підставою для прийняття такого рішення\";\nу частині п’ятнадцятій:\nу пункті 1 слово \"клопотання\" замінити словом \"заява\";\nпісля абзацу шостого доповнити двома новими абзацами такого змісту:\n\"Національний банк України залишає заяву іноземного банку про акредитацію представництва без руху, якщо такий іноземний банк подав неповний пакет документів, необхідних для акредитації представництва, або така заява подана з порушенням установлених законодавством вимог. У такому разі Національний банк України протягом 15 робочих днів з дня одержання такої заяви надсилає іноземному банку повідомлення в письмовій формі (електронній або паперовій) про залишення його заяви без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення іноземним банком виявлених недоліків у строк, установлений Національним банком України, така заява вважається поданою у день її первинного подання, а строк розгляду заяви продовжується на строк залишення її без руху\".\nУ зв’язку з цим абзаци сьомий - чотирнадцятий вважати відповідно абзацами дев’ятим - шістнадцятим;\nабзац дев’ятий викласти в такій редакції:\n\"Національний банк України може відмовити в акредитації представництва іноземного банку в разі порушення порядку акредитації, неусунення у встановлений Національним банком України строк недоліків, що були підставою для залишення заяви іноземного банку про акредитацію представництва без руху, недостовірності або невідповідності документів та/або інформації, що міститься в поданих документах, вимогам цього Закону та/або нормативно-правових актів Національного банку України або перевищення повноважень щодо сфери діяльності представництва\";\nпісля абзацу дев’ятого доповнити новим абзацом такого змісту:\n\"У разі прийняття Національним банком України рішення про відмову в акредитації представництва іноземного банку з підстави неусунення недоліків, що були підставою для залишення заяви іноземного банку про акредитацію представництва без руху, іноземний банк має право подати до Національного банку України нову заяву про акредитацію представництва не менше ніж через три місяці з дня прийняття Національним банком України рішення про відмову в акредитації представництва іноземного банку та за умови усунення причин, що були підставою для прийняття такого рішення\".\nУ зв’язку з цим абзаци десятий - шістнадцятий вважати відповідно абзацами одинадцятим - сімнадцятим;\nабзац одинадцятий викласти в такій редакції:\n\"Рішення про акредитацію або відмову в акредитації представництва іноземного банку Національний банк України приймає на підставі заяви іноземного банку про акредитацію представництва та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить один місяць з дня подання заяви іноземного банку про акредитацію представництва. Цей строк може бути продовжений на умовах та в порядку, визначених частиною дев’ятою цієї статті\";\nдоповнити частиною шістнадцятою такого змісту:\n\"16. Національний банк України має право вимагати, а філія/представництво іноземного банку зобов’язані надати додаткову інформацію, документи та пояснення, необхідні для уточнення/перевірки наданих відповідно до вимог цієї статті документів/інформації та/або для підтвердження виконання встановлених законодавством України вимог\";\n9) у статті 25 :\nчастину другу викласти в такій редакції:\n\"Національний банк України має право вимагати, а банк зобов’язаний надати додаткову інформацію, документи та пояснення, необхідні для уточнення/перевірки наданих відповідно до вимог цієї статті документів/інформації та/або для підтвердження виконання встановлених законодавством України вимог\";\nчастину третю доповнити пунктом 1 -1 такого змісту:\n\"1 -1 ) якщо у встановлений Національним банком України строк не усунуто недоліки, що були підставою для залишення заяви про надання дозволу на створення дочірнього банку без руху\";\nпісля частини третьої доповнити трьома новими частинами такого змісту:\n\"Національний банк України приймає рішення про надання дозволу на створення дочірнього банку, філії чи представництва банку на території іншої країни або про відмову в наданні такого дозволу на підставі заяви банку та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить два місяці з дня подання банком відповідної заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє банк не менше ніж за три робочі дні до завершення граничного строку для прийняття рішення, передбаченого цією частиною.\nНаціональний банк України залишає заяву про надання дозволу на створення дочірнього банку, філії чи представництва банку на території іншої країни без руху, якщо банк подав неповний пакет документів, необхідних для отримання дозволу на створення дочірнього банку, філії чи представництва банку на території іншої країни, або така заява подана з порушенням установлених законодавством вимог. У такому разі Національний банк України протягом 15 робочих днів з дня одержання такої заяви надсилає банку повідомлення в письмовій формі (електронній або паперовій) про залишення його заяви без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення банком виявлених недоліків у строк, встановлений Національним банком України, така заява вважається поданою у день її первинного подання, а строк розгляду заяви продовжується на строк залишення її без руху\".\nУ зв’язку з цим частини четверту - сьому вважати відповідно частинами сьомою - десятою;\n10) у статті 30 :\nу пункті 4 частини другої слова \"порядок та умови погодження\" замінити словами \"порядок, строки та умови погодження\";\nпісля частини другої доповнити новою частиною такого змісту:\n\"Національний банк України приймає рішення про надання банку дозволу на включення окремих складових капіталу основного капіталу 1 рівня, додаткового капіталу 1 рівня, капіталу 2 рівня до капіталу такого банку або про відмову у наданні такого дозволу на підставі заяви та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить три місяці з дня подання банком відповідної заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє банк не менше ніж за три робочі дні до завершення граничного строку для прийняття рішення, передбаченого цією частиною\".\nУ зв’язку з цим частини третю - восьму вважати відповідно частинами четвертою - дев’ятою;\nчастину п’яту викласти в такій редакції:\n\"Особа, яка надає банку кошти для формування складових основного капіталу 1 рівня, додаткового капіталу 1 рівня, капіталу 2 рівня, зобов’язана надати Національному банку України документи та інформацію, що підтверджують джерела їх походження, згідно з вимогами, встановленими Національним банком України\";\nпісля частини п’ятої доповнити новою частиною такого змісту:\n\"Національний банк України має право вимагати, а особа, яка надає банку кошти для формування основного капіталу 1 рівня, додаткового капіталу 1 рівня, капіталу 2 рівня, зобов’язана надати додаткову інформацію, документи та пояснення, необхідні для уточнення/перевірки наданих відповідно до вимог цієї статті документів/інформації та/або для підтвердження виконання встановлених законодавством України вимог\".\nУ зв’язку з цим частини шосту - дев’яту вважати відповідно частинами сьомою - десятою;\nчастину сьому доповнити реченням такого змісту: \"Такі особи для підтвердження їх відповідності встановленим вимогам зобов’язані подати до Національного банку України документи, визначені його нормативно-правовим актом\";\nпісля частини восьмої доповнити новою частиною такого змісту:\n\"Національний банк України приймає рішення про надання або відмову в наданні банку дозволу на викуп, погашення, дострокове погашення інструменту з умовами списання/конверсії та субординованого боргу на підставі заяви банку та доданих до неї документів, визначених нормативно-правовим актом Національного банку України. Строк прийняття Національним банком України такого рішення становить три місяці з дня подання банком відповідної заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє банк не менше ніж за три робочі дні до завершення граничного строку для прийняття рішення, передбаченого цією частиною\".\nУ зв’язку з цим частини дев’яту і десяту вважати відповідно частинами десятою і одинадцятою;\n11) у статті 33 :\nчастину четверту доповнити реченням такого змісту: \"Порядок, строки та умови прийняття такого рішення визначаються Національним банком України\";\nчастину п’яту викласти в такій редакції:\n\"Банк має право зменшити номінальну вартість власних акцій (паїв), придбати власні акції (паї) у розмірі, що дорівнює або перевищує 3 відсотки статутного капіталу, з урахуванням розміру власних акцій (паїв), що знаходяться у власності банку, після отримання дозволу Національного банку України відповідно до вимог та порядку, встановлених Національним банком України. Перелік документів, які банк має подати для отримання такого дозволу, умови та порядок його надання визначаються нормативно-правовим актом Національного банку України. Національний банк України приймає рішення про надання або відмову у наданні такого дозволу на підставі заяви банку та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить три місяці з дня подання банком відповідної заяви\";\n12) у статті 34 :\nу частині сьомій слова \"про всі зміни структури власності банку в порядку та строки\" замінити словами \"про всі зміни структури власності банку згідно з вимогами, в порядку і строки\";\nпісля частини сьомої доповнити двома новими частинами такого змісту:\n\"У разі виявлення банком чи Національним банком України невідповідності власника істотної участі вимогам щодо ділової репутації власник істотної участі може звернутися до Національного банку України у встановленому його нормативно-правовими актами порядку з клопотанням про незастосування до нього ознаки небездоганної ділової репутації та/або надати додаткові документи/пояснення про його відповідність вимогам.\nНаціональний банк України розглядає клопотання про незастосування до власника істотної участі ознаки небездоганної ділової репутації та приймає відповідне рішення протягом 30 робочих днів з дня отримання відповідного клопотання. Національний банк України має право продовжити цей строк, але не більш як на 30 робочих днів, у разі перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє власника істотної участі не менше ніж за три робочі дні до завершення граничного строку для прийняття рішення, передбаченого цим абзацом\".\nУ зв’язку з цим частини восьму - чотирнадцяту вважати відповідно частинами десятою - шістнадцятою;\n13) у статті 34 -1 :\nу пункті 1 частини першої слово \"повідомлення\" замінити словом \"заяву\";\nпісля частини четвертої доповнити двома новими частинами такого змісту:\n\"Національний банк України залишає заяву про намір набуття/збільшення істотної участі в банку без руху, якщо заявник подав неповний пакет документів, необхідних для погодження набуття або збільшення істотної участі в банку, або така заява подана з порушенням установлених законодавством вимог. У такому разі Національний банк України протягом 15 робочих днів з дня одержання такої заяви надсилає особі, яка має намір набути або збільшити істотну участь у банку, повідомлення в письмовій формі (паперовій або електронній) про залишення її заяви без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення такою особою виявлених недоліків у строк, встановлений Національним банком України, заява вважається поданою в день її первинного подання, а строк розгляду заяви продовжується на строк залишення її без руху\".\nУ зв’язку з цим частини п’яту - чотирнадцяту вважати відповідно частинами сьомою - шістнадцятою;\nчастину восьму викласти в такій редакції:\n\"Національний банк України розглядає документи, подані для погодження набуття або збільшення істотної участі у банку, та приймає рішення за результатами такого розгляду протягом п’яти місяців з дня отримання відповідної заяви та доданих до неї документів у визначеному Національним банком України порядку. Вимоги до оформлення документів, що подаються до Національного банку України, визначаються Національним банком України. Національний банк України за результатами розгляду документів приймає рішення про погодження чи про заборону набуття або збільшення істотної участі у банку. Національний банк України має право продовжити строк прийняття відповідного рішення, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє особу не менше ніж за три робочі дні до завершення граничного строку для прийняття рішення, передбаченого цією частиною\";\nу частині десятій:\nу пункті 1 слова \"особою подано неповний пакет документів\" виключити;\nдоповнити пунктом 1 -1 такого змісту:\n\"1 -1 ) у встановлений Національним банком України строк не усунуто недоліки, що були підставою для залишення без руху заяви про набуття або збільшення істотної участі у банку або про погодження набутої/збільшеної істотної участі у банку після її фактичного набуття або збільшення\";\nпісля частини десятої доповнити новою частиною такого змісту:\n\"У разі прийняття Національним банком України рішення про заборону особі набувати або збільшувати істотну участь у банку або про відмову в погодженні набутої/збільшеної істотної участі у банку після її фактичного набуття або збільшення з підстави, передбаченої пунктом 1 -1 частини восьмої цієї статті, заявник має право подати до Національного банку України нову заяву про набуття або збільшення істотної участі у банку або про погодження набутої/збільшеної істотної участі у банку після її фактичного набуття або збільшення не менше ніж через три місяці з дня прийняття Національним банком України рішення про заборону особі набувати або збільшувати істотну участь у банку або про відмову в погодженні набутої/збільшеної істотної участі у банку після її фактичного набуття або збільшення та за умови усунення причин, що були підставою для прийняття такого рішення\".\nУ зв’язку з цим частини одинадцяту - шістнадцяту вважати відповідно частинами дванадцятою - сімнадцятою;\nчастину тринадцяту виключити;\n14) у частині першій статті 34 -2 слова \"не пізніше наступного робочого дня\" замінити словами \"протягом двох робочих днів з дня\";\n15) у статті 42 :\nпісля частини одинадцятої доповнити трьома новими частинами такого змісту:\n\"Національний банк України приймає рішення про погодження або відмову в погодженні на посаду керівника банку на підставі заяви та доданих до неї документів, визначених нормативно-правовим актом Національного банку України. Строк прийняття Національним банком України такого рішення становить 45 робочих днів з дня отримання відповідної заяви, а якщо в рамках такого погодження розглядається питання про можливість незастосування до особи ознаки небездоганної ділової репутації - 90 робочих днів з дня подання клопотання, до якого додаються документи, визначені нормативно-правовим актом Національного банку України. Національний банк України має право продовжити ці строки, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє банк не менше ніж за три робочі дні до завершення граничного строку для прийняття рішення, передбаченого цією частиною.\nУ разі виявлення банком чи Національним банком України невідповідності керівника банку вимогам щодо ділової репутації банк може звернутися до Національного банку України у встановленому його нормативно-правовими актами порядку з клопотанням про незастосування до такого керівника виявленої ознаки небездоганної ділової репутації та/або надати додаткові документи/пояснення про його відповідність вимогам щодо бездоганної ділової репутації.\nНаціональний банк України розглядає клопотання про незастосування до керівника ознаки небездоганної ділової репутації та приймає відповідне рішення протягом 30 робочих днів з дня отримання відповідного клопотання. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє банк не менше ніж за три робочі дні до завершення граничного строку для прийняття рішення, передбаченого цим абзацом\".\nУ зв’язку з цим частини дванадцяту - двадцять другу вважати відповідно частинами п’ятнадцятою - двадцять п’ятою;\nдруге речення частини п’ятнадцятої виключити;\nпісля частини п’ятнадцятої доповнити двома новими частинами такого змісту:\n\"Національний банк України залишає заяву про погодження керівників банку без руху, якщо заявник подав неповний пакет документів, необхідних для погодження керівників банку, або такі заява/документи подані з порушенням установлених законодавством вимог. У такому разі Національний банк України протягом 15 робочих днів з дня одержання такої заяви надсилає банку повідомлення в письмовій формі (паперовій або електронній) про залишення його заяви без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення банком виявлених недоліків у строк, встановлений Національним банком України, заява про погодження керівників банку вважається поданою в день її первинного подання, а строк розгляду заяви продовжується на строк залишення її без руху\".\nУ зв’язку з цим частини шістнадцяту - двадцять п’яту вважати відповідно частинами вісімнадцятою - двадцять сьомою;\n16) у статті 44 :\nчастину шосту доповнити реченням такого змісту: \"Банк зобов’язаний доопрацювати, оновити такі плани на письмову вимогу Національного банку України у визначені ним строки\";\nпісля частини дев’ятої доповнити двома новими частинами такого змісту:\n\"Національний банк України у встановленому його нормативно-правовим актом порядку приймає рішення про погодження або відмову в погодженні кандидатів на посади головного ризик-менеджера та головного комплаєнс-менеджера у строки, визначені частиною дванадцятою статті 42 цього Закону. Національний банк України залишає заяву про погодження або відмову в погодженні на посаду головного ризик-менеджера та головного комплаєнс-менеджера без руху з підстав, у порядку і строки, визначені частиною шістнадцятою статті 42 цього Закону.\nНаціональний банк України розглядає клопотання про незастосування до головного ризик-менеджера та головного комплаєнс-менеджера ознак небездоганної ділової репутації та приймає відповідне рішення у строки, визначені частиною чотирнадцятою статті 42 цього Закону\".\nУ зв’язку з цим частини десяту - дванадцяту вважати відповідно частинами дванадцятою - чотирнадцятою;\nдоповнити частиною такого змісту:\n\"Національний банк України у встановленому його нормативно-правовим актом порядку приймає рішення про погодження звільнення з посади головного ризик-менеджера та головного комплаєнс-менеджера на підставі заяви банку та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить 15 робочих днів з дня отримання відповідної заяви банку\";\n17) у статті 45 :\nпісля частини десятої доповнити новою частиною такого змісту:\n\"Національний банк України приймає рішення про погодження або відмову у погодженні на посаду керівника підрозділу внутрішнього аудиту у строки, визначені частиною дванадцятою статті 42 цього Закону. Національний банк України залишає заяву про погодження на посаду керівника підрозділу внутрішнього аудиту без руху з підстав, у порядку і строки, визначені частиною шістнадцятою статті 42 цього Закону\".\nУ зв’язку з цим частини одинадцяту - шістнадцяту вважати відповідно частинами дванадцятою - сімнадцятою;\nпісля частини п’ятнадцятої доповнити новою частиною такого змісту:\n\"Національний банк України у встановленому його нормативно-правовим актом порядку приймає рішення про погодження звільнення з посади керівника підрозділу внутрішнього аудиту на підставі заяви банку та доданих до неї документів, визначених нормативно-правовим актом Національного банку України. Строк прийняття Національним банком України такого рішення становить 15 робочих днів з дня отримання відповідної заяви банку\".\nУ зв’язку з цим частини шістнадцяту і сімнадцяту вважати відповідно частинами сімнадцятою і вісімнадцятою;\n18) статтю 50 після частини третьої доповнити новою частиною такого змісту:\n\"Національний банк України приймає рішення про надання або відмову у наданні банку письмового дозволу, необхідність одержання якого встановлена частинами першою і третьою цієї статті, на підставі заяви банку та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить 45 календарних днів з дня отримання заяви банку\".\nУ зв’язку з цим частини четверту - шосту вважати відповідно частинами п’ятою - сьомою;\n19) частину шосту статті 52 викласти в такій редакції:\n\"Національний банк України при здійсненні банківського нагляду має право визначати пов’язаними з банком особами фізичних та юридичних осіб, зазначених у частині першій цієї статті, якщо вони не визначені пов’язаними особами самим банком. Національний банк України має право визначати пов’язаними з банком осіб із застосуванням ознак, визначених нормативно-правовими актами Національного банку України, у випадках, передбачених цією статтею, з урахуванням характеру взаємовідносин, операцій та наявності інших зв’язків із банком. Національний банк України перед розглядом питання щодо визначення особи пов’язаною з банком запитує у банку інформацію та пояснення про причини невизначення особи пов’язаною з банком. Національний банк України за наявності ознак, визначених нормативно-правовим актом Національного банку України, у встановлені ним порядку і строки приймає рішення щодо визначення особи пов’язаною з банком. Рішення Національного банку України щодо визначення особи пов’язаною з банком набирає чинності з дня доведення його до відома банку у порядку, визначеному Національним банком України. Національний банк України в день прийняття такого рішення доводить до відома банку інформацію про прийняте рішення в письмовій формі (паперовій або електронній) з дотриманням вимог законодавства. Банк зобов’язаний враховувати у своїй діяльності рішення Національного банку України про визначення особи пов’язаною з банком з наступного робочого дня після отримання відповідного повідомлення Національного банку України\";\n20) статтю 67 після частини двадцять другої доповнити новою частиною такого змісту:\n\"У межах здійснення нагляду за діяльністю банків днем початку адміністративного провадження за ініціативою Національного банку України є день складення ним документа, в якому зафіксовані обставини, що можуть бути підставою для прийняття Національним банком України індивідуального акта щодо банку або іншої особи, яка охоплюється наглядовою діяльністю Національного банку України. Документи, в яких фіксуватимуться такі обставини, визначаються нормативно-правовими актами Національного банку України\".\nУ зв’язку з цим частини двадцять третю - двадцять восьму вважати відповідно частинами двадцять четвертою - двадцять дев’ятою;\n21) у статті 71 :\nу частині третій слова \"до його початку\" замінити словами \"до її початку\";\nпісля частини шостої доповнити новою частиною такого змісту:\n\"Національний банк України повідомляє банк про проведення позапланової інспекційної перевірки не пізніше дня початку її проведення\".\nУ зв’язку з цим частини сьому - дванадцяту вважати відповідно частинами восьмою - тринадцятою;\nпісля частини восьмої доповнити новою частиною такого змісту:\n\"Витребування від банків інформації, документів та їх копій, пояснень з питань діяльності банку, запрошення керівників та працівників банку для надання пояснень з питань діяльності банку, ініціювання проведення зустрічей, вчинення інших дій, необхідних для проведення інспекційної перевірки, здійснюються на підставі оформлених відповідно до вимог нормативно-правових актів Національного банку України запитів уповноважених Національним банком України осіб. У такому запиті зазначаються строк для вчинення банком відповідних дій, який визначається з урахуванням строку проведення інспекційної перевірки, зазначеного у розпорядчому акті Національного банку України про її проведення, а також інші вимоги щодо виконання запиту\".\nУ зв’язку з цим частини дев’яту - тринадцяту вважати відповідно частинами десятою - чотирнадцятою;\n22) третє речення частини першої статті 72 викласти в такій редакції: \"Особи, які охоплюються наглядовою діяльністю Національного банку України, зобов’язані надавати уповноваженим Національним банком України особам на їхній запит, оформлений відповідно до вимог нормативно-правового акта Національного банку України, затребувану інформацію, у тому числі шляхом віддаленого доступу з використанням інформаційно-комунікаційних технологій, у визначений такими особами строк\";\n23) у статті 73 :\nабзац перший частини першої викласти в такій редакції:\n\"У разі порушення банками або іншими особами, які можуть бути об’єктом перевірки Національного банку України відповідно до цього Закону, банківського, валютного законодавства, законодавства, що регулює діяльність на платіжному ринку, законодавства у сфері запобігання та протидії легалізації (відмиванню) доходів, одержаних злочинним шляхом, або фінансуванню тероризму та фінансуванню розповсюдження зброї масового знищення, законодавства з питань захисту критичної інфраструктури, кіберзахисту та інформаційної безпеки, законодавства про віртуальні активи, нормативно-правових актів, вимог та/або рішень Національного банку України, прийнятих відповідно до статей 66 і 67 цього Закону, здійснення ризикової діяльності, що становить загрозу інтересам вкладників чи інших кредиторів банку, застосування до банків чи власників істотної участі у банках санкцій іноземними державами (крім держав, що здійснили або здійснюють збройну агресію проти України у значенні, наведеному в Законі України \"Про оборону України\") або міждержавними об’єднаннями, або міжнародними організаціями та/або застосування санкцій відповідно до Закону України \"Про санкції\", що становлять загрозу інтересам вкладників чи інших кредиторів банку, невиконання та/або неналежного виконання рішень про застосування заходів впливу, передбачених цією статтею (крім штрафу), та/або з метою забезпечення стабільності банківської системи у зв’язку з позбавленням/обмеженням права особи, до якої застосовано санкції, розпоряджатися активами, законодавства про захист прав споживачів фінансових/платіжних послуг, у тому числі порушення встановлених законодавством вимог щодо взаємодії із споживачами при врегулюванні простроченої заборгованості (вимог щодо етичної поведінки, законодавства про рекламу фінансових послуг та на платіжному ринку), Національний банк України має право застосувати заходи впливу адекватно вчиненому порушенню або рівню такої загрози, до яких належать\";\nчастину третю доповнити абзацом такого змісту:\n\"відомості, передбачені частиною п’ятою статті 56 Закону України \"Про Національний банк України\";\nчастину четверту викласти в такій редакції:\n\"Національний банк України у разі розгляду питань про застосування заходів впливу запрошує у визначеному ним порядку для надання пояснень/заперечень уповноважену особу (уповноважених осіб) банку або іншу особу, яка стала об’єктом перевірки Національного банку України та щодо якої має бути прийнято таке рішення. Запрошення надсилається у порядку та спосіб, визначені Національним банком України, не менше ніж за два робочі дні до дати розгляду питання про застосування заходу впливу. Неявка запрошеної особи не перешкоджає розгляду питання Національним банком України та прийняття рішення по суті\";\n24) у статті 74 :\nпісля частини третьої доповнити новою частиною такого змісту:\n\"Днем виявлення порушення є день складення Національним банком України документа, в якому зафіксовані обставини, що можуть бути підставою для застосування Національним банком України заходу впливу до банку або іншої особи, яка охоплюється наглядовою діяльністю Національного банку України. День складення Національним банком України такого документа є днем початку адміністративного провадження у відповідній адміністративній справі\".\nУ зв’язку з цим частини четверту - шосту вважати відповідно частинами п’ятою - сьомою;\nу частині шостій слова \"з дня його прийняття\" замінити словами \"з дня доведення його до відома особи у порядку, визначеному Національним банком України\".\n57. У Законі України \"Про страховий фонд документації України\" (Відомості Верховної Ради України, 2001 р., № 20, ст. 101 із наступними змінами):\n1) статтю 9 викласти в такій редакції:\n\" Стаття 9. Спеціальні установи страхового фонду документації України\nСпеціальні установи страхового фонду документації України, які належать до сфери управління центрального органу виконавчої влади, що реалізує державну політику у сфері страхового фонду документації, та інші суб’єкти господарювання здійснюють виготовлення документів страхового фонду за умови подання декларації відповідності матеріально-технічної бази суб’єкта господарювання вимогам законодавства у сфері страхового фонду документації.\nДіяльність з виготовлення документів страхового фонду може бути призупинена відповідно до законодавства.\nСпеціальні установи страхового фонду документації України, які належать до сфери управління центрального органу виконавчої влади, що реалізує державну політику у сфері страхового фонду документації, здійснюють виготовлення документів страхового фонду та виконують у межах своїх повноважень завдання і функції, пов’язані з формуванням, веденням та використанням страхового фонду документації України у закріплених адміністративно-територіальних одиницях та на територіях територіальних громад.\nСпеціальні установи страхового фонду документації України діють на основі статуту, який затверджується керівником центрального органу виконавчої влади, що реалізує державну політику у сфері страхового фонду документації\";\n2) розділ II доповнити статтями 9 -1 і 9 -2 такого змісту:\n\" Стаття 9 -1 . Декларація відповідності матеріально-технічної бази суб’єкта господарювання вимогам законодавства у сфері страхового фонду документації\nСуб’єкт господарювання набуває право вчиняти дії щодо виготовлення документів страхового фонду на підставі поданої декларації відповідності матеріально-технічної бази суб’єкта господарювання вимогам законодавства у сфері страхового фонду документації (далі - декларація відповідності). Декларація відповідності подається до дозвільного органу, яким є центральний орган виконавчої влади, що реалізує державну політику у сфері страхового фонду документації (далі - дозвільний орган).\nПеревірка достовірності поданих у декларації відповідності відомостей проводиться відповідно до законодавства, у межах заходів державного нагляду (контролю) у сфері страхового фонду документації.\nПодання недостовірних відомостей у декларації відповідності є підставою для подання дозвільним органом до адміністративного суду заяви про призупинення права суб’єкта господарювання вчиняти дії щодо виготовлення документів страхового фонду.\nУ разі виникнення у стані матеріально-технічної бази суб’єкта господарювання для виготовлення документів страхового фонду змін, що призводять до невідповідності встановленим вимогам, суб’єкт господарювання має призупинити діяльність з виготовлення документів страхового фонду до усунення такої невідповідності, подати до дозвільного органу повідомлення про припинення дії декларації відповідності, а після усунення невідповідності - подати до дозвільного органу нову декларацію відповідності.\nУ разі виникнення у стані матеріально-технічної бази суб’єкта господарювання для виготовлення документів страхового фонду змін, що не призводять до невідповідності встановленим вимогам, суб’єкт господарювання інформує про такі зміни дозвільний орган у порядку, визначеному Міністерством юстиції України."
    },
    {
      "provision_ref": "art9-2",
      "section": "9-2",
      "title": "Стаття 9-2. Вимоги до матеріально-технічної бази суб’єкта господарювання для виготовлення документів страхового фонду",
      "content": "Матеріально-технічна база суб’єкта господарювання для виготовлення документів страхового фонду повинна відповідати таким вимогам:\nнаявність спеціального дозволу на провадження діяльності, пов’язаної з державною таємницею;\nнаявність репрографічних апаратів, приладів, технологічного оснащення та засобів контролю якості репрографічного зображення для виготовлення документів страхового фонду документації на аналогових носіях, які забезпечують виконання Технічного регламенту документів страхового фонду документації на аналогових носіях, згідно з переліком, визначеним Міністерством юстиції України;\nнаявність апаратного та програмного забезпечення для виготовлення і контролю якості документів страхового фонду документації на електронних носіях, які забезпечують виконання Технічного регламенту документів страхового фонду документації на електронних носіях, згідно з переліком, визначеним Міністерством юстиції України;\nнаявність та відповідність приміщення для тимчасового зберігання документів страхового фонду вимогам, визначеним Міністерством юстиції України\";\n3) доповнити статтею 14 -1 такого змісту:\n\" Стаття 14 -1 . Перелік порушень, що є підставою для видачі центральним органом виконавчої влади, що реалізує державну політику у сфері страхового фонду документації, суб’єктам господарювання приписів про усунення порушень вимог законодавства у сфері страхового фонду документації України\nПрипис про усунення порушень вимог законодавства у сфері страхового фонду документації України є адміністративним актом, що приймається, набирає чинності, виконується та припиняє дію в межах повноважень центрального органу виконавчої влади, що реалізує державну політику у сфері страхового фонду документації, з урахуванням вимог, встановлених Законом України \"Про адміністративну процедуру\". Адміністративне оскарження зазначеного припису здійснюється згідно з вимогами Закону України \"Про адміністративну процедуру\", за умови подання суб’єктом господарювання заяви у строк, що не перевищує 30 календарних днів з дня доведення до нього такого припису.\nЦентральний орган виконавчої влади, що реалізує державну політику у сфері страхового фонду документації, у межах своїх повноважень видає суб’єктам господарювання приписи про усунення порушень вимог законодавства у сфері страхового фонду документації України у разі:\nневключення документації, необхідної для потреб оборони України, поставлення на виробництво, експлуатацію та ремонт продукції оборонного, мобілізаційного і господарського призначення, для проведення будівельних (відбудовчих) або відновлювальних робіт під час ліквідації наслідків надзвичайної ситуації та в особливий період, відновлення функціонування об’єктів критичної інфраструктури, а також для збереження інформації про об’єкти культурної спадщини та культурні цінності;\nвідсутності актів закладення технічної документації до страхового фонду документації України на поставлену на виробництво продукцію;\nвідсутності актів закладення проектної (робочої) документації до страхового фонду документації України на прийняті в експлуатацію закінчені будівництвом (реконструкцією) об’єкти;\nнезабезпечення своєчасного внесення змін до документів страхового фонду документації;\nпостачання документів з метою формування страхового фонду документації України не відповідно до вимог законодавства України, що визначає і регламентує питання формування та ведення страхового фонду документації України;\nнепостачання документації для формування страхового фонду документації України відповідно до затверджених галузевих та обласних (галузевих) програм створення страхового фонду документації.\nФорма припису затверджується Міністерством юстиції України\".\n58. У Законі України \"Про державну допомогу сім’ям з дітьми\" (Відомості Верховної Ради України, 2001 р., № 20, ст. 102 із наступними змінами):\n1) доповнити статтею 2 -1 такого змісту:\n\" Стаття 2 -1 . Законодавство про державну допомогу сім’ям з дітьми\nЗаконодавство про державну допомогу сім’ям з дітьми складається із Закону України \"Про прожитковий мінімум\", цього Закону, інших нормативно-правових актів, що регулюють правовідносини з надання державної допомоги сім’ям з дітьми.\nВідносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері надання державної допомоги сім’ям з дітьми регулюються Законом України \"Про адміністративну процедуру\" з урахуванням особливостей, визначених цим Законом\";\n2) у частині п’ятій статті 6 слова і цифру \"протягом 5 днів після прийняття відповідного рішення\" замінити словами \"невідкладно, а за наявності обґрунтованих причин - не більш як через три робочі дні з дня прийняття відповідного рішення\";\n3) частину четверту статті 18 -4 викласти в такій редакції:\n\"Припинення або призупинення виплати допомоги здійснюється на підставі документів, що містять відомості про обставини, зазначені в частинах першій та другій цієї статті, після забезпечення можливості реалізації одинокими матерями (батьками) права на надання пояснень відповідно до Закону України \"Про адміністративну процедуру\", з місяця, що настає за місяцем, у якому було виявлено зазначені обставини, за рішенням органу, який призначив допомогу\";\n4) статтю 23 викласти в такій редакції:\n\" Стаття 23. Оскарження рішення, дії чи бездіяльності органу, що призначає державну допомогу\nРішення, дії чи бездіяльність органу, що призначає державну допомогу і здійснює її виплату, можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\n59. У Законі України \"Про політичні партії в Україні\" (Відомості Верховної Ради України, 2001 р., № 23, ст. 118; 2016 р., № 2, ст. 17):\n1) у пункті 4 частини першої статті 17 -8 слова \"анулювання реєстраційного свідоцтва\" замінити словами \"скасування реєстрації\";\n2) у частині першій статті 23 слово \"анулювання\" замінити словом \"скасування\";\n3) у статті 24 :\nназву викласти в такій редакції:\n\" Стаття 24. Скасування реєстрації\";\nу частині першій:\nу першому реченні слова \"анулювання реєстраційного свідоцтва\" замінити словами \"скасування реєстрації такої політичної партії\";\nу другому реченні слова \"анулювання реєстраційного свідоцтва\" замінити словами \"скасування реєстрації політичної партії\";\nу частинах другій і третій слова \"анулювання реєстрації політичної партії\" замінити словами \"скасування реєстрації політичної партії\".\n60. У Законі України \"Про акредитацію органів з оцінки відповідності\" (Відомості Верховної Ради України, 2001 р., № 32, ст. 170 із наступними змінами):\n1) статтю 3 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів з акредитації регулюються Законом України \"Про адміністративну процедуру\" з урахуванням особливостей, визначених цим Законом\";\n2) частину другу статті 6 доповнити словами \"без мети одержання прибутку\";\n3) частини восьму і дев’яту статті 11 виключити.\n61. У Законі України \"Про імміграцію\" (Відомості Верховної Ради України, 2001 р., № 41, ст. 197 із наступними змінами):\n1) преамбулу викласти в такій редакції:\n\"Цей Закон визначає умови і порядок реалізації права на постійне проживання в Україні іноземцями та особами без громадянства, підстави і порядок надання дозволу на імміграцію в Україну або відмови в його наданні, відкликання, визнання недійсним дозволу на імміграцію, повноваження органів державної влади, що беруть участь у вирішенні питань щодо надання дозволу на імміграцію та діють в інтересах забезпечення прав і свобод осіб та національної безпеки України, порядок оскарження рішень з питань імміграції, дій чи бездіяльності органів державної влади та їх посадових осіб\";\n2) у статті 5 :\nпункт 2 викласти в такій редакції:\n\"2) визначає порядок провадження за заявами про надання дозволу на імміграцію і поданнями про відкликання дозволу на імміграцію, визнання недійсними таких рішень, їх оскарження та виконання, затверджує форми рішень про надання/відмову в наданні дозволу на імміграцію, про відкликання дозволу на імміграцію або визнання його недійсним, а також визначає процедуру перевірки обставин, за яких факт перебування у шлюбі з громадянином України або іммігрантом не визнається підставою для надання дозволу на імміграцію\";\nу пункті 3 слово \"скасування\" замінити словом \"відкликання\";\n3) у частині першій статті 6:\nпункт 3 викласти в такій редакції:\n\"3) організовує роботу з прийняття рішень про надання дозволу на імміграцію, про відмову у наданні дозволу на імміграцію, про відкликання або визнання недійсним дозволу на імміграцію та приймає зазначені рішення\";\nу пункті 5 слово \"скасування\" замінити словами \"відкликання, визнання недійсним\";\nу пункті 6 слова і цифри \"підлягає скасуванню відповідно до статті 12\" замінити словами і цифрами \"підлягає відкликанню, визнанню недійсним відповідно до статей 12, 12 -1 \";\nдоповнити пунктом 7 такого змісту:\n\"7) забезпечує розгляд скарг на дії або бездіяльність посадових осіб територіального органу чи територіального підрозділу центрального органу виконавчої влади, що реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів (у разі їх утворення), які порушують порядок та строки розгляду заяв про надання дозволу на імміграцію, та прийняті ними рішення, у тому числі про відмову у наданні дозволу на імміграцію або визнання його недійсним, поданих в адміністративному порядку\";\n4) у статті 9 :\nчастину першу викласти в такій редакції:\n\"Письмові заяви про надання дозволу на імміграцію подаються у паперовій формі:\n1) іноземцями та особами без громадянства, які постійно проживають за межами України, - до закордонних дипломатичних представництв і консульських установ України за кордоном за місцем їх постійного проживання;\n2) іноземцями та особами без громадянства, які тимчасово перебувають/тимчасово проживають в Україні на законних підставах, - до центрального органу виконавчої влади, що реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів (у разі їх утворення), за місцем проживання іноземця або особи без громадянства\";\nу частині п’ятій:\nдоповнити пунктами 2 -1 і 2 -2 такого змісту:\n\"2 -1 ) переклад на українську мову сторінки паспортного документа іноземця або документа, що посвідчує особу без громадянства, з особистими даними, засвідчений у встановленому законодавством порядку;\n2 -2 ) оригінал (після пред’явлення повертається) та копія документа, що підтверджує законність перебування/тимчасового проживання на території України (для осіб, зазначених у пункті 2 частини першої цієї статті)\";\nпункт 3 доповнити словами \"в Україні та за кордоном\";\nу пункті 2 частини сьомої слова \"дозволу на імміграцію і поданнями про його скасування та виконання прийнятих рішень\" замінити словами \"дозволу на імміграцію, поданнями про відкликання дозволу на імміграцію, визнання недійсними таких рішень, їх оскарження та виконання\";\nчастину восьму викласти в такій редакції:\n\"Особи, які звернулися із заявою про надання дозволу на імміграцію, крім осіб, зазначених у пункті 2 частини другої та пунктах 1, 3, 6 частини третьої статті 4 цього Закону, разом із заявою про надання дозволу на імміграцію подають також довідку про відсутність судимості у країні громадянської належності та/або у країні постійного проживання\";\nпісля частини дев’ятої доповнити новою частиною такого змісту:\n\"У разі якщо документи подаються законним представником особи, разом з ними подається документ, що посвідчує особу законного представника, та документ, що підтверджує повноваження особи як законного представника\".\nУ зв’язку з цим частини десяту - дванадцяту вважати відповідно частинами одинадцятою - тринадцятою;\nу частині дванадцятій слова \"не приймається\" замінити словами \"залишається без руху\";\nпісля частини дванадцятої доповнити трьома новими частинами такого змісту:\n\"Після подання заяви іноземець або особа без громадянства не має права її змінити. Заявник не може відкликати заяву, якщо рішення про надання дозволу на імміграцію або про відмову в його наданні вже прийнято.\nУ разі необхідності територіальні органи чи територіальні підрозділи центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів (у разі їх утворення), які забезпечують провадження у справах з питань імміграції, можуть витребувати документи, що уточнюють наявність підстав для надання дозволу на імміграцію, якщо це не суперечить цьому Закону, а також запросити для бесіди заявників чи інших осіб.\nУ разі якщо протягом строку розгляду заяви про надання дозволу на імміграцію в документах (інформації, зазначеній у заяві), передбачених частинами п’ятою, сьомою чи восьмою цієї статті, змінилися відомості, іноземець або особа без громадянства, його/її законний представник подає до територіального органу чи територіального підрозділу, який прийняв до розгляду заяву, документи, що підтверджують такі зміни, протягом 10 днів з дня настання змін з метою внесення до матеріалів справи про надання дозволу на імміграцію та врахування під час прийняття рішення\".\nУ зв’язку з цим частину тринадцяту вважати частиною шістнадцятою;\nдоповнити частинами такого змісту:\n\"Центральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, його територіальні органи чи територіальні підрозділи (у разі їх утворення), які прийняли рішення про надання дозволу на імміграцію, надсилають його копію протягом трьох робочих днів з дня прийняття безпосередньо заявнику або через Міністерство закордонних справ України до відповідної закордонної дипломатичної установи України.\nПраво на ознайомлення з матеріалами справи про надання дозволу на імміграцію мають лише ті іноземці та особи без громадянства, які законно перебувають/тимчасово проживають на території України, або їхні законні представники\";\n5) у статті 10 :\nчастину першу доповнити пунктом 4 -4 такого змісту:\n\"4 -4 ) особам, які не подали всі передбачені цим Законом документи та/або не усунули інші недоліки у строк, визначений у рішенні про залишення заяви без руху\";\nдоповнити частиною такого змісту:\n\"Центральний орган виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, його територіальні органи чи територіальні підрозділи (у разі їх утворення), які прийняли рішення про відмову у наданні такого дозволу, надсилають його копію рекомендованим листом протягом трьох робочих днів з дня прийняття безпосередньо заявнику із зазначенням підстави відмови відповідно до цього Закону та роз’ясненням порядку і строків оскарження такого рішення або через Міністерство закордонних справ України до відповідної закордонної дипломатичної установи України\";\n6) назву розділу IV викласти в такій редакції:\n\" Розділ IV\n\nВІДКЛИКАННЯ, ВИЗНАННЯ НЕДІЙСНИМ РІШЕННЯ ПРО НАДАННЯ ДОЗВОЛУ НА ІММІГРАЦІЮ. ВИЇЗД І ВИДВОРЕННЯ ЗА МЕЖІ УКРАЇНИ \";\n7) статтю 12 викласти в такій редакції:\n\" Стаття 12. Підстави для відкликання рішення про надання дозволу на імміграцію\nДозвіл на імміграцію відкликається органом, що його надав, якщо:\n1) іммігранта засуджено в Україні до позбавлення волі на строк більше одного року і вирок суду набрав законної сили;\n2) дії іммігранта становлять загрозу національній безпеці України, громадському порядку в Україні;\n3) це є необхідним для охорони здоров’я, захисту прав і законних інтересів громадян України;\n4) іммігрант порушив законодавство про правовий статус іноземців та осіб без громадянства;\n5) іммігрант звернувся із заявою про відкликання дозволу на імміграцію (крім осіб, яким відповідно до частин другої і третьої статті 22 Закону України \"Про правовий статус іноземців та осіб без громадянства\" виїзд з України не дозволяється);\n6) іммігрант набув громадянство України. На таких осіб не поширюються вимоги статті 13 цього Закону, крім вилучення посвідки на постійне проживання;\n7) іммігрантом отримано дозвіл на імміграцію на підставі пункту 1 частини третьої статті 4 цього Закону, якщо рішенням суду, яке набрало законної сили, його позбавлено батьківських прав стосовно дитини, яка є громадянином України;\n8) іммігрантом отримано дозвіл на імміграцію на підставі пункту 2 частини третьої статті 4 цього Закону, якщо рішенням суду, яке набрало законної сили, його звільнено від повноважень опікуна чи піклувальника громадянина України у разі невиконання ним своїх обов’язків, порушення прав підопічного, а також у разі поміщення підопічного до закладу освіти, закладу охорони здоров’я або закладу соціального захисту;\n9) іммігранта затримано під час спроби або після незаконного перетинання державного кордону України чи порушення порядку в’їзду на тимчасово окуповану територію України або виїзду з неї;\n10) в інших випадках, передбачених законами України.\nУ разі відкликання дозволу на імміграцію відкликається також посвідка на постійне проживання, видана на підставі цього дозволу, у тому числі в порядку обміну\";\n8) доповнити статтею 12 -1 такого змісту:\n\" Стаття 12 -1 . Підстави для визнання недійсним рішення про надання дозволу на імміграцію\nДозвіл на імміграцію визнається недійсним органом, що його надав, якщо:\n1) з’ясується, що його надано на підставі свідомо неправдивих відомостей, підроблених документів, документів, що втратили чинність, або документів, які не підтверджують наявність підстави для отримання дозволу на імміграцію, передбаченої статтею 4 цього Закону, або на підставі документів, що підтверджують факт перебування у шлюбі, який за рішенням суду визнано недійсним у разі його фіктивності;\n2) з’ясується, що його надано на підставі документів, що не підтверджують законність перебування/тимчасового проживання на території України на дату подання документів на отримання дозволу на імміграцію або наявність підстави для отримання дозволу на імміграцію, передбаченої статтею 4 цього Закону, або документів, що підтверджують підстави, які припинилися.\nУ разі визнання недійсним дозволу на імміграцію визнається недійсною посвідка на постійне проживання, видана на підставі цього дозволу, у тому числі в порядку обміну\";\n9) у статті 13 :\nу частині першій слово \"скасування\" замінити словами \"відкликання або визнання недійсним\", а слово \"Скасована\" - словами \"Відкликана або визнана недійсною\";\nу частинах другій - п’ятій слово \"скасування\" замінити словами \"відкликання або визнання недійсним\";\nу частині шостій слова \"про скасування дозволу\" замінити словами \"про відкликання або визнання недійсним дозволу\";\nу частині сьомій слово \"скасування\" замінити словами \"відкликання або визнання недійсним\";\nу частині восьмій слово \"скасування\" замінити словом \"відкликання\";\n10) у частині першій статті 14 слово \"скасування\" замінити словами \"відкликання або визнання недійсним\";\n11) статтю 15 викласти в такій редакції:\n\" Стаття 15. Оскарження рішень з питань імміграції, дій чи бездіяльності органів державної влади, посадових і службових осіб\nДії або бездіяльність посадових осіб територіального органу чи територіального підрозділу центрального органу виконавчої влади, що реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців, та інших визначених законодавством категорій мігрантів (у разі його утворення), які порушують порядок та строки розгляду заяв про надання дозволу на імміграцію, та прийняті ними рішення, у тому числі про відмову у наданні, визнання недійсним дозволу на імміграцію, можуть бути оскаржені протягом двох місяців з дня їх прийняття в адміністративному порядку. До скарги на рішення про відмову у наданні дозволу на імміграцію або визнання його надійним долучаються документи, що підтверджують наявність підстав для його перегляду, відкликання або визнання недійсним.\nЗа результатами розгляду скарги на рішення про відмову у наданні дозволу на імміграцію центральний орган виконавчої влади, що реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців, та інших визначених законодавством категорій мігрантів, може прийняти рішення про скасування рішення про відкликання або визнання недійсним у наданні дозволу на імміграцію.\nДії та бездіяльність посадових і службових осіб, які порушують порядок та строки розгляду заяв про надання дозволу на імміграцію, рішення, прийняті центральним органом виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, можуть бути оскаржені у встановленому порядку до адміністративного суду.\nРішення про відкликання або визнання недійсним дозволу на імміграцію, рішення про надання дозволу на імміграцію/відмову у наданні дозволу на імміграцію, прийняті центральним органом виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів, оскаржуються у встановленому порядку до адміністративного суду\".\n62. У Законі України \"Про оцінку майна, майнових прав та професійну оціночну діяльність в Україні\" (Відомості Верховної Ради України, 2001 р., № 47, ст. 251 із наступними змінами):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері оцінки майна, майнових прав та професійної оціночної діяльності в Україні регулюються Законом України \"Про адміністративну процедуру\" з урахуванням особливостей, визначених цим Законом\";\n2) розділ III викласти в такій редакції:\n\" Розділ III\n\nНАБУТТЯ ПРАВА НА ЗАЙНЯТТЯ ОЦІНОЧНОЮ ДІЯЛЬНІСТЮ"
    },
    {
      "provision_ref": "art14",
      "section": "14",
      "title": "Стаття 14. Професійна підготовка оцінювачів",
      "content": "Професійна підготовка оцінювачів здійснюється закладами освіти, які уклали договори про співробітництво з професійної підготовки оцінювачів з Фондом державного майна України.\nПрофесійна підготовка оцінювачів складається з навчання за програмами базової кваліфікаційної підготовки та підвищення кваліфікації. Загальні вимоги до навчальних програм (далі - Загальні вимоги) встановлюються Фондом державного майна України. Фонд державного майна України та саморегулівні організації оцінювачів спільно здійснюють контроль за якістю професійної підготовки оцінювачів.\nБазова кваліфікаційна підготовка складається з кваліфікаційних модулів, які включають лекційні, практичні заняття, зокрема такі, що передбачають стажування, складання звітів про оцінку майна за відповідними видами майна. Тривалість базової кваліфікаційної підготовки становить не менше одного року з дати початку навчання. Після закінчення навчання за програмами базової кваліфікаційної підготовки фізичні особи складають кваліфікаційний іспит.\nУ разі нескладення кваліфікаційного іспиту протягом трьох років з дати завершення базової кваліфікаційної підготовки зазначені особи проходять повторну базову кваліфікаційну підготовку для допуску до складення кваліфікаційного іспиту. У разі успішного складення кваліфікаційного іспиту Кваліфікаційно-дисциплінарна комісія оцінювачів приймає рішення про присвоєння кваліфікації оцінювача.\nНа підставі рішення Кваліфікаційно-дисциплінарної комісії оцінювачів про присвоєння кваліфікації оцінювачу Фонд державного майна України приймає рішення про видачу кваліфікаційного свідоцтва оцінювача та внесення відповідної інформації до Державного реєстру оцінювачів та суб’єктів оціночної діяльності.\nДля забезпечення належного рівня професійних знань та навичок оцінювач повинен постійно підвищувати свою кваліфікацію. Підвищення кваліфікації оцінювача може здійснюватися за такими видами: навчання за професійною програмою підвищення кваліфікації, у тому числі участь у семінарах, практикумах, тренінгах, вебінарах, майстер-класах з питань оцінки майна та професійної оціночної діяльності, науково-педагогічна (викладацька), методична діяльність у сфері оціночної діяльності.\nОцінювачі зобов’язані підтверджувати підвищення кваліфікації в межах напрямів оцінки майна, що зазначені у кваліфікаційному свідоцтві оцінювача, кожні два роки з дати отримання кваліфікаційного свідоцтва оцінювача. Підтвердження підвищення кваліфікації оцінювача здійснюється відповідно до Загальних вимог.\nЗа результатами підтвердження підвищення кваліфікації Кваліфікаційно-дисциплінарна комісія оцінювачів приймає рішення про зарахування або незарахування підтвердження підвищення кваліфікації оцінювача.\nКваліфікаційно-дисциплінарна комісія оцінювачів не зараховує підтвердження підвищення кваліфікації оцінювача у разі невідповідності проходження підвищення кваліфікації Загальним вимогам.\nНа підставі рішення Кваліфікаційно-дисциплінарної комісії оцінювачів про зарахування підтвердження підвищення кваліфікації Фонд державного майна України приймає рішення про видачу нового кваліфікаційного свідоцтва оцінювача та внесення відповідної інформації до Державного реєстру оцінювачів та суб’єктів оціночної діяльності."
    },
    {
      "provision_ref": "art15",
      "section": "15",
      "title": "Стаття 15. Кваліфікаційне свідоцтво оцінювача та порядок його видачі",
      "content": "Кваліфікаційне свідоцтво оцінювача (далі - кваліфікаційне свідоцтво) є документом, що підтверджує достатній професійний рівень підготовки оцінювача для здійснення професійної оціночної діяльності та надає право фізичній особі на здійснення професійної оціночної діяльності в межах напрямів, визначених кваліфікаційним свідоцтвом, а також підтверджує реєстрацію оцінювача в Державному реєстрі оцінювачів та суб’єктів оціночної діяльності. Форма кваліфікаційного свідоцтва встановлюється Фондом державного майна України. Право на отримання кваліфікаційного свідоцтва набувають фізичні особи, які мають кваліфікацію вищої освіти не нижче шостого рівня Національної рамки кваліфікацій та першого цикла вищої освіти Рамки кваліфікацій Європейського простору вищої освіти (рівень бакалавр), пройшли навчання за програмою базової підготовки та успішно склали кваліфікаційний іспит або підтвердили підвищення кваліфікації оцінювача.\nКваліфікаційні свідоцтва підтверджують професійну підготовку оцінювача за такими напрямами оцінки майна відповідно до програм базової кваліфікаційної підготовки:\nоцінка об’єктів нерухомого майна (нерухомості) та прав на них;\nоцінка рухомого майна;\nоцінка бізнесу, інтересів у бізнесі, фінансових інструментів та нематеріальних активів, у тому числі прав на об’єкти інтелектуальної власності.\nСтрок дії кваліфікаційного свідоцтва становить два роки з дати його видачі.\nУ разі втрати або пошкодження кваліфікаційного свідоцтва видається його дублікат.\nУ разі зміни прізвища, імені або по батькові оцінювача, інших відомостей, зазначених у кваліфікаційному свідоцтві, таке кваліфікаційне свідоцтво підлягає переоформленню.\nФонд державного майна України приймає рішення про видачу кваліфікаційного свідоцтва, його дубліката або про переоформлення кваліфікаційного свідоцтва на підставі заяви про видачу кваліфікаційного свідоцтва оцінювача та про внесення інформації про оцінювача до Державного реєстру оцінювачів та суб’єктів оціночної діяльності (далі - заява) протягом 10 робочих днів з дати надходження заяви до Фонду державного майна України.\nУ заяві зазначається інформація про:\nзаявника (прізвище, власне ім’я та по батькові (за наявності) оцінювача);\nконтактні дані (адреса задекларованого/зареєстрованого місця проживання, адреса для листування, номери телефонів, електронна адреса);\nунікальний номер запису в Єдиному державному демографічному реєстрі (за наявності);\nреєстраційний номер облікової картки платника податків (за наявності);\nсерію (за наявності) та номер паспорта;\nпідтвердження відсутності непогашеної судимості;\nреквізити документа, що підтверджує здобуття вищої освіти;\nповідомлення про членство в саморегулівній організації оцінювачів (за наявності);\nінші відомості.\nДо заяви додаються копія документа, що підтверджує внесення плати за видачу кваліфікаційного свідоцтва, копія документа про вищу освіту та інші документи (їх копії), що підтверджують інформацію, зазначену в заяві.\nЗа видачу кваліфікаційного свідоцтва, його дубліката або переоформленого кваліфікаційного свідоцтва справляється плата в розмірі 10 відсотків прожиткового мінімуму, встановленого для працездатних осіб на 1 січня календарного року, в якому справляється зазначена плата. Зазначена плата спрямовується відповідно до вимог законодавства.\nУ разі якщо Фонд державного майна України встановить, що заяву подано з порушенням частин сьомої і восьмої цієї статті, така заява залишається без руху до усунення заявником недоліків, про що заявник повідомляється в порядку, визначеному Законом України \"Про адміністративну процедуру\". Усунення заявником недоліків здійснюється у строк, що не перевищує 14 календарних днів. При цьому строк розгляду заяви продовжується на строк залишення її без руху.\nФонд державного майна України відмовляє у видачі кваліфікаційного свідоцтва за наявності хоча б однієї з таких підстав:\nнедійсність, недостовірність хоча б одного з документів, доданих до заяви, визначених частинами сьомою і восьмою цієї статті;\nнаявність у фізичної особи непогашеної або незнятої судимості за вчинення кримінального правопорушення, накладення протягом останнього року адміністративного стягнення за вчинення правопорушення, пов’язаного з корупцією;\nнаявність резидентства (громадянства) держави, що здійснює збройну агресію проти України (у розумінні Закону України \"Про оборону України\"), або держави-окупанта, визнаної такою відповідно до закону;\nнаявність фізичної особи у переліку осіб, пов’язаних з провадженням терористичної діяльності або стосовно яких застосовано міжнародні санкції;\nнеподання фізичною особою документів у строк, встановлений частиною десятою цієї статті, або подання невиправлених (частково виправлених) документів;\nподання до Фонду державного майна України заяви пізніше ніж через три роки з дати складення кваліфікаційного іспиту.\nРішення про відмову у видачі кваліфікаційного свідоцтва оцінювача приймається після забезпечення особі права на участь в адміністративному провадженні, передбаченого Законом України \"Про адміністративну процедуру\".\nРішення про відмову у видачі кваліфікаційного свідоцтва може бути оскаржено в адміністративному порядку, визначеному Законом України \"Про адміністративну процедуру\", та/або до адміністративного суду."
    },
    {
      "provision_ref": "art16",
      "section": "16",
      "title": "Стаття 16. Професійна відповідальність оцінювача",
      "content": "Оцінювача може бути притягнуто до професійної відповідальності у порядку дисциплінарного провадження з підстав, передбачених цим Законом.\nДисциплінарне провадження - це сукупність процедурних дій, що вчиняються Кваліфікаційно-дисциплінарною комісією оцінювачів у межах повноважень з розгляду та вирішення дисциплінарної справи, підставою для порушення якої стало письмове звернення або подання, що містить відомості про наявність у діях оцінювача ознак професійного проступку (далі - заява (скарга).\nЗаява (скарга) має містити обґрунтовану інформацію щодо наявності в діях (бездіяльності) оцінювача ознак професійного проступку, передбаченого частиною п’ятою цієї статті.\nПідставою для притягнення оцінювача до професійної відповідальності є вчинення ним професійного проступку.\nПрофесійним проступком оцінювача є:\n1) невиконання або неналежне виконання своїх професійних обов’язків;\n2) недотримання обмежень щодо проведення оцінки майна, визначених цим Законом;\n3) порушення вимог цього Закону та інших нормативно-правових актів з оцінки майна, виявлених шляхом рецензування, що призвели до визнання непрофесійної та (або) необ’єктивної, неякісної (недостовірної) оцінки майна;\n4) порушення вимог цього Закону та інших нормативно-правових актів з оцінки майна, виявлених шляхом рецензування, що призвели до визнання оцінки майна такою, що має значні недоліки, що вплинули на достовірність оцінки, але така оцінка може використовуватися після виправлення зазначених недоліків, при цьому доопрацювання такої оцінки майна є неможливим, оскільки за її результатами були прийняті управлінські рішення або вчинено правочин;\n5) порушення вимог нормативно-правових актів з оцінки майна та професійної оціночної діяльності;\n6) порушення під час проведення рецензування звіту про оцінку майна вимог цього Закону та інших нормативно-правових актів з оцінки майна;\n7) порушення правил Кодексу професійної етики оцінювача, затвердженого Фондом державного майна України;\n8) невиконання рішень Фонду державного майна України та (або) Кваліфікаційно-дисциплінарної комісії оцінювачів;\n9) невнесення або внесення недостовірної, неповної інформації із звіту про оцінку майна або рецензії до Єдиної бази даних звітів про оцінку або до інших державних реєстрів;\n10) порушення вимог цього Закону щодо повноти, достовірності та своєчасності подання інформації про оцінювача для внесення її до Державного реєстру оцінювачів та суб’єктів оціночної діяльності.\nЗа вчинення професійного проступку до оцінювача може бути застосований один із таких видів дисциплінарних стягнень:\nпопередження про необхідність неухильного дотримання законодавства з оцінки майна та професійної оціночної діяльності, що вимагає від оцінювача, відповідального за порушення, припинення неприйнятної поведінки або усунення порушення та утримання від будь-яких подібних повторних дій;\nтимчасове зупинення права на провадження оцінювачем професійної оціночної діяльності (з позачерговим підтвердженням підвищення кваліфікації шляхом складення кваліфікаційного іспиту або без нього) на строк, що визначається Кваліфікаційно-дисциплінарною комісією оцінювачів з огляду на ступінь порушення, та у порядку, визначеному Положенням про Кваліфікаційно-дисциплінарну комісію оцінювачів, затвердженим Фондом державного майна України, але в межах строку дії кваліфікаційного свідоцтва оцінювача;\nпозбавлення кваліфікації оцінювача.\nПід час обрання виду дисциплінарного стягнення, що застосовується до оцінювача, враховуються тяжкість наслідків, що настали внаслідок вчинення дисциплінарного проступку, обставини, за яких вчинено дисциплінарний проступок, чи застосовувалися раніше до оцінювача дисциплінарні стягнення, а також інші відомості, що характеризують його як оцінювача.\nУ разі якщо під час дисциплінарного провадження встановлено, що звіт про оцінку майна складений оцінювачем, який не відповідає кваліфікаційним вимогам, встановленим цим Законом та іншими нормативно-правовими актами з оцінки майна та професійної оціночної діяльності, крім застосування дисциплінарного стягнення за вчинення професійного проступку, Фонд державного майна України за результатами дисциплінарного провадження повідомляє замовника оцінки (за можливості) про невідповідність такого звіту про оцінку вимогам цього Закону.\nОцінювач може притягатися до професійної відповідальності протягом п’яти років з дня вчинення професійного проступку.\nУ разі якщо до оцінювача вперше було застосовано дисциплінарне стягнення у виді позбавлення кваліфікації оцінювача, такий оцінювач має право на повторне набуття кваліфікації оцінювача в порядку, визначеному цим Законом, не менше ніж через три роки з дати застосування стягнення.\nУ разі якщо до оцінювача вже застосовувалося дисциплінарне стягнення у виді позбавлення кваліфікації оцінювача, такий оцінювач позбавляється права набуття кваліфікації оцінювача.\nЯкщо оцінювач, якого було притягнуто до професійної відповідальності, протягом п’яти років з дня прийняття рішення, а в разі застосування стягнення у виді тимчасового зупинення провадження оцінювачем професійної оціночної діяльності - з моменту завершення виконання рішення про застосування стягнення, не вчинив нового професійного проступку, такий оцінювач вважається таким, що не має дисциплінарних стягнень за вчинення професійного проступку.\nДисциплінарне стягнення може бути оскаржено в судовому порядку.\nПро прийняте Кваліфікаційно-дисциплінарною комісією оцінювачів рішення про притягнення оцінювача до професійної відповідальності Фонд державного майна України повідомляє оцінювача письмово у двотижневий строк після надходження відповідного протоколу засідання Кваліфікаційно-дисциплінарної комісії оцінювачів.\nФонд державного майна України вносить інформацію про застосування дисциплінарних стягнень до Державного реєстру оцінювачів та суб’єктів оціночної діяльності.\nПитання професійної відповідальності оцінювача розглядається Кваліфікаційно-дисциплінарною комісією оцінювачів, яка утворюється в порядку, визначеному цим Законом.\nДисциплінарне провадження включає:\nрозгляд питання щодо відкриття дисциплінарної справи;\nрозгляд питання та прийняття рішення у дисциплінарній справі.\nПитання професійної відповідальності оцінювача розглядається Кваліфікаційно-дисциплінарною комісією оцінювачів протягом розумного строку, але не більше 90 календарних днів з дня надходження заяви (скарги). Строк розгляду питання професійної відповідальності може бути продовжений рішенням Кваліфікаційно-дисциплінарної комісії оцінювачів, але не більш як на 45 календарних днів. За заявою учасника дисциплінарного провадження, який наполягає на своїй участі в засіданні Кваліфікаційно-дисциплінарної комісії оцінювачів, але з поважних причин не може бути на ньому присутнім, строк розгляду питання дисциплінарної відповідальності може бути продовжений рішенням Кваліфікаційно-дисциплінарної комісії оцінювачів, але не більш як на 30 календарних днів.\nОцінювач, стосовно якого відкрито дисциплінарну справу, повідомляється про місце і час засідання Кваліфікаційно-дисциплінарної комісії оцінювачів не менш як за 10 календарних днів до дня засідання.\nОцінювач має право брати участь у засіданні Кваліфікаційно-дисциплінарної комісії оцінювачів з розгляду питання щодо притягнення його до професійної відповідальності, ознайомлюватися з матеріалами дисциплінарного провадження, надавати пояснення та (або) заперечення у письмовій або усній формі, інші документи, подавати заяви, клопотання, користуватися іншими правами, передбаченими законом."
    },
    {
      "provision_ref": "art17",
      "section": "17",
      "title": "Стаття 17. Кваліфікаційно-дисциплінарна комісія оцінювачів",
      "content": "Фонд державного майна України утворює Кваліфікаційно-дисциплінарну комісію оцінювачів.\nКваліфікаційно-дисциплінарна комісія оцінювачів є постійно діючим органом, персональний склад якої формується з числа працівників Фонду державного майна України, до повноважень яких належить реалізація функцій з державного регулювання професійної оціночної діяльності, представників інших органів державної влади (за згодою), які мають необхідний рівень підготовки з питань оцінки майна, та представників, делегованих саморегулівними організаціями оцінювачів.\nПорядок формування складу Кваліфікаційно-дисциплінарної комісії оцінювачів та порядок її роботи визначаються Положенням про Кваліфікаційно-дисциплінарну комісію оцінювачів, що затверджується Фондом державного майна України.\nКваліфікаційно-дисциплінарна комісія оцінювачів приймає рішення про присвоєння кваліфікації оцінювача, підтвердження підвищення кваліфікації оцінювача, притягнення оцінювача до професійної відповідальності та застосування до нього дисциплінарних стягнень, а також розглядає інші питання, віднесені цим Законом та (або) нормативно-правовими актами з оцінки майна та професійної оціночної діяльності до повноважень Кваліфікаційно-дисциплінарної комісії оцінювачів.\nРішення Кваліфікаційно-дисциплінарної комісії оцінювачів оформлюються протоколом.\nСпори, пов’язані з рішеннями Кваліфікаційно-дисциплінарної комісії оцінювачів, вирішуються в судовому порядку."
    },
    {
      "provision_ref": "art18",
      "section": "18",
      "title": "Стаття 18. Порядок прийняття рішень Фондом державного майна України про відкликання, зупинення, поновлення та визнання недійсним кваліфікаційного свідоцтва",
      "content": "Фонд державного майна України відкликає кваліфікаційне свідоцтво за наявності хоча б однієї з таких підстав:\n1) наявність заяви оцінювача про припинення здійснення ним оціночної діяльності;\n2) визнання оцінювача безвісно відсутнім або оголошення його померлим;\n3) смерті оцінювача;\n4) визнання оцінювача недієздатним за рішенням суду;\n5) наявність протокольного рішення Кваліфікаційно-дисциплінарної комісії оцінювачів про застосування до оцінювача дисциплінарного стягнення у виді позбавлення кваліфікації оцінювача;\n6) встановлення факту наявності у фізичної особи непогашеної або незнятої судимості за вчинення кримінального правопорушення, накладення протягом останнього року адміністративного стягнення за вчинення правопорушення, пов’язаного з корупцією;\n7) встановлення факту наявності в оцінювача резидентства (громадянства) держави, що здійснює збройну агресію проти України (у розумінні Закону України \"Про оборону України\"), або держави-окупанта, визнаної такою відповідно до закону;\n8) встановлення факту наявності оцінювача у переліку осіб, пов’язаних з провадженням терористичної діяльності або стосовно яких застосовано міжнародні санкції;\n9) встановлення факту порушення оцінювачем обмежень, визначених статтею 8 цього Закону.\nРішення про зупинення дії кваліфікаційного свідоцтва приймається Фондом державного майна України на підставі протокольного рішення Кваліфікаційно-дисциплінарної комісії оцінювачів про застосування до оцінювача дисциплінарного стягнення у виді тимчасового зупинення права на провадження оцінювачем професійної оціночної діяльності.\nРішення про поновлення дії кваліфікаційного свідоцтва оцінювача приймається Фондом державного майна України після закінчення строку, на який згідно з рішенням Кваліфікаційно-дисциплінарної комісії оцінювачів було тимчасово зупинено право на провадження оцінювачем професійної оціночної діяльності.\nРішення про визнання кваліфікаційного свідоцтва недійсним приймається Фондом державного майна України у разі встановлення факту подання недостовірних відомостей (інформації), передбачених частиною сьомою статті 15 цього Закону, або недійсності, недостовірності хоча б одного з поданих документів, визначених частиною восьмою статті 15 цього Закону.\nРішення про відкликання, зупинення дії та визнання недійсним кваліфікаційного свідоцтва оцінювача приймається після забезпечення особі права на участь в адміністративному провадженні, передбаченого Законом України \"Про адміністративну процедуру\".\nРішення про відкликання, зупинення дії та визнання недійсним кваліфікаційного свідоцтва може бути оскаржено оцінювачем в адміністративному порядку, визначеному Законом України \"Про адміністративну процедуру\", або до адміністративного суду.\nПроведення оцінки майна фізичною особою, яка не отримала кваліфікаційного свідоцтва, кваліфікаційне свідоцтво якої відкликано, визнано недійсним або дію кваліфікаційного свідоцтва якої зупинено, забороняється. Оцінка майна, яка була підписана зазначеною фізичною особою, вважається недійсною.\nРішення Фонду державного майна України про відкликання, зупинення, поновлення та визнання недійсним кваліфікаційного свідоцтва вносяться до Державного реєстру оцінювачів та суб’єктів оціночної діяльності."
    },
    {
      "provision_ref": "art19",
      "section": "19",
      "title": "Стаття 19. Сертифікат суб’єкта оціночної діяльності",
      "content": "Сертифікат суб’єкта оціночної діяльності - суб’єкта господарювання (далі - сертифікат) є документом, що засвідчує внесення інформації про суб’єкта оціночної діяльності до Державного реєстру оцінювачів та суб’єктів оціночної діяльності та надає право здійснювати оціночну діяльність у формі практичної діяльності з оцінки майна за напрямами оцінки майна, що в ньому зазначені.\nСертифікат видається в порядку, встановленому цим Законом, Фондом державного майна України за встановленою ним формою. У сертифікаті зазначаються найменування органу державної влади, що його видав, найменування суб’єкта оціночної діяльності - суб’єкта господарювання, його юридичні реквізити, ідентифікаційний код юридичної особи в Єдиному державному реєстрі юридичних осіб, фізичних осіб - підприємців та громадських формувань (для фізичної особи - підприємця - реєстраційний номер облікової картки платника податків (за наявності) або реквізити паспорта громадянина України), дата видачі та строк дії, напрями оцінки майна, щодо яких дозволена практична діяльність. Сертифікат підписується керівником Фонду державного майна України або уповноваженою ним особою та засвідчується печаткою. Сертифікат видається строком на три роки та може бути відкликаний або визнаний недійсним з підстав, визначених статтею 21 цього Закону.\nЗа видачу сертифіката справляється плата, що становить три розміри прожиткового мінімуму для працездатних осіб, встановленого на 1 січня календарного року, в якому справляється зазначена плата. Зазначена плата спрямовується відповідно до вимог законодавства.\nОцінка майна, проведена суб’єктом оціночної діяльності - суб’єктом господарювання, який не має чинного сертифіката, є недійсною.\nОргани державної влади та органи місцевого самоврядування, визначені статтею 5 цього Закону, визнаються суб’єктами оціночної діяльності відповідно до положень, що регулюють їхню діяльність."
    },
    {
      "provision_ref": "art20",
      "section": "20",
      "title": "Стаття 20. Порядок видачі сертифіката суб’єкта оціночної діяльності",
      "content": "Рішення про видачу сертифіката приймається Фондом державного майна України.\nДля розгляду питання про видачу сертифіката суб’єкт господарювання подає до Фонду державного майна України такі документи:\nзаяву про видачу сертифіката за формою, встановленою Фондом державного майна України;\nдовідку про оцінювачів, які працюють у його штатному складі, за формою, встановленою Фондом державного майна України;\nкопію документа, що підтверджує внесення плати за видачу сертифіката суб’єкта оціночної діяльності.\nРозгляд та перевірка документів, поданих суб’єктом господарювання, здійснюються Фондом державного майна України у строк, що не перевищує 30 днів з дати їх подання.\nУ разі якщо Фонд державного майна України встановив, що заява про видачу сертифіката подана з порушенням частини другої цієї статті та (або) суб’єкт господарювання не подав принаймні один з документів, визначених частиною другою цієї статті, чи зазначив у таких документах недостовірні відомості, Фонд державного майна України залишає подану суб’єктом господарювання заяву про видачу сертифіката без руху до усунення заявником виявлених недоліків, про що повідомляє такого суб’єкта господарювання у порядку, визначеному Законом України \"Про адміністративну процедуру\". Усунення заявником недоліків здійснюється у строк, що не перевищує 14 календарних днів. При цьому строк розгляду заяви продовжується на строк залишення її без руху.\nФонд державного майна України приймає рішення про відмову у видачі сертифіката за наявності хоча б однієї з таких підстав:\nнеподання суб’єктом господарювання документів у строк, встановлений частиною третьою цієї статті, або подання невиправлених (частково виправлених) документів;\nліквідація суб’єкта господарювання;\nвиявлення порушень статті 8 цього Закону за час дії попереднього сертифіката або в процесі розгляду документів та прийняття рішення про видачу сертифіката;\nнабрання законної сили двома і більше судовими рішеннями, пов’язаними з проведенням неякісної оцінки майна, якими було задоволено позови до суб’єкта оціночної діяльності та оцінювачів, які працюють у його штатному складі та (або) залучалися таким суб’єктом до надання послуг з оцінки майна, протягом останніх трьох років;\nнаявність серед оцінювачів, які зазначені у довідці, оцінювачів, кваліфікаційні свідоцтва яких заявлені в довідках інших суб’єктів господарювання, які подали заяву про видачу сертифіката раніше, або кваліфікаційні свідоцтва яких відкликані, визнані недійсними чи зупинені відповідно до статті 18 цього Закону;\nвідсутність у штатному складі суб’єкта господарювання хоча б одного оцінювача, який має кваліфікаційне свідоцтво за напрямами оцінки майна, за якими видається сертифікат;\nнаявність у суб’єкта господарювання ліцензії на здійснення діяльності, яка відповідно до законодавства є виключною;\nу разі застосування до суб’єкта оціночної діяльності, а також до оцінювача (оцінювачів), яких він заявляє у своєму штатному складі, спеціальних економічних та інших обмежувальних заходів (санкцій) відповідно до Закону України \"Про санкції\";\nвстановлення факту наявності у оцінювача (оцінювачів), яких суб’єкт господарювання заявляє у своєму штатному складі, резидентства (громадянства) держави, що здійснює збройну агресію проти України (у розумінні Закону України \"Про оборону України\"), або держави-окупанта, визнаної такою відповідно до закону;\nвстановлення факту наявності оцінювача (оцінювачів), яких суб’єкт господарювання заявляє у своєму штатному складі, у переліку осіб, пов’язаних з провадженням терористичної діяльності або стосовно яких застосовано міжнародні санкції.\nРішення про відмову у видачі сертифіката приймається після забезпечення особі права на участь в адміністративному провадженні, передбаченого Законом України \"Про адміністративну процедуру\".\nРішення про відмову у видачі сертифіката може бути оскаржено в адміністративному порядку, визначеному Законом України \"Про адміністративну процедуру\", або до адміністративного суду.\nСертифікат видається Фондом державного майна України за результатами розгляду та перевірки документів, поданих суб’єктом господарювання.\nСуб’єкти оціночної діяльності - суб’єкти господарювання зобов’язані в тижневий строк письмово інформувати Фонд державного майна України про зміну оцінювачів у його штатному складі з початку дії сертифіката, про зміни у його юридичному статусі, іншу суттєву інформацію, відповідно до якої приймається рішення про видачу сертифіката відповідно до цього Закону."
    },
    {
      "provision_ref": "art21",
      "section": "21",
      "title": "Стаття 21. Відкликання або визнання недійсним сертифіката суб’єкта оціночної діяльності",
      "content": "Сертифікат може бути відкликаний Фондом державного майна України за наявності хоча б однієї з таких підстав:\nзвернення суб’єкта оціночної діяльності - суб’єкта господарювання;\nнаявність порушень вимог цього Закону та інших нормативно-правових актів з оцінки майна, виявлених шляхом рецензування, що призвели до визнання непрофесійної та (або) необ’єктивної, неякісної (недостовірної) оцінки майна, проведеної суб’єктом оціночної діяльності - суб’єктом господарювання або оцінювачами, які працюють у його штатному складі та (або) залучалися таким суб’єктом до надання послуг з оцінки майна;\nнаявність порушень вимог цього Закону та інших нормативно-правових актів з оцінки майна, виявлених шляхом рецензування, що призвели до визнання оцінки майна такою, що має значні недоліки, що вплинули на достовірність оцінки, але така оцінка може використовуватися після виправлення зазначених недоліків, при цьому доопрацювання такої оцінки майна є неможливим, оскільки за її результатами були прийняті управлінські рішення або вчинено правочин, проведеної суб’єктом оціночної діяльності - суб’єктом господарювання або оцінювачами, які працюють у його штатному складі та (або) залучалися таким суб’єктом до надання послуг з оцінки майна;\nзвільнення всіх оцінювачів, які були заявлені суб’єктом господарювання у штатному складі під час прийняття рішення про видачу сертифіката, або відкликання, визнання недійсними чи зупинення дії їхніх кваліфікаційних свідоцтв;\nнабрання законної сили двома і більше судовими рішеннями, пов’язаними з проведенням неякісної оцінки майна, якими було задоволено позови до суб’єкта оціночної діяльності та (або) оцінювачів, які працюють у його штатному складі та (або) залучалися таким суб’єктом до надання послуг з оцінки майна, впродовж дії сертифіката;\nвиявлення порушень суб’єктом оціночної діяльності - суб’єктом господарювання та (або) оцінювачами статті 8 цього Закону;\nліквідації суб’єкта оціночної діяльності - суб’єкта господарювання, який отримав сертифікат;\nвідсутності у штатному складі суб’єкта оціночної діяльності - суб’єкта господарювання хоча б одного оцінювача, який має кваліфікаційне свідоцтво за напрямами оцінки майна, зазначеними у сертифікаті;\nнеінформування Фонду державного майна України про обставини, визначені частиною другою статті 20 цього Закону, що мають суттєве значення для здійснення контролю за оціночною діяльністю;\nневиконання суб’єктом оціночної діяльності - суб’єктом господарювання вимог частини п’ятої статті 12 цього Закону та (або) ненадання на запит Фонду державного майна України звіту про оцінку майна у випадках, встановлених законодавством;\nу разі застосування до суб’єкта оціночної діяльності, а також до оцінювача (оцінювачів), який (які) працює (працюють) у його штатному складі, спеціальних економічних та інших обмежувальних заходів (санкцій) відповідно до Закону України \"Про санкції\".\nУ разі відкликання сертифіката з підстав, визначених абзацами третім, шостим та одинадцятим частини першої цієї статті, видача нового сертифіката здійснюється не менше ніж через один рік з дати відкликання сертифіката.\nРішення про визнання сертифіката недійсним приймається Фондом державного майна України у разі встановлення факту (фактів) видачі сертифіката на підставі недостовірних відомостей (інформації), зазначених у заяві про видачу сертифіката або документах, поданих суб’єктом господарювання для видачі сертифіката.\nРішення про відкликання та визнання недійсним сертифіката приймається після забезпечення особі права на участь в адміністративному провадженні, передбаченого Законом України \"Про адміністративну процедуру\".\nРішення про відкликання та визнання недійсним сертифіката може бути оскаржено оцінювачем в адміністративному порядку, визначеному Законом України \"Про адміністративну процедуру\", або до адміністративного суду.\nПорядок розгляду питань про відкликання або визнання недійсним сертифіката встановлюється Фондом державного майна України з урахуванням вимог Закону України \"Про адміністративну процедуру\"."
    },
    {
      "provision_ref": "art22",
      "section": "22",
      "title": "Стаття 22. Державний реєстр оцінювачів та суб’єктів оціночної діяльності",
      "content": "Фонд державного майна України веде Державний реєстр оцінювачів та суб’єктів оціночної діяльності (далі - Державний реєстр).\nУ Державному реєстрі зазначається така інформація про оцінювачів:\nпрізвище, ім’я та по батькові (за наявності) оцінювача;\nдата видачі та номер кваліфікаційного свідоцтва;\nназва закладу освіти, який здійснював підготовку оцінювача;\nдата та номер протоколу рішення Кваліфікаційно-дисциплінарної комісії оцінювачів про присвоєння кваліфікації оцінювача;\nпідтвердження підвищення кваліфікації оцінювача;\nнакладені на оцінювача дисциплінарні стягнення;\nнапрями оцінки майна, зазначені у кваліфікаційному свідоцтві;\nрішення Фонду державного майна України про відкликання, зупинення, поновлення, визнання недійсним кваліфікаційного свідоцтва оцінювача, місце роботи оцінювача, членство в саморегулівній організації оцінювача;\nінша інформація, визначена частиною сьомою статті 15 цього Закону.\nУ Державному реєстрі зазначається інформація про суб’єктів оціночної діяльності, які отримали сертифікати, дата їх видачі, напрями оцінки майна, які зазначені у сертифікаті, строк дії сертифіката, місцезнаходження суб’єкта, основна інформація про склад оцінювачів суб’єкта та їхню кваліфікацію, інша суттєва інформація щодо досвіду та практичної діяльності з оцінки майна та інформація, що зазначається в заяві про видачу сертифіката та документах, визначених частиною другою статті 20 цього Закону.\nПорядок подання оцінювачами та суб’єктами оціночної діяльності інформації, що вноситься до Державного реєстру, встановлюється Фондом державного майна України.\nОцінювачі та суб’єкти оціночної діяльності несуть відповідальність за достовірність інформації, що подається до Державного реєстру, у порядку, встановленому цим Законом.\nПорядок надання інформації з Державного реєстру встановлюється Фондом державного майна України\";\n3) у частині другій статті 23:\nабзац п’ятий викласти в такій редакції:\n\"організаційне забезпечення роботи Кваліфікаційно-дисциплінарної комісії оцінювачів\";\nабзац восьмий після слів \"за додержанням законодавства\" доповнити словами \"оцінювачами та\";\nабзац десятий викласти в такій редакції:\n\"ведення Державного реєстру оцінювачів та суб’єктів оціночної діяльності\";\n4) частину другу статті 27 викласти в такій редакції:\n\"Порядок визнання Фондом державного майна України статусу саморегулівної організації оцінювачів, відкликання або визнання такого рішення недійсним встановлюється Кабінетом Міністрів України\";\n5) абзац шостий частини першої статті 28 викласти в такій редакції:\n\"участь у складі Кваліфікаційно-дисциплінарної комісії оцінювачів\";\n6) абзаци шостий і сьомий статті 29 викласти в такій редакції:\n\"бути безпосередньо присутніми на засіданні Кваліфікаційно-дисциплінарної комісії оцінювачів під час розгляду питання професійної відповідальності оцінювача;\nоскаржувати дії посадових осіб органів державної влади та органів місцевого самоврядування, рішення Кваліфікаційно-дисциплінарної комісії оцінювачів у порядку, встановленому Законом України \"Про адміністративну процедуру\", та (або) в судовому порядку\";\n7) абзац восьмий статті 30 викласти в такій редакції:\n\"оскаржувати дії посадових осіб органів державної влади, органів місцевого самоврядування, рішення Кваліфікаційно-дисциплінарної комісії оцінювачів у порядку, встановленому Законом України \"Про адміністративну процедуру\", та (або) в судовому порядку\";\n8) статтю 31 після абзацу другого доповнити трьома новими абзацами такого змісту:\n\"здійснювати огляд об’єкта оцінки. У разі технічної або юридичної неможливості особистого огляду зазначати у звіті про оцінку майна відповідні пояснення та обґрунтування застережень і припущень щодо використання результатів оцінки;\nзабезпечувати збереження звітів про оцінку майна та робочих файлів, створених та (або) використаних під час оцінки майна;\nнадавати на запит Фонду державного майна України звіти про оцінку майна та робочі файли до цих звітів у випадках, визначених законодавством\".\nУ зв’язку з цим абзаци третій - шостий вважати відповідно абзацами шостим - дев’ятим.\n63. У Законі України \"Про охорону атмосферного повітря\" (Відомості Верховної Ради України, 2001 р., № 48, ст. 252 із наступними змінами):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері охорони атмосферного повітря регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 11 -1 :\nу назві слово \"анулювання\" замінити словами \"припинення дії\";\nчастину другу викласти в такій редакції:\n\"Подання суб’єктом господарювання (уповноваженим ним органом або особою) заяви про одержання (припинення дії) дозволу на викиди, а також видача (відмова у видачі, припинення дії) такого дозволу на викиди та повідомлення про залишення заяви без руху здійснюються в паперовій та/або електронній формах\";\nв абзаці шостому частини четвертої слова \"у вигляді анулювання або зупинення відповідного дозволу\" замінити словами \"у виді припинення дії або зупинення дії відповідного дозволу\";\nпісля частини четвертої доповнити новою частиною такого змісту:\n\"Рішення про відмову у видачі дозволу на викиди приймається, за умови забезпечення (у необхідних випадках) права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим частини п’яту - тринадцяту вважати відповідно частинами шостою - чотирнадцятою;\nу частині сьомій:\nв абзаці першому слова \"анулює дозвіл\" замінити словами \"припиняє дію дозволу\";\nв абзаці третьому слово \"анулювання\" замінити словами \"припинення дії\";\nу частині восьмій слово \"Анулювання\" замінити словами \"Припинення дії\";\nу частині дев’ятій слова \"про його анулювання\" замінити словами \"про припинення його дії\".\n64. У Законі України \"Про органи самоорганізації населення\" (Відомості Верховної Ради України, 2001 р., № 48, ст. 254):\n1) у статті 20 :\nу частині третій слова \"Рішення органу\" замінити словами \"Рішення (які не є адміністративними актами) органу\";\nдоповнити частиною четвертою такого змісту:\n\"4. Рішення органів самоорганізації населення, які відповідно до закону є адміністративними актами, приймаються, набирають чинності, виконуються, припиняють дію та оскаржуються з урахуванням вимог, визначених Законом України \"Про адміністративну процедуру\";\n2) частину першу статті 28 доповнити абзацом такого змісту:\n\"Рішення органів самоорганізації населення, які відповідно до закону є адміністративними актами, можуть бути оскаржені до місцевої ради, яка надала дозвіл на створення органу самоорганізації населення, в адміністративному порядку відповідно до Закону України \"Про адміністративну процедуру\" та/або до адміністративного суду\".\n65. У Законі України \"Про нафту і газ\" (Відомості Верховної Ради України, 2001 р., № 50, ст. 262 із наступними змінами):\n1) статтю 3 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у нафтогазовій галузі регулюються Законом України \"Про адміністративну процедуру\" з урахуванням особливостей, визначених цим Законом\";\n2) статтю 24 викласти в такій редакції:\n\" Стаття 24. Відмова у наданні спеціального дозволу на користування нафтогазоносними надрами\nРішення про відмову у наданні спеціального дозволу на користування нафтогазоносними надрами приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nРішення про відмову у наданні спеціального дозволу на користування нафтогазоносними надрами може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\";\n3) у частині першій статті 25 слова \"в судовому порядку\" замінити словами \"в адміністративному порядку відповідно до Закону України \"Про адміністративну процедуру\" та/або до адміністративного суду\";\n4) статтю 26 після частини другої доповнити новою частиною такого змісту:\n\"Центральний орган виконавчої влади, що реалізує державну політику у сфері геологічного вивчення та раціонального використання надр, здійснює розгляд і вирішення питання про зупинення дії спеціального дозволу на користування нафтогазоносними надрами або надання строку для усунення порушень вимог законодавства на підставі абзацу третього частини другої цієї статті з урахуванням вимог Закону України \"Про адміністративну процедуру\".\nУ зв’язку з цим частини третю - дев’яту вважати відповідно частинами четвертою - десятою;\n5) у статті 27 :\nу назві слово \"Анулювання\" замінити словами \"Припинення дії\";\nпісля частини третьої доповнити новою частиною такого змісту:\n\"Відповідний дозвільний орган здійснює розгляд і вирішення питання про припинення дії спеціального дозволу на користування нафтогазоносними надрами з підстав, визначених пунктами 1, 3, 8 і 9 частини другої цієї статті, з урахуванням вимог Закону України \"Про адміністративну процедуру\".\nУ зв’язку з цим частини четверту - шосту вважати відповідно частинами п’ятою - сьомою;\nу тексті слово \"анулювання\" замінити словами \"припинення дії\", а слово \"анулюється\" - словом \"припиняється\";\n6) в абзаці шостому частини третьої статті 28 слово \"анулювання\" замінити словом \"припинення\".\n66. У Законі України \"Про тваринний світ\" (Відомості Верховної Ради України, 2002 р., № 14, ст. 97 із наступними змінами):\n1) статтю 1 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у галузі охорони, використання і відтворення тваринного світу регулюються Законом України \"Про адміністративну процедуру\" з урахуванням особливостей, визначених цим Законом\";\n2) в абзаці шостому частини першої статті 59 слова \"анулювати дозволи чи інші передбачені законодавством документи\" замінити словами \"припиняти дії дозволів чи інших передбачених законодавством документів\";\n3) в абзаці десятому частини першої статті 60 слова \"анулювати видані ними дозволи чи інші передбачені законодавством документи\" замінити словами \"припиняти дію виданих ними дозволів чи інших передбачених законодавством документів\".\n67. У Законі України \"Про охорону прав на сорти рослин\" (Відомості Верховної Ради України, 2002 р., № 23, ст. 163 із наступними змінами):\n1) у статті 2 :\nу частині першій слова \"Верховною Радою України, та інших нормативно-правових актів\" замінити словами \"Верховною Радою України, Закону України \"Про адміністративну процедуру\" та інших нормативно-правових актів\";\nдоповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері охорони прав на сорти рослин регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 52 :\nназву викласти в такій редакції:\n\" Стаття 52. Скасування права на сорт\";\nв абзаці першому частини першої слова \"визнані недійсними\" замінити словом \"скасовані\";\nу частині другій:\nабзац перший викласти в такій редакції:\n\"2. Разом із скасуванням майнових прав інтелектуальної власності на сорт рослин скасовуються у тому самому обсязі державна реєстрація цього права та патент, що його засвідчує\";\nв абзаці другому слова \"визнані недійсними\" замінити словом \"скасовані\";\n3) пункт \"е\" частини третьої статті 54 викласти в такій редакції:\n\"е) скасування права на сорт\".\n68. У статті 1 Закону України \"Про Червону книгу України\" (Відомості Верховної Ради України, 2002 р., № 30, ст. 20; 2009 р., № 19, ст. 259):\nу частині першій слова \"цим Законом\" замінити словами \"цим Законом з урахуванням особливостей, визначених Законом України \"Про адміністративну процедуру\";\nдоповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері охорони, використання та відтворення рідкісних і таких, що перебувають під загрозою зникнення, видів тваринного і рослинного світу, занесених до Червоної книги України, регулюються Законом України \"Про адміністративну процедуру\" з урахуванням особливостей, визначених цим Законом\".\n69. У Законі України \"Про охорону праці\" (Відомості Верховної Ради України, 2003 р., № 2, ст. 10 із наступними змінами):\n1) статтю 3 після частини першої доповнити новою частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері охорони праці регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою;\n2) у статті 21 :\nчастину четверту викласти в такій редакції:\n\"Порядок видачі дозволів або відмови в їх видачі, переоформлення, припинення дії дозволів центральним органом виконавчої влади, що реалізує державну політику у сфері охорони праці, переліки видів робіт, машин, механізмів та устаткування підвищеної небезпеки, проведення або експлуатація (застосування) яких потребує отримання дозволу, та граничні розміри тарифів на проведення експертизи стану охорони праці та безпеки промислового виробництва суб’єкта господарювання, висновок якої є підставою для видачі дозволів, встановлюються Кабінетом Міністрів України\";\nчастини сьому - дев’яту, дванадцяту - чотирнадцяту і шістнадцяту викласти в такій редакції:\n\"Підставою для відмови у переоформленні дозволу є:\nподання роботодавцем неповного пакета документів, необхідних для переоформлення дозволу згідно із встановленим законодавством вичерпним переліком;\nвиявлення в документах, поданих роботодавцем, недостовірних відомостей;\nзміна ідентифікаційного коду за Єдиним державним реєстром підприємств та організацій України (ЄДРПОУ) юридичної особи або реєстраційного номера облікової картки платника податків у Державному реєстрі фізичних осіб - платників податків, зазначеного у дозволі.\nПереоформлення дозволу здійснюється на безоплатній основі.\nНабуття права на виконання робіт підвищеної небезпеки та експлуатації (застосування) машин, механізмів та устаткування підвищеної небезпеки може здійснюватися на підставі декларації відповідності матеріально-технічної бази вимогам законодавства про охорону праці. Реєстрація поданих декларацій відповідності матеріально-технічної бази вимогам законодавства про охорону праці здійснюється територіальним органом центрального органу виконавчої влади, що реалізує державну політику у сфері охорони праці, за місцезнаходженням суб’єкта господарювання. Переліки видів робіт, машин, механізмів та устаткування підвищеної небезпеки, виконання або експлуатація (застосування) яких може здійснюватися на підставі такої декларації, встановлюються Кабінетом Міністрів України\";\n\"Підставою для припинення дії дозволу є:\nзаява роботодавця або уповноваженої ним особи про припинення дії дозволу;\nприпинення юридичної особи (злиття, приєднання, поділ, перетворення або ліквідація) або підприємницької діяльності фізичною особою - підприємцем;\nвиявлення у поданих роботодавцем документах недостовірних відомостей щодо виконання робіт підвищеної небезпеки або експлуатації (застосування) устаткування підвищеної небезпеки, на які видано дозвіл;\nповторне порушення вимог законодавства про охорону праці під час виконання робіт підвищеної небезпеки або експлуатації (застосування) устаткування підвищеної небезпеки, на які видано дозвіл;\nвиникнення аварії, вибуху, пожежі, нещасного випадку, якщо в акті розслідування встановлено, що причиною такої події стало недодержання вимог законодавства про охорону праці під час виконання робіт підвищеної небезпеки або експлуатації (застосування) устаткування підвищеної небезпеки, на які видано дозвіл;\nстворення перешкод під час проведення посадовими особами центрального органу виконавчої влади, що реалізує державну політику у сфері охорони праці, або його територіального органу перевірки додержання вимог законодавства про охорону праці під час виконання робіт підвищеної небезпеки або експлуатації (застосування) устаткування підвищеної небезпеки, на які видано дозвіл;\nрішення Ради національної безпеки і оборони України про застосування до суб’єкта господарювання санкції, передбаченої пунктом 6 частини першої статті 4 Закону України \"Про санкції\", введеного в дію указом Президента України.\nПерелік підстав для припинення дії дозволу, визначений частиною дванадцятою цієї статті, є вичерпним.\nПро припинення дії дозволу роботодавець повідомляється у письмовій формі із зазначенням підстави припинення дії дозволу протягом трьох робочих днів з дня прийняття рішення органом, який видав дозвіл\";\n\"Центральний орган виконавчої влади, що реалізує державну політику у сфері охорони праці, оприлюднює інформацію про всі видані дозволи та дозволи, дія яких припинена, у медіа\";\n3) частину четверту статті 22 викласти в такій редакції:\n\"Рішення посадової особи органу державного нагляду за охороною праці може бути оскаржено в адміністративному порядку відповідно до Закону України \"Про адміністративну процедуру\" та/або в судовому порядку\";\n4) частину третю статті 38 викласти в такій редакції:\n\"Діяльність органів державного нагляду за охороною праці регулюється цим Законом, Кодексом цивільного захисту України , законами України \"Про адміністративну процедуру\" , \"Про використання ядерної енергії і радіаційну безпеку\" , \"Про забезпечення санітарного та епідемічного благополуччя населення\" , іншими нормативно-правовими актами та положеннями про відповідні органи\".\n70. У статті 8 -2 Закону України \"Про державну підтримку книговидавничої справи в Україні\" (Відомості Верховної Ради України, 2003 р., № 24, ст. 162 із наступними змінами):\nпісля частини другої доповнити новою частиною такого змісту:\n\"Адміністративне провадження з розгляду справ щодо видачі свідоцтва про відповідність здійснюється у порядку, визначеному Законом України \"Про адміністративну процедуру\", та з урахуванням особливостей, визначених цією статтею\".\nУ зв’язку з цим частини третю - тридцять шосту вважати відповідно частинами четвертою - тридцять сьомою;\nу частині сьомій слова \"частиною четвертою\" замінити словами \"частиною п’ятою\";\nчастину восьму викласти в такій редакції:\n\"Центральний орган виконавчої влади, що реалізує державну політику у видавничій сфері, залишає подану заяву без руху у порядку, встановленому Законом України \"Про адміністративну процедуру\", у разі якщо розповсюджувачем книговидавничої продукції не в повному обсязі подано документи, визначені частиною п’ятою цієї статті, або подані документи не відповідають вимогам законодавства\";\nчастину дев’яту виключити;\nу частині десятій:\nу другому реченні слова \"протягом п’яти робочих днів\" замінити словами \"невідкладно, а за наявності обґрунтованих причин - протягом трьох робочих днів\";\nдоповнити реченням такого змісту: \"Таке повідомлення надсилається у письмовій формі та повинно містити мотивувальну частину (зокрема обґрунтування, строки та порядок оскарження) і відповідати іншим вимогам до адміністративного акта\";\nабзац перший частини чотирнадцятої викласти в такій редакції:\n\"Рішення про припинення дії свідоцтва про відповідність приймається центральним органом виконавчої влади, що реалізує державну політику у видавничій сфері\";\nчастини п’ятнадцяту і двадцяту викласти в такій редакції:\n\"Центральний орган виконавчої влади, що реалізує державну політику у видавничій сфері, надсилає поштовим відправленням (рекомендованим листом з повідомленням про вручення) копію рішення про припинення дії свідоцтва про відповідність невідкладно, а за наявності обґрунтованих причин - не пізніше трьох робочих днів з дня його прийняття\";\n\"Український інститут книги протягом 10 робочих днів з дня отримання заяви про надання державної субсидії та доданих до неї документів приймає рішення про надання субсидії або про відмову у її наданні. Адміністративне провадження з розгляду справ щодо надання державної субсидії здійснюється у порядку, визначеному Законом України \"Про адміністративну процедуру\", з урахуванням особливостей, визначених цією статтею\";\nу частині двадцять першій:\nабзац перший викласти в такій редакції:\n\"Український інститут книги залишає заяву про надання субсидії без руху у порядку, встановленому Законом України \"Про адміністративну процедуру\", якщо\";\nу пункті 2 слова \"частиною сімнадцятою\" замінити словами \"частиною вісімнадцятою\";\nчастину двадцять другу виключити;\nу частині двадцять третій:\nпункт 2 виключити;\nу пункті 3 слова \"частиною тридцять третьою\" замінити словами \"частиною тридцять четвертою\";\nу частині двадцять четвертій слова \"протягом п’яти робочих днів\" замінити словами \"невідкладно, а за наявності обґрунтованих причин - не пізніше трьох робочих днів\";\nчастину двадцять п’яту викласти в такій редакції:\n\"У разі відсутності підстав, визначених частиною двадцять першою цієї статті, для залишення заяви про надання державної субсидії без руху Український інститут книги приймає рішення про надання державної субсидії та повідомляє про це заявника протягом п’яти робочих днів з дня прийняття відповідного рішення\";\nу частині двадцять сьомій слова \"частиною двадцять сьомою\" замінити словами \"частиною двадцять восьмою\";\nу частині тридцять п’ятій слова \"у частині тридцять третій\" замінити словами \"у частині тридцять четвертій\".\n71. Статтю 2 Закону України \"Про особисте селянське господарство\" (Відомості Верховної Ради України, 2003 р., № 29, ст. 232) доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері здійснення особистого селянського господарства регулюються Законом України \"Про адміністративну процедуру\" з урахуванням особливостей, визначених цим Законом\".\n72. У Законі України \"Про землеустрій\" (Відомості Верховної Ради України, 2003 р., № 36, ст. 282 із наступними змінами):\n1) у статті 66 :\nв абзаці першому частини дев’ятнадцятої слова \"Кваліфікаційний сертифікат інженера-землевпорядника анулюється\" замінити словами \"Дія кваліфікаційного сертифіката інженера-землевпорядника припиняється\";\nу частині двадцятій слова \"Кваліфікаційний сертифікат інженера-землевпорядника може бути також анульований\" замінити словами \"Кваліфікаційний сертифікат інженера-землевпорядника може бути скасований\";\n2) у тексті Закону слово \"анулювання\" у всіх відмінках замінити словами \"припинення дії\" у відповідному відмінку.\n73. У частині першій статті 2 Закону України \"Про фермерське господарство\" (Відомості Верховної Ради України, 2003 р., № 45, ст. 363):\nв абзаці першому слова \"цим Законом та\" замінити словами \"цим Законом з урахуванням особливостей, визначених Законом України \"Про адміністративну процедуру\" та\";\nдоповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері здійснення фермерського господарства регулюються Законом України \"Про адміністративну процедуру\" з урахуванням особливостей, визначених цим Законом\".\n74. У Законі України \"Про недержавне пенсійне забезпечення\" (Відомості Верховної Ради України, 2003 р., № 47-48, ст. 372 із наступними змінами):\n1) статтю 3 після слів \"законів України\" доповнити словами \" Про адміністративну процедуру \";\n2) у частині шостій статті 11 слова \"в судовому порядку\" замінити словами \"в адміністративному порядку відповідно до Закону України \"Про адміністративну процедуру\" та/або до адміністративного суду\";\n3) у частині п’ятій статті 12 слово \"скасування\" замінити словом \"відкликання\";\n4) у пункті 2 частини першої статті 15 слова \"анулювання таким особам ліцензій\" замінити словами \"про припинення дії ліцензії, виданої таким особам\";\n5) у назві та частині першій статті 19 слово \"Скасування\" замінити словом \"Відкликання\";\n6) у статті 20 -1 :\nв абзаці другому частини третьої слова \"або її анулювання може бути оскаржене в судовому порядку\" замінити словами \"або припинення її дії може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\";\nв абзаці другому частини дев’ятої слова \"анульовано ліцензію\" замінити словами \"припинено дію ліцензії\";\n7) у частині п’ятій статті 28 слова \"ліцензію якого анульовано\" замінити словами \"дію ліцензії якого припинено\";\n8) у частинах першій та другій статті 29 слова \"ліцензію якого анульовано\" замінити словами \"дію ліцензії якого припинено\";\n9) частину першу статті 39 викласти в такій редакції:\n\"1. Видача ліцензії на провадження діяльності з управління активами особі, яка згідно з цим Законом має право на отримання такої ліцензії, здійснюється на умовах, установлених Національною комісією з цінних паперів та фондового ринку. Порядок видачі ліцензії встановлюється Національною комісією з цінних паперів та фондового ринку відповідно до Закону України \"Про адміністративну процедуру\" з урахуванням особливостей, визначених цим Законом\";\n10) у частині третій статті 41 слова \"ліцензію якої анульовано\" замінити словами \"дію ліцензії якої припинено\";\n11) у тексті Закону слово \"анулювання\" в усіх відмінках замінити словами \"припинення дії\" у відповідному відмінку.\n75. У Законі України \"Про загальнообов’язкове державне пенсійне страхування\" (Відомості Верховної Ради України, 2003 р., №№ 49-51, ст. 376 із наступними змінами):\n1) абзац другий частини першої статті 44 після слів \"шляхом подання\" доповнити словами \"в електронній або паперовій формі\";\n2) статтю 105 викласти в такій редакції:\n\" Стаття 105. Порядок оскарження дій страхувальників, виконавчих органів Пенсійного фонду\n1. Страхувальники, застраховані особи, пенсіонери, члени їхніх сімей мають право на оскарження рішень, дій (бездіяльності) виконавчих органів Пенсійного фонду та їх посадових осіб в адміністративному порядку у порядку підлеглості до керівника виконавчого органу Пенсійного фонду, посадовою особою якого винесено оскаржуване рішення, вчинено дії (бездіяльність), а в разі відмови у задоволенні скарги - до органу Пенсійного фонду вищого рівня та/або до адміністративного суду.\n2. Оскарження рішень, дій (бездіяльності) страхувальників чи виконавчих органів Пенсійного фонду здійснюється у разі, якщо страхувальником або посадовими особами виконавчих органів Пенсійного фонду порушено права і законні інтереси застрахованих осіб, створено перешкоди для здійснення прав і законних інтересів таких осіб внаслідок рішень, дій чи бездіяльності страхувальника, посадових осіб виконавчих органів Пенсійного фонду чи прийнятого виконавчими органами Пенсійного фонду рішення або покладено на застраховану особу чи пенсіонера обов’язки, не передбачені цим Законом.\n3. Якщо особа вважає, що виконавчий орган Пенсійного фонду під час розгляду заяви про призначення (перерахунок), переведення з одного виду пенсії на інший, відновлення або зміну способу виплати пенсії, утримання з пенсії прийняв рішення, яке суперечить законодавству про пенсійне забезпечення, або прийняття такого рішення виходить за межі його компетенції, встановленої законом, особа може оскаржити таке рішення до керівника цього виконавчого органу Пенсійного фонду.\nСкарга може бути подана протягом одного року з дня прийняття рішення, але не більш як через 30 календарних днів з дня ознайомлення застрахованої особи з прийнятим рішенням.\nПропущений з поважної причини строк подання скарги може бути поновлений виконавчим органом Пенсійного фонду, що розглядає скаргу.\nЯкщо виконавчий орган Пенсійного фонду доводить до відома особи, яка подала скаргу, страхувальника рішення про повне або часткове незадоволення її/його скарги, така особа/страхувальник має право звернутися з повторною скаргою до виконавчого органу Пенсійного фонду вищого рівня протягом 30 календарних днів з дня доведення до її/його відома рішення, що оскаржується.\nПорядок оскарження рішень, дій (бездіяльності) виконавчих органів Пенсійного фонду та їх посадових осіб визначається правлінням Пенсійного фонду за погодженням із центральним органом виконавчої влади, що забезпечує формування державної політики у сфері соціального захисту населення, відповідно до Закону України \"Про адміністративну процедуру\" та з урахуванням особливостей, визначених цим Законом.\nПодання скарги не позбавляє особу права звернутися до адміністративного суду відповідно до законодавства\";\n3) у статті 106 :\nабзац другий частини тринадцятої доповнити реченням такого змісту: \"Порядок розгляду виконавчими органами Пенсійного фонду скарг на рішення про накладення штрафу та нарахування пені затверджується правлінням Пенсійного фонду за погодженням із центральним органом виконавчої влади, що забезпечує формування державної політики у сфері соціального захисту населення, відповідно до Закону України \"Про адміністративну процедуру\" та з урахуванням особливостей, визначених цим Законом\";\nабзац другий частини чотирнадцятої викласти в такій редакції:\n\"У разі якщо страхувальник, банк чи організація, яка здійснює виплату і доставку пенсій, отримали рішення про нарахування пені та накладення штрафу, передбачених частинами дев’ятою і десятою цієї статті, і не сплатили зазначені в них суми фінансових санкцій протягом десяти робочих днів, а також не оскаржили це рішення протягом 30 календарних днів, воно передається для виконання державній виконавчій службі та страхувальнику\".\n76. У частині третій статті 4 і частині п’ятій статті 40 Закону України \"Про фінансово-кредитні механізми і управління майном при будівництві житла та операціях з нерухомістю\" (Відомості Верховної Ради України, 2003 р., № 52, ст. 377; 2019 р., № 44, ст. 277) слова \"їх анулювання\" замінити словами \"припинення їх дії\".\n77. У Законі України \"Про рекламу\" (Відомості Верховної Ради України, 2004 р., № 8, ст. 62 із наступними змінами):\n1) частину третю статті 26 викласти в такій редакції:\n\"3. Розгляд і вирішення адміністративних справ, передбачених цим Законом, здійснюються відповідно до Закону України \"Про адміністративну процедуру\" з урахуванням особливостей, визначених цим Законом\";\n2) абзац перший частини четвертої статті 27 викласти в такій редакції:\n\"4. Центральний орган виконавчої влади, що реалізує державну політику у сфері державного контролю за додержанням законодавства про захист прав споживачів, за поданням державних органів, зазначених у статті 26 цього Закону, або самостійно у випадках, передбачених цією статтею, крім тих, які віднесено виключно до компетенції Національної ради України з питань телебачення і радіомовлення, Антимонопольного комітету України, Комісії з регулювання азартних ігор та лотерей, а також крім тих, які віднесено до компетенції Національного банку України або Національної комісії з цінних паперів та фондового ринку, накладає штрафи у порядку, встановленому Кабінетом Міністрів України, за процедурою, визначеною Законом України \"Про адміністративну процедуру\", на\".\n78. У Законі України \"Про туризм\" (Відомості Верховної Ради України, 2004 р., № 13, ст. 180 із наступними змінами):\n1) статтю 2 після частини першої доповнити новою частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері туризму регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частини другу і третю вважати відповідно частинами третьою і четвертою;\n2) в абзаці п’ятнадцятому частини першої статті 11 слово \"анулювання\" замінити словами \"припинення дії\";\n3) у частині другій статті 31 слова \"можуть бути оскаржені до суду\" замінити словами \"можуть бути оскаржені в порядку адміністративного оскарження та/або до адміністративного суду\".\n79. У частині першій статті 9 Закону України \"Про оцінку земель\" (Відомості Верховної Ради України, 2004 р., № 15, ст. 229; 2020 р., № 47, ст. 408) слова \"його анулювання\" замінити словами \"припинення його дії\".\n80. Статтю 1 -1 Закону України \"Про закордонних українців\" (Відомості Верховної Ради України, 2004 р., № 25, ст. 343; 2012 р., № 39, ст. 473) доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері застосування цього Закону регулюються Законом України \"Про адміністративну процедуру\" з урахуванням особливостей, визначених цим Законом\".\n81. У Законі України \"Про державну соціальну допомогу особам, які не мають права на пенсію, та особам з інвалідністю\" (Відомості Верховної Ради України, 2004 р., № 33-34, ст. 404):\n1) частину другу статті 4 замінити двома новими частинами такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів з питань державної соціальної допомоги особам, які не мають права на пенсію, та особам з інвалідністю регулюються Законом України \"Про адміністративну процедуру\" з урахуванням особливостей, визначених цим Законом.\nПорядок призначення і виплати державної соціальної допомоги особам, які не мають права на пенсію, та особам з інвалідністю визначається Кабінетом Міністрів України з урахуванням вимог Закону України \"Про адміністративну процедуру\";\n2) частину п’яту статті 7 викласти в такій редакції:\n\"Порядок призначення і виплати державної соціальної допомоги на догляд визначається Кабінетом Міністрів України з урахуванням вимог Закону України \"Про адміністративну процедуру\";\n3) частину першу статті 16 викласти в такій редакції:\n\"Рішення органу, що призначає державну соціальну допомогу, може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\".\n82. У Законі України \"Про сільськогосподарську дорадчу діяльність\" (Відомості Верховної Ради України, 2004 р., № 38, ст. 470; 2011 р., № 18, ст. 129; 2014 р., № 6-7, ст. 80):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері здійснення сільськогосподарської діяльності регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 9 :\nу частині четвертій слово \"п’яти\" замінити словом \"п’ятнадцяти\";\nпісля частини п’ятої доповнити новою частиною такого змісту:\n\"Рішення про відмову у внесенні до Реєстру дорадчих служб та видачі сертифіката приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим частини шосту - дванадцяту вважати відповідно частинами сьомою - тринадцятою;\nу тексті слово \"анулювання\" замінити словами \"припинення дії\";\n3) текст статті 11 викласти в такій редакції:\n\"Положення про кваліфікаційне свідоцтво, його форму та порядок видачі, зупинення дії та/або припинення його дії затверджує центральний орган виконавчої влади, що забезпечує формування державної політики у сфері сільського господарства\".\n83. Статтю 1 Закону України \"Про державну підтримку сільського господарства України\" (Відомості Верховної Ради України, 2004 р., № 49, ст. 527 із наступними змінами) доповнити пунктом 1.4 такого змісту:\n\"1.4. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері державної підтримки сільського господарства регулюються Законом України \"Про адміністративну процедуру\" з урахуванням особливостей, визначених цим Законом\".\n84. Статтю 3 Закону України \"Про міський електричний транспорт\" (Відомості Верховної Ради України, 2004 р., № 51, ст. 548) доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері міського електричного транспорту загального користування регулюються Законом України \"Про адміністративну процедуру\" з урахуванням особливостей, визначених цим Законом\".\n85. Статтю 2 Закону України \"Про соціальний захист дітей війни\" (Відомості Верховної Ради України, 2005 р., № 4, ст. 94) доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері соціального захисту дітей війни регулюються Законом України \"Про адміністративну процедуру\" з урахуванням особливостей, визначених цим Законом\".\n86. Статтю 2 Закону України \"Про забезпечення організаційно-правових умов соціального захисту дітей-сиріт та дітей, позбавлених батьківського піклування\" (Відомості Верховної Ради України, 2005 р., № 6, ст. 147) доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері соціального захисту дітей-сиріт, дітей, позбавлених батьківського піклування, а також осіб із числа дітей-сиріт та дітей, позбавлених батьківського піклування, регулюються Законом України \"Про адміністративну процедуру\" з урахуванням особливостей, визначених цим Законом\".\n87. У Законі України \"Про дозвільну систему у сфері господарської діяльності\" (Відомості Верховної Ради України, 2005 р., № 48, ст. 483 із наступними змінами):\n1) частину першу статті 2 доповнити реченням такого змісту: \"Відносини щодо видачі (прийняття), набрання чинності, припинення дії документів дозвільного характеру, проведення дозвільної (погоджувальної) процедури регулюються Законом України \"Про адміністративну процедуру\" з урахуванням особливостей, визначених цим Законом\";\n2) в абзаці шостому частини першої статті 3 слова \"законодавства з питань видачі документів дозвільного характеру\" замінити словами \"законодавства про дозвільну систему у сфері господарської діяльності\";\n3) у статті 4 :\nв абзаці першому частини третьої слово \"анулювання\" замінити словами \"припинення дії\", а слова \"та подання декларацій\" виключити;\nчастини п’яту та шосту виключити;\n4) у статті 4 -1 :\nназву, частини першу, п’яту - сьому і десяту викласти в такій редакції:\n\" Стаття 4 -1 . Основні вимоги до видачі документів дозвільного характеру або відмови у їх видачі, переоформлення, припинення дії документів дозвільного характеру\n1. Порядок видачі, проведення дозвільної (погоджувальної) процедури, переоформлення та припинення дії документів дозвільного характеру центральними органами виконавчої влади, їх територіальними органами встановлюється Кабінетом Міністрів України за поданням відповідного дозвільного органу, погодженим з уповноваженим органом, з урахуванням порядку адміністративного провадження, встановленого Законом України \"Про адміністративну процедуру\", якщо інше не передбачено міжнародним договором України, згода на обов’язковість якого надана Верховною Радою України.\nПорядок видачі, проведення дозвільної (погоджувальної) процедури, переоформлення та припинення дії документів дозвільного характеру, що законами України віднесено до повноважень органів місцевого самоврядування, встановлюється їхніми рішеннями відповідно до Закону України \"Про адміністративну процедуру\" та цього Закону, а у випадках, передбачених законом, - на підставі типових порядків, затверджених Кабінетом Міністрів України.\nСтрок видачі документів дозвільного характеру становить 10 робочих днів, якщо інше не встановлено законом. Документи дозвільного характеру видаються безоплатно на необмежений строк, якщо інше не встановлено законом.\nПредставницький орган місцевого самоврядування розглядає та приймає на пленарних засіданнях рішення щодо видачі, переоформлення, припинення дії або відмови у видачі документів дозвільного характеру протягом 30 календарних днів з дня одержання від суб’єкта господарювання відповідної заяви.\nУ разі неможливості прийняття представницьким органом місцевого самоврядування рішення щодо видачі, переоформлення, припинення дії або відмови у видачі документів дозвільного характеру протягом 30 календарних днів рішення приймається на першому засіданні після закінчення зазначеного строку. У такому разі орган місцевого самоврядування повідомляє в письмовій формі суб’єкта господарювання про причини, що унеможливлюють вирішення справи у визначений строк, не пізніше ніж за три робочі дні до завершення строку.\nПроведення дозвільної (погоджувальної) процедури, необхідність якої встановлюється міжнародним договором України, згода на обов’язковість якого надана Верховною Радою України, здійснюється в порядку, передбаченому таким міжнародним договором\";\n\"5. Рішення про залишення заяви без руху дозвільний орган приймає відповідно до порядку, встановленого Законом України \"Про адміністративну процедуру\".\nПідставами для відмови у видачі документа дозвільного характеру є:\nподання суб’єктом господарювання неповного пакета документів, необхідних для одержання документа дозвільного характеру, згідно із встановленим вичерпним переліком, за умови що суб’єкту господарювання надана можливість надати документи, але суб’єкт господарювання їх не надав у встановлений строк;\nвиявлення в документах, поданих суб’єктом господарювання, недостовірних відомостей, за умови що суб’єкту господарювання надана можливість усунути недоліки, але суб’єкт господарювання їх не усунув у встановлений строк;\nнегативний висновок за результатами проведених експертиз та обстежень або інших наукових і технічних оцінок, необхідних для видачі документа дозвільного характеру.\nЗаконом можуть встановлюватися інші підстави для відмови у видачі документа дозвільного характеру.\nВідмова у видачі документа дозвільного характеру з підстав, не передбачених законом, не допускається.\nПодані заявником заява та документи, що додаються до заяви, залишаються у дозвільному органі.\n6. Доведення документа дозвільного характеру до відома особи здійснюється з урахуванням порядку, встановленого Законом України \"Про адміністративну процедуру\".\nУ разі якщо у встановлений законом строк суб’єкту господарювання не доведено до відома документ дозвільного характеру або не прийнято рішення про відмову у його видачі, через 10 робочих днів з дня закінчення встановленого строку для доведення до відома документа дозвільного характеру суб’єкт господарювання має право провадити певні дії щодо здійснення господарської діяльності або видів господарської діяльності. Відмітка в Єдиному державному реєстрі юридичних осіб, фізичних осіб - підприємців та громадських формувань про дату прийняття заяви є підтвердженням подання заяви та документів адміністратору або дозвільному органу.\nДнем видачі документа дозвільного характеру вважається останній день строку розгляду заяви дозвільним органом, визначеного законом.\n7. Дозвільний орган відкликає документ дозвільного характеру з таких підстав:\nнаявність у Єдиному державному реєстрі юридичних осіб, фізичних осіб - підприємців та громадських формувань відомостей про припинення юридичної особи шляхом ліквідації, якщо інше не встановлено законом;\nнаявність у Єдиному державному реєстрі юридичних осіб, фізичних осіб - підприємців та громадських формувань відомостей про припинення підприємницької діяльності фізичної особи - підприємця.\nДозвільний орган, що видав документ дозвільного характеру, може застосовувати заходи реагування щодо:\nвизнання недійсним документа дозвільного характеру у разі встановлення факту надання в заяві про видачу документів дозвільного характеру та документах, що додаються до неї, недостовірної інформації, крім очевидних граматичних помилок, одруківок чи арифметичних помилок, що не впливають на зміст поданих відомостей;\nвідкликання документа дозвільного характеру у разі здійснення суб’єктом господарювання певних дій щодо провадження господарської діяльності або видів господарської діяльності, на які отримано документ дозвільного характеру, з порушенням вимог законодавства, щодо якого дозвільним органом видано припис або інший розпорядчий документ, а суб’єктом господарювання не виконано цей припис або інший розпорядчий документ у визначений у ньому строк.\nЗаконом можуть передбачатися інші підстави для припинення дії документа дозвільного характеру.\nПрипинення дії документа дозвільного характеру з підстав, не передбачених законом, забороняється.\nДія документа дозвільного характеру припиняється через 10 робочих днів з дня доведення дозвільним органом до відома суб’єкта господарювання рішення про припинення дії такого документа, якщо інше не встановлено законом.\nДія документа дозвільного характеру, відкликаного за ініціативою суб’єкта господарювання, припиняється з дня доведення дозвільним органом до відома суб’єкта господарювання прийнятого рішення.\nСуб’єкт господарювання має право на оскарження рішення дозвільного органу щодо припинення дії документа дозвільного характеру в адміністративному порядку відповідно до Закону України \"Про адміністративну процедуру\" та/або до адміністративного суду.\nУ разі припинення дії документа дозвільного характеру з підстав, не передбачених законом, документ дозвільного характеру підлягає поновленню за рішенням дозвільного органу або суду. Поновлення документа дозвільного характеру здійснюється шляхом внесення відповідного запису до Єдиного державного реєстру юридичних осіб, фізичних осіб - підприємців та громадських формувань.\nСтрок дії документа дозвільного характеру, дію якого було безпідставно припинено, подовжується на строк, протягом якого дія такого документа вважалася припиненою.\nДокумент дозвільного характеру, дію якого було безпідставно припинено, вважається поновленим з дня внесення відповідного запису до Єдиного державного реєстру юридичних осіб, фізичних осіб - підприємців та громадських формувань.\nЗа ініціативою суб’єкта господарювання документ дозвільного характеру може бути відкликаний у порядку, встановленому Законом України \"Про адміністративну процедуру\";\n\"10. Розгляд документів, поданих для отримання документа дозвільного характеру, може бути зупинено відповідно до процедури, визначеної Законом України \"Про адміністративну процедуру\";\nабзац другий частини одинадцятої доповнити словами \"з урахуванням вимог Закону України \"Про адміністративну процедуру\";\nдруге речення частини тринадцятої викласти в такій редакції: \"Правонаступник юридичної особи, що припинена шляхом злиття, приєднання або перетворення, не потребує оформлення документів дозвільного характеру, виданих такій юридичній особі, та подання декларацій, якщо інше не визначено законом\";\nу частині чотирнадцятій:\nв абзаці п’ятому слова \"портал електронних сервісів юридичних осіб, фізичних осіб - підприємців та громадських формувань (далі - портал електронних сервісів)\" замінити словами \"Єдиний державний вебпортал електронних послуг, у тому числі через інтегровані з ним інформаційні системи державних органів та органів місцевого самоврядування\";\nабзаци восьмий - десятий виключити;\nчастини шістнадцяту і сімнадцяту виключити;\n5) доповнити статтею 4 -2 такого змісту:\n\" Стаття 4 -2 . Набуття права на здійснення певних дій щодо провадження господарської діяльності або видів господарської діяльності на підставі декларації\n1. Суб’єкт господарювання у встановлених законом випадках має право на здійснення певних дій щодо провадження господарської діяльності або видів господарської діяльності на підставі поданої декларації.\nФорма і порядок подання декларації затверджуються Кабінетом Міністрів України, якщо інше не передбачено законом або міжнародним договором України, згода на обов’язковість якого надана Верховною Радою України.\nПри поданні декларації забороняється вимагати надання інших документів, не передбачених законом.\nВідмова у реєстрації декларації не допускається.\n2. Декларація може бути подана за вибором суб’єкта господарювання незалежно від задекларованого (зареєстрованого) місцезнаходження (місця проживання), місця провадження господарської діяльності або місцезнаходження відповідного об’єкта, якщо інше не встановлено законом.\n3. Суб’єкт господарювання набуває право на здійснення певних дій щодо провадження господарської діяльності або видів господарської діяльності з дати подання (надходження) до відповідного дозвільного органу чи центру надання адміністративних послуг або з дати вручення поштового відправлення (у разі надсилання декларації поштою), або з дати надходження до електронного сервісу (у разі подання декларації в електронній формі).\nПодання декларацій здійснюється на безоплатній основі.\nДозвільні органи на своїх офіційних веб-сайтах розміщують переліки поданих декларацій.\nСуб’єкт господарювання у декларації може самостійно визначити дату початку здійснення певних дій щодо провадження господарської діяльності або видів господарської діяльності, але не раніше дати її надходження до відповідного дозвільного органу чи центру надання адміністративних послуг.\n4. У разі необхідності уточнення інформації у поданій декларації суб’єкт господарювання має право протягом трьох робочих днів після її подання, якщо інший строк не встановлено законом, подати до дозвільного органу декларацію з уточненою інформацією на заміну раніше поданої. У такому разі днем подання декларації з уточненими відомостями вважається день подання первинної декларації.\nУ разі зміни відомостей, зазначених у декларації, суб’єкт господарювання зобов’язаний протягом семи робочих днів з дня настання таких змін подати до дозвільного органу оновлену декларацію на заміну раніше поданої. За подання оновленої декларації плата не стягується.\nСуб’єкт господарювання несе відповідальність за достовірність відомостей, зазначених у декларації, відповідно до закону\";\n6) в абзацах третьому і п’ятому статті 9 слова \"видачі документів дозвільного характеру\" замінити словами \"дозвільної системи у сфері господарської діяльності\";\n7) у статті 9 -1 :\nу назві та тексті слова \"з питань видачі документів дозвільного характеру\" замінити словами \"про дозвільну систему у сфері господарської діяльності\";\nу частині першій слова \"встановленого порядку їх видачі\" виключити;\n8) у статті 10 :\nчастину другу викласти в такій редакції:\n\"2. Рішення, дії або бездіяльність дозвільних органів та адміністраторів можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\";\nчастину четверту виключити;\n9) у тексті Закону слово \"анулювання\" в усіх відмінках замінити словами \"припинення дії\" у відповідному відмінку.\n88. У Законі України \"Про благоустрій населених пунктів\" (Відомості Верховної Ради України, 2005 р., № 49, ст. 517 із наступними змінами):\n1) статтю 4 після частини першої доповнити новою частиною такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері благоустрою населених пунктів регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою;\n2) частину другу статті 10 доповнити пунктом 15 такого змісту:\n\"15) видача дозволу (ордера) на видалення зелених насаджень\";\n3) статтю 26 -1 викласти в такій редакції:\n\" Стаття 26 -1 . Дозвіл на порушення об’єктів благоустрою\n1. Порушення об’єктів благоустрою, пов’язане з виконанням суб’єктами господарювання земляних та ремонтних робіт, здійснюється на підставі дозволу на порушення об’єктів благоустрою (далі - дозвіл) виконавчого органу сільської, селищної, міської ради, крім випадків, встановлених абзацами другим - п’ятим цієї частини.\nДозвіл не вимагається, якщо земляні та ремонтні роботи виконуються:\nособами, які мають документ, що посвідчує право власності або право користування земельною ділянкою, у тому числі право земельного сервітуту;\nу складі підготовчих або будівельних робіт, право на виконання яких оформлено у встановленому законодавством порядку;\nособами, які здійснюють будівельно-монтажні роботи з будівництва (нового будівництва, реконструкції, капітального ремонту) лінійних об’єктів енергетичної інфраструктури. Про початок виконання таких робіт особа, яка має намір їх виконувати, повідомляє відповідний виконавчий орган сільської, селищної, міської ради не менше ніж за один робочий день до виконання робіт. У такому разі право на порушення об’єктів благоустрою виникає з дня, зазначеного як день початку виконання відповідною особою будівельно-монтажних робіт.\nРоботи з усунення наслідків аварій на об’єктах благоустрою розпочинаються негайно з обов’язковим подальшим оформленням дозволу в порядку, визначеному законодавством.\n2. Перелік земляних та ремонтних робіт, для виконання яких необхідно отримати дозвіл, встановлюється Типовим порядком видачі, переоформлення, відмови у видачі, припинення дії дозволу на порушення об’єктів благоустрою, що затверджується Кабінетом Міністрів України (далі - Типовий порядок) з урахуванням вимог Закону України \"Про адміністративну процедуру\".\n3. Порядок видачі, переоформлення, відмови у видачі, припинення дії дозволу на порушення об’єктів благоустрою затверджується рішенням відповідної сільської, селищної, міської ради на підставі Типового порядку. У разі якщо відповідною сільською, селищною, міською радою не прийнято таке рішення, застосовується Типовий порядок.\n4. Видача дозволу та його переоформлення здійснюються безоплатно.\n5. Дозвіл видається протягом 10 робочих днів з дня реєстрації заяви. Строк дії дозволу визначається умовами робіт і не може перевищувати один рік.\n6. Відмова у видачі дозволу доводиться до відома заявника в письмовій формі з відповідним обґрунтуванням та зазначенням порядку його оскарження у строк, передбачений для видачі дозволу.\nПідставою для відмови у видачі дозволу є:\nневідповідність поданої суб’єктом господарювання заяви вимогам законодавства;\nвиявлення недостовірних відомостей у поданій заяві.\nРішення про відмову у видачі дозволу приймається, за умови надання можливості заявнику усунути недоліки, що містяться в заяві (якщо це можливо), та у разі неусунення заявником таких недоліків у встановлений строк.\nВідмову у видачі дозволу може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду.\n7. Дозвіл може бути відкликано виконавчим органом відповідної сільської, селищної, міської ради у разі:\nзвернення суб’єкта господарювання із заявою про відкликання дозволу;\nнаявності в Єдиному державному реєстрі юридичних осіб, фізичних осіб - підприємців та громадських формувань відомостей про припинення юридичної особи або про припинення підприємницької діяльності фізичною особою - підприємцем, яка отримала дозвіл.\n8. У разі якщо право виконання на об’єкті благоустрою земляних та ремонтних робіт передано іншій особі, дозвіл підлягає переоформленню. Переоформлення дозволу здійснюється безоплатно на підставі заяви суб’єкта господарювання протягом п’яти робочих днів.\n9. Особа, яка виконала на об’єктах благоустрою земляні та/або ремонтні роботи, зобов’язана власними силами привести цей об’єкт благоустрою у належний стан або може у випадках, визначених пунктом 2 частини другої статті 19 цього Закону, сплатити його відновну вартість\";\n4) частину третю статті 28 викласти в такій редакції:\n\"3. Видалення зелених насаджень здійснюється на підставі дозволу (ордера) на видалення зелених насаджень (далі - дозвіл (ордер) у порядку, затвердженому Кабінетом Міністрів України.\nДозвіл (ордер) видається виконавчим органом сільської, селищної, міської ради населеного пункту на підставі заяви суб’єкта господарювання із зазначенням причини (необхідності) видалення зелених насаджень.\nРозрахунок відновної вартості видалених зелених насаджень у населених пунктах, що підлягає сплаті при їх видаленні, встановлюється відповідно до Методики визначення відновної вартості зелених насаджень, затвердженої центральним органом виконавчої влади, що забезпечує формування державної політики у сфері житлово-комунального господарства.\nВидача дозволу (ордера) здійснюється безоплатно. Підставами для відмови у видачі заявнику дозволу (ордера) є:\nнесплата або сплата не в повному обсязі відновної вартості зелених насаджень;\nневідповідність поданої суб’єктом господарювання заяви вимогам законодавства;\nвиявлення недостовірних відомостей у поданій заяві.\nРішення про відмову у видачі дозволу (ордера) доводиться до відома заявника в письмовій формі з відповідним обґрунтуванням та зазначенням порядку його оскарження у строк, передбачений для видачі дозволу.\nРішення про відмову у видачі дозволу (ордера) приймається, за умови надання можливості заявнику усунути недоліки, що містяться в заяві (якщо це можливо), та неусунення заявником таких недоліків у встановлений строк.\nРішення про відмову у видачі дозволу (ордера) може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду.\nУ разі якщо право виконання робіт щодо видалення зелених насаджень передано іншій особі, дозвіл (ордер) підлягає переоформленню. Переоформлення дозволу (ордера) здійснюється безоплатно на підставі заяви суб’єкта господарювання протягом п’яти робочих днів.\nДозвіл (ордер) може бути відкликано виконавчим органом відповідної сільської, селищної, міської ради у разі:\nзвернення суб’єкта господарювання із заявою про відкликання дозволу (ордера);\nнаявності в Єдиному державному реєстрі юридичних осіб, фізичних осіб - підприємців та громадських формувань відомостей про припинення юридичної особи або про припинення підприємницької діяльності фізичною особою - підприємцем, яка отримала дозвіл (ордер).\nУ разі наявності дозволу на виконання підготовчих та будівельних робіт відповідно до Закону України \"Про регулювання містобудівної діяльності\" не вимагаються інші документи дозвільного характеру для виконання робіт з видалення зелених насаджень у межах будівельного майданчика. Відновна вартість зелених насаджень у таких випадках сплачується до прийняття об’єкта в експлуатацію.\nРозмір відновної вартості видалених зелених насаджень зменшується на суму, передбачену в проектній документації на озеленення території\".\n89. У Законі України \"Про автомобільні дороги\" (Відомості Верховної Ради України, 2005 р., № 51, ст. 556 із наступними змінами):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері автомобільних доріг регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 37 :\nв абзаці першому частини четвертої слово \"анулювання\" замінити словами \"припинення дії\";\nчастину шосту викласти в такій редакції:\n\"Рішення, дії або бездіяльність посадових осіб органу державного управління дорогами щодо видачі дозволу на розміщення, будівництво, реконструкцію та функціонування в межах смуги відведення автомобільних доріг загального користування можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\n90. У статті 20 Закону України \"Про заходи щодо попередження та зменшення вживання тютюнових виробів і їх шкідливого впливу на здоров’я населення\" (Відомості Верховної Ради України, 2005 р., № 52, ст. 565 із наступними змінами):\nчастину третю викласти в такій редакції:\n\"Рішення центрального органу виконавчої влади, що реалізує державну політику у сфері попередження та зменшення вживання тютюнових виробів та їх шкідливого впливу на здоров’я населення, може бути оскаржено у порядку, встановленому Законом України \"Про адміністративну процедуру\", та/або в судовому порядку\";\nчастини п’яту - сьому замінити однією частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів, передбачених цим Законом, регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину восьму вважати частиною шостою.\n91. У Законі України \"Про житловий фонд соціального призначення\" (Відомості Верховної Ради України, 2006 р., № 19-20, ст. 159):\n1) в абзаці третьому частини сьомої статті 13 слова \"може бути оскаржена в судовому порядку\" замінити словами \"може бути оскаржена в порядку, передбаченому Законом України \"Про адміністративну процедуру\", та/або до суду\";\n2) у статті 18 :\nчастину першу доповнити абзацом такого змісту:\n\"Рішення про відмову у взятті на соціальний квартирний облік приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\";\nчастину другу викласти в такій редакції:\n\"2. Рішення про відмову у взятті на соціальний квартирний облік повинно бути обґрунтованим та містити інформацію про порядок його оскарження\";\n3) у статті 19 :\nчастину першу доповнити абзацом такого змісту:\n\"Рішення про зняття із соціального квартирного обліку з підстав, передбачених пунктами 2, 3, 6 частини першої цієї статті, приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\";\nабзац другий частини другої викласти в такій редакції:\n\"Про зняття громадянина із соціального квартирного обліку йому повідомляється в письмовій формі протягом трьох робочих днів із зазначенням причини зняття та порядку оскарження такого рішення\".\n92. У Законі України \"Про карантин рослин\" (Відомості Верховної Ради України, 2006 р., № 19-20, ст. 167 із наступними змінами):\n1) у статті 1 термін \"фітосанітарна лабораторія\" викласти в такій редакції:\n\"фітосанітарна лабораторія - лабораторія будь-якої форми власності, яка згідно з цим Законом уповноважена на здійснення певного виду діяльності у сфері карантину рослин\";\n2) статтю 2 доповнити частинами такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері карантину рослин регулюються Законом України \"Про адміністративну процедуру\" з урахуванням особливостей, визначених цим Законом.\nРішення про відмову у видачі адміністративних актів у сфері карантину рослин приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nРішення, дії, бездіяльність у сфері карантину рослин можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\";\n3) у статті 29 :\nу частині третій слова і цифри \"строк видачі висновку фітосанітарної експертизи (аналізів) може бути продовжено, але не більше ніж на 30 днів з дня подання зразка об’єкта регулювання на аналіз\" замінити словами \"висновок фітосанітарної експертизи (аналізів) видається не пізніше дня, наступного за днем завершення проведення фітосанітарної експертизи (аналізів), та не пізніше ніж на тридцятий день з дня подання зразка об’єкта регулювання для проведення фітосанітарної експертизи (аналізів)\";\nчастину четверту доповнити словами \"засобами електронного зв’язку не пізніше дня, наступного за днем прийняття відповідного рішення\";\nабзац п’ятий частини шостої виключити;\nчастину чотирнадцяту доповнити словами \"засобами електронного зв’язку у строк не пізніше двох робочих днів після завершення строку для розгляду заяви\";\n4) у статті 46 :\nу частині четвертій слова і цифри \"строк видачі висновку фітосанітарної експертизи (аналізів) може бути продовжено, але не більше ніж на 30 днів з дня подання зразка об’єкта регулювання на аналіз\" замінити словами \"висновок фітосанітарної експертизи (аналізів) видається не пізніше дня, наступного за днем завершення проведення фітосанітарної експертизи (аналізів), та не пізніше ніж на тридцятий день з дня подання зразка об’єкта регулювання для проведення фітосанітарної експертизи (аналізів)\";\nчастину п’яту доповнити словами \"засобами електронного зв’язку не пізніше дня, наступного за днем прийняття відповідного рішення\";\nу частині восьмій слова \"Порядок оформлення\" замінити словами \"Порядок оформлення, відкликання\";\nчастину дванадцяту доповнити словами \"засобами електронного зв’язку у строк не пізніше двох робочих днів після завершення строку для розгляду заяви\";\nчастину чотирнадцяту викласти в такій редакції:\n\"Фітосанітарний сертифікат або фітосанітарний сертифікат на реекспорт повинен мати серійний номер і за необхідності містити додаткову декларацію\";\n5) у розділі IX \"Прикінцеві та перехідні положення\":\nпункт 1 -1 викласти в такій редакції:\n\"1 -1 . Установити, що під час воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом 90 днів з дня його припинення або скасування Кабінет Міністрів України може встановлювати особливості здійснення фітосанітарного контролю вантажів з об’єктами регулювання, що ввозяться на митну територію України (крім транзиту), а також особливості здійснення фітосанітарних заходів та процедур, у тому числі за межами митної території України\";\nу пункті 1 -2 :\nабзац перший викласти в такій редакції:\n\"1 -2 . Установити, що під час воєнного стану, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом 90 днів з дня його припинення або скасування\";\nу підпункті 1 слова \"фітосанітарної лабораторії\" замінити словом \"лабораторії\";\nу підпункті 2:\nабзац другий доповнити реченням такого змісту: \"Лабораторія уповноважується на проведення огляду та відбору зразків для цілей фітосанітарної експертизи (аналізів) у разі наявності акредитації відповідно до стандартів ISO/IEC 17020, ДСТУ ISO 17020\";\nабзац третій викласти в такій редакції:\n\"Уповноваження лабораторії на проведення відбору зразків та фітосанітарної експертизи (аналізів) надає право фахівцям такої лабораторії здійснювати відбір зразків для цілей фітосанітарної експертизи (аналізів) та проводити фітосанітарну експертизу (аналізи). Уповноваження лабораторії на проведення огляду та відбору зразків для цілей фітосанітарної експертизи (аналізів) надає право фахівцям такої лабораторії проводити огляд та відбір зразків для цілей фітосанітарної експертизи (аналізів)\";\nабзац п’ятий доповнити словами \"(з додатками, які є його невід’ємною частиною)\";\nабзац восьмий доповнити словами \"(місцезнаходження, номер телефону, адреса електронної пошти)\";\nв абзаці одинадцятому слова \"як фітосанітарна лабораторія, включена до Переліку фітосанітарних лабораторій\" виключити;\nв абзаці дванадцятому слова \"фітосанітарною лабораторією\" замінити словом \"лабораторією\";\nабзаци шістнадцятий і вісімнадцятий викласти в такій редакції:\n\"Невідповідність атестата про акредитацію (відсутність у сфері акредитації видів робіт, щодо яких надано уповноваження) та/або відсутність чинного атестата про акредитацію є підставами для прийняття рішення про позбавлення уповноваження та виключення лабораторії з Переліку фітосанітарних лабораторій центральним органом виконавчої влади, що забезпечує формування державної політики у сфері карантину рослин. Відповідне рішення направляється центральним органом виконавчої влади, що забезпечує формування державної політики у сфері карантину рослин, до лабораторії, яку відповідно до цього підпункту позбавлено уповноваження та виключено з Переліку фітосанітарних лабораторій, не пізніше наступного робочого дня з дати його прийняття. У разі припинення чинності атестата про акредитацію лабораторії, включеної до Переліку фітосанітарних лабораторій, така лабораторія зобов’язана повідомити про це центральний орган виконавчої влади, що забезпечує формування державної політики у сфері карантину рослин, невідкладно, але не пізніше трьох робочих днів з дня припинення дії атестата про акредитацію\";\n\"контактні дані (місцезнаходження, номер телефону, адреса електронної пошти)\";\nв абзаці дев’ятнадцятому слова \"які проводить лабораторія\" замінити словами \"на які уповноважено лабораторію\", а слова \"таких аналізів\" - словами \"таких аналізів, а також дата завершення строку дії атестата про акредитацію\";\nв абзаці двадцятому слова \"фітосанітарними лабораторіями\" замінити словом \"лабораторіями\";\nдоповнити абзацом такого змісту:\n\"Лабораторії, включені до Переліку фітосанітарних лабораторій на дату відновлення дії статті 13 -1 цього Закону, підлягають автоматичному уповноваженню та включенню до Реєстру уповноважених фітосанітарних лабораторій центральним органом виконавчої влади, що реалізує державну політику у сфері карантину рослин\";\nдоповнити підпунктом 2 -1 такого змісту:\n\"2 -1 ) лабораторії, уповноважені та включені до Переліку фітосанітарних лабораторій центральним органом виконавчої влади, що реалізує державну політику у сфері карантину рослин, відповідно до Закону України \"Про внесення змін до деяких законів України щодо безперебійного виробництва та постачання сільськогосподарської продукції під час воєнного стану\", позбавляються уповноваження та виключаються із зазначеного переліку на підставі рішення центрального органу виконавчої влади, що реалізує державну політику у сфері карантину рослин, у разі невідповідності атестата про акредитацію (відсутність у сфері акредитації видів робіт, щодо яких надано уповноваження) та/або відсутності чинного атестата про акредитацію. Таке рішення направляється центральним органом виконавчої влади, що реалізує державну політику у сфері карантину рослин, до лабораторії, яку відповідно до цього підпункту позбавлено уповноваження та виключено з Переліку фітосанітарних лабораторій, не пізніше наступного робочого дня після його прийняття.\nЦентральний орган виконавчої влади, що реалізує державну політику у сфері карантину рослин, підтримує в актуальному стані оприлюднений на його офіційному веб-сайті Перелік фітосанітарних лабораторій, уповноважених ним відповідно до Закону України \"Про внесення змін до деяких законів України щодо безперебійного виробництва та постачання сільськогосподарської продукції під час воєнного стану\";\nпідпункт 3 викласти в такій редакції:\n\"3) видача (переоформлення) фітосанітарного сертифіката та проведення окремих фітосанітарних процедур можуть здійснюватися державним фітосанітарним інспектором за межами митної території України, за умови наявності направлення державного фітосанітарного інспектора у службове відрядження за кордон, оформленого з цією метою відповідно до вимог законодавства.\nУ разі здійснення державним фітосанітарним інспектором відбору зразків об’єктів регулювання за межами митної території України такі зразки ввозяться на митну територію України для проведення фітосанітарної експертизи (аналізів):\nу супроводі направлення на проведення фітосанітарної експертизи (аналізів);\nбез видачі та супроводу фітосанітарним сертифікатом.\nРішення про видачу (переоформлення), відмову у видачі (переоформленні) фітосанітарного сертифіката приймається державним фітосанітарним інспектором відповідно до фітосанітарних вимог країни-імпортера на підставі отриманих в електронній формі:\nзаяви на видачу (переоформлення) фітосанітарного сертифіката із зазначенням у розділі 11 \"Додаткова декларація або інформація, що подається заявником\", що така заява подається для видачі (переоформлення) фітосанітарного сертифіката за межами митної території України, в разі видачі фітосанітарного сертифіката в паперовій формі - також контактні відомості особи, уповноваженої заявником на отримання оригіналу фітосанітарного сертифіката;\nвисновку фітосанітарної експертизи (аналізів), у разі об’єднання партій вантажу - висновків фітосанітарної експертизи (аналізів) чи фітосанітарних сертифікатів, виданих на кожну з партій вантажу, що об’єднуються;\nкопії документа, що підтверджує здійснення оплати послуги з видачі (переоформлення) фітосанітарного сертифіката;\nдокументації, яка підтверджує проведення фітосанітарних процедур та/або знезараження, у разі наявності вимог країни-імпортера щодо проведення стосовно об’єкта регулювання фітосанітарних процедур та/або знезараження.\nРішення про відмову у видачі (переоформленні) фітосанітарного сертифіката приймається державним фітосанітарним інспектором з підстав, визначених цим Законом.\nПлата за послугу з видачі (переоформлення) фітосанітарного сертифіката відповідно до цього підпункту становить 1,2 розміру прожиткового мінімуму для працездатних осіб, встановленого законом на 1 січня календарного року, в якому подано відповідну заяву\";\nпункти 1 -3 та 1 -4 викласти в такій редакції:\n\"1 -3 . Установити, що під час воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2024 року № 2102-IX :\nстрок дії висновку фітосанітарної експертизи (аналізів) об’єктів регулювання для цілей видачі фітосанітарного сертифіката та фітосанітарного сертифіката на реекспорт становить 30 днів з дня його видачі;\nстрок дії фітосанітарного сертифіката та фітосанітарного сертифіката на реекспорт на території України становить 90 днів з дня його видачі.\n1 -4 . Зупинити на період воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2024 року № 2102-IX , та протягом 90 днів з дня його припинення або скасування дію статті 13 -1 цього Закону\";\n6) у тексті Закону слова \"скасування атестата\" замінити словами \"припинення дії атестата\", а слово \"анулювання\" - словом \"відкликання\".\n93. У статті 2 Закону України \"Про захист тварин від жорстокого поводження\" (Відомості Верховної Ради України, 2006 р., № 27, ст. 230):\nу частині першій слова \"та іншими нормативно-правовими актами\" замінити словами \"з урахуванням особливостей, визначених Законом України \"Про адміністративну процедуру\" та іншими нормативно-правовими актами\";\nпісля частини першої доповнити новою частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері захисту тварин від жорстокого поводження регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою.\n94. У Законі України \"Про автомобільний транспорт\" (Відомості Верховної Ради України, 2006 р., № 32, ст. 273 із наступними змінами):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері автомобільного транспорту регулюються Законом України \"Про адміністративну процедуру\" з урахуванням особливостей, визначених цим Законом\";\n2) статтю 9 доповнити частиною такого змісту:\n\"Ліцензування на автомобільному транспорті здійснюється з урахуванням вимог Закону України \"Про адміністративну процедуру\" та особливостей, визначених цим Законом\".\n95. У Законі України \"Про ветеринарну медицину\" (Відомості Верховної Ради України, 2007 р., № 5-6, ст. 53 із наступними змінами):\n1) статтю 1 доповнити частиною такого змісту:\n\"Інші терміни вживаються в цьому Законі у значеннях, наведених у Законі України \"Про адміністративну процедуру\";\n2) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері ветеринарної медицини регулюються Законом України \"Про адміністративну процедуру\" з урахуванням особливостей, визначених цим Законом\";\n3) у пункті 1 частини першої статті 25 слово \"сторонам\" замінити словом \"особам\";\n4) у статті 63 :\nчастину сьому доповнити абзацом такого змісту:\n\"Рішення про відмову в державній реєстрації ветеринарного препарату приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nчастину восьму викласти в такій редакції:\n\"8. Про прийняття рішення про відмову в державній реєстрації ветеринарного препарату заявник повідомляється невідкладно, а за наявності обґрунтованих причин - не пізніше трьох робочих днів з дня прийняття рішення, з вичерпним поясненням причини відмови.\nРішення про відмову в державній реєстрації ветеринарного препарату може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\";\n5) у статті 65 :\nу назві слово \"скасування\" замінити словом \"відкликання\";\nу частині другій слово \"скасовується\" замінити словом \"відкликається\";\nу частинах третій - п’ятій слово \"скасування\" замінити словом \"відкликання\";\n6) у статті 80 -3 :\nу пункті 7 частини десятої слова \"який не є анульованим\" замінити словами \"дію якого не припинено\";\nу частині дванадцятій слова \"Виданий державний сертифікат анулюється\" замінити словами \"Дія виданого державного сертифіката припиняється\";\nу частині чотирнадцятій та пункті 2 частини шістнадцятої слова \"державний сертифікат якої анульовано\" замінити словами \"дію державного сертифіката якої припинено\";\n7) у частині п’ятій статті 80 -6 слова \"анульованого сертифіката\" замінити словами \"сертифіката, дію якого припинено\";\n8) у другому реченні частини восьмої статті 80 -7 слово \"анульованим\" замінити словом \"припиненим\";\n9) у тексті Закону:\nслово \"анулювання\" замінити словами \"припинення дії\", а слова \"анулювання (скасування)\" - словами \"відкликання (припинення дії)\";\nслово \"скасування\" замінити словами \"припинення дії\", крім пункту 3 -1 розділу XVII \"Прикінцеві положення\".\n96. У Законі України \"Про основні засади державного нагляду (контролю) у сфері господарської діяльності\" (Відомості Верховної Ради України, 2007 р., № 29, ст. 389 із наступними змінами):\n1) статтю 2 доповнити частинами такого змісту:\n\"Відносини щодо прийняття, набрання чинності, оскарження, виконання, припинення дії адміністративних актів з питань державного нагляду (контролю) у сфері господарської діяльності регулюються Законом України \"Про адміністративну процедуру\" з урахуванням особливостей, визначених цим Законом.\nМоніторинг уповноважених організацій на проведення повірки засобів вимірювальної техніки, що перебувають в експлуатації та застосовуються у сфері законодавчо регульованої метрології, здійснюється у встановленому цим Законом порядку з урахуванням особливостей, визначених Законом України \"Про метрологію та метрологічну діяльність\";\n2) статтю 3 доповнити абзацом такого змісту:\n\"Державний нагляд (контроль) здійснюється з дотриманням принципів, визначених Законом України \"Про адміністративну процедуру\".\n97. Статтю 2 Закону України \"Про оздоровлення та відпочинок дітей\" (Відомості Верховної Ради України, 2008 р., № 45, ст. 313) доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері оздоровлення та відпочинку дітей регулюються Законом України \"Про адміністративну процедуру\" з урахуванням особливостей, визначених цим Законом\".\n98. У Законі України \"Про газ (метан) вугільних родовищ\" (Відомості Верховної Ради України, 2009 р., № 40, ст. 578):\n1) статтю 3 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері геологічного вивчення, видобування та використання газу (метану) вугільних родовищ регулюються Законом України \"Про адміністративну процедуру\" з урахуванням особливостей, визначених цим Законом\";\n2) у частині дев’ятій статті 13 слово \"анулюється\" замінити словом \"припиняється\";\n3) частину десяту статті 17 викласти в такій редакції:\n\"Рішення про накладення штрафу у справах про порушення, передбачені цим Законом, може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\".\n99. У Законі України \"Про наукові парки\" (Відомості Верховної Ради України, 2009 р., № 51, ст. 757 із наступними змінами):\n1) статтю 2 після частини першої доповнити новою частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері дії цього Закону регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою;\n2) у частинах п’ятій і сьомій статті 16 слово \"скасування\" замінити словом \"відкликання\".\n100. У Законі України \"Про державну реєстрацію актів цивільного стану\" (Відомості Верховної Ради України, 2010 р., № 38, ст. 509 із наступними змінами):\n1) у частині першій статті 1 слова \"їх поновленням і анулюванням\" замінити словами \"їх поновленням та припиненням їхньої дії\";\n2) частину другу статті 3 викласти в такій редакції:\n\"2. Державна реєстрація актів цивільного стану проводиться відповідно до цього Закону, Цивільного та Сімейного кодексів України, Закону України \"Про адміністративну процедуру\" та інших актів законодавства органами державної реєстрації актів цивільного стану.\nВідносини щодо прийняття, набрання чинності, оскарження в адміністративному порядку, виконання, поновлення та припинення дії адміністративних актів у сфері державної реєстрації актів цивільного стану регулюються Законом України \"Про адміністративну процедуру\" з урахуванням особливостей, визначених цим Законом\";\n3) у статті 6 :\nу частині першій слова \"поновлюють та анулюють їх\" замінити словами \"їх поновлюють та припиняють їхню дію\";\nв абзаці першому частини третьої слово \"анулювання\" замінити словами \"припинення їхньої дії\";\n4) у частині п’ятій статті 9 і абзаці першому частини першої статті 11 слова \"їх поновлення та анулювання\" замінити словами \"їх поновлення та припинення їхньої дії\";\n5) в абзаці першому частини восьмої статті 13 слова \"інших заінтересованих осіб\" замінити словами \"інших заявників\";\n6) частину другу статті 21 викласти в такій редакції:\n\"2. Орган державної реєстрації актів цивільного стану повинен мотивувати відмову в державній реєстрації актів цивільного стану у зв’язку з наявністю однієї з підстав, зазначених у частині першій цієї статті, у письмовій формі, а також зазначити порядок оскарження рішення про відмову відповідно до вимог Закону України \"Про адміністративну процедуру\";\n7) абзац третій частини першої статті 22 викласти в такій редакції:\n\"У разі відмови у внесенні змін до актового запису цивільного стану у висновку мотивуються причини відмови та зазначається про можливість оскарження рішення про відмову в адміністративному та/або в судовому порядку\";\n8) статтю 24 викласти в такій редакції:\n\" Стаття 24. Припинення дії актового запису цивільного стану\n1. Актовий запис цивільного стану припиняє дію на підставі:\n1) рішення суду;\n2) висновку відповідного органу державної реєстрації актів цивільного стану у випадках, передбачених законом.\n2. Припинення дії (визнання недійсним, скасування) актового запису цивільного стану проводиться відділом державної реєстрації актів цивільного стану за місцем його зберігання.\n3. Заява про припинення дії актового запису цивільного стану подається заявником до відповідного органу державної реєстрації актів цивільного стану за місцем проживання заявника або за місцем зберігання актового запису цивільного стану, дія якого підлягає припиненню.\n4. Одночасно з прийняттям рішення щодо актового запису цивільного стану відповідний орган, на підставі рішення або висновку якого проводиться припинення дії актового запису цивільного стану, приймає рішення щодо вилучення і повернення свідоцтва, дію якого припинено, відповідному органу державної реєстрації актів цивільного стану. У разі неповернення свідоцтва інформація про припинення його дії оприлюднюється на офіційному веб-сайті центрального органу виконавчої влади, що реалізує державну політику у сфері державної реєстрації актів цивільного стану\".\n101. У Законі України \"Про державний ринковий нагляд і контроль нехарчової продукції\" (Відомості Верховної Ради України, 2011 р., № 21, ст. 144 із наступними змінами):\n1) статтю 3 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері державного ринкового нагляду і контролю нехарчової продукції, які не врегульовані цим Законом, регулюються Законом України \"Про адміністративну процедуру\";\n2) у частині чотирнадцятій статті 23 і пункті 1 частини третьої статті 25 слово \"скасування\" замінити словами \"припинення дії\";\n3) статтю 26 доповнити частиною сьомою такого змісту:\n\"7. Подання скарги не зупиняє дію оскаржуваного припису чи рішення, передбачених частинами третьою і четвертою цієї статті\";\n4) у частині шостій статті 27 слова \"скасування рішення про тимчасову заборону надання на ринку такої продукції\" замінити словами \"припинення його дії\";\n5) у статті 33 :\nу частині третій слова \"чи скасовані\" замінити словами \"або їхня дія може бути припинена\";\nу частині четвертій слова \"чи їх скасування\" замінити словами \"або припинення їхньої дії\";\n6) у частині сьомій статті 34 слово \"скасування\" замінити словами \"припинення дії\".\n102. Частину першу статті 28 Закону України \"Про основи соціального захисту бездомних осіб і безпритульних дітей\" (Відомості Верховної Ради України, 2011 р., № 27, ст. 226) викласти в такій редакції:\n\"1. Рішення, дії або бездіяльність центральних та місцевих органів виконавчої влади, органів місцевого самоврядування, суб’єктів, які забезпечують реінтеграцію бездомних осіб та безпритульних дітей, можуть бути оскаржені в адміністративному порядку відповідно до Закону України \"Про адміністративну процедуру\" та/або в судовому порядку\".\n103. У Законі України \"Про інформацію\" (Відомості Верховної Ради України, 2011 р., № 32, ст. 313 із наступними змінами):\n1) частину другу статті 7 доповнити абзацом такого змісту:\n\"Надання доступу до інформації, усунення порушень права на інформацію та оскарження відмови або бездіяльності щодо надання інформації здійснюються відповідно до Закону України \"Про адміністративну процедуру\" з урахуванням особливостей, визначених цим Законом\";\n2) у статті 26 :\nчастину першу після абзацу першого доповнити новим абзацом такого змісту:\n\"Акредитація та припинення акредитації журналістів здійснюються відповідно до Закону України \"Про адміністративну процедуру\" з урахуванням особливостей, визначених цією статтею\".\nУ зв’язку з цим абзац другий вважати абзацом третім;\nу частині восьмій слова \"впродовж п’яти робочих днів з дня прийняття відповідного рішення\" замінити словами \"невідкладно, а за наявності обґрунтованих причин - не пізніше трьох робочих днів з дня прийняття відповідного рішення\";\nчастину дев’яту доповнити словами \"або в порядку адміністративного оскарження відповідно до Закону України \"Про адміністративну процедуру\" з урахуванням особливостей, визначених цим Законом\".\n104. У Законі України \"Про регулювання містобудівної діяльності\" (Відомості Верховної Ради України, 2011 р., № 34, ст. 343 із наступними змінами):\n1) частину першу статті 3 після абзацу першого доповнити новим абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері містобудівної діяльності здійснюються відповідно до Закону України \"Про адміністративну процедуру\" з урахуванням особливостей, визначених цим Законом\".\nУ зв’язку з цим абзац другий вважати абзацом третім;\n2) у статті 7 :\nу пункті 7 частини першої слова \"анулювання (скасування)\" замінити словами \"припинення дії\", а після слова \"документів\" доповнити словами \"(адміністративних актів)\";\nу частині п’ятій слова \"або оскаржені до суду\" замінити словами \"або оскаржені до адміністративного суду\";\nдоповнити частиною сьомою такого змісту:\n\"7. Ліцензування, надання (отримання, реєстрація), відмова у видачі чи припинення дії документів (адміністративних актів), що дають право на виконання підготовчих та будівельних робіт, прийняття в експлуатацію закінчених будівництвом об’єктів, припинення дії документів (адміністративних актів), що засвідчують прийняття в експлуатацію закінчених будівництвом об’єктів, контроль за дотриманням законодавства у сфері містобудівної діяльності, вимог будівельних норм і правил, положень містобудівної документації всіх рівнів, вихідних даних здійснюються з урахуванням вимог цього Закону та Закону України \"Про адміністративну процедуру\";\n3) у статті 22 -1 :\nв абзаці другому частини четвертої слово \"анулювання\" замінити словом \"скасування\";\nв абзаці першому частини десятої слова \"паспортних даних\" замінити словами \"персональних даних, зазначених у документі, що посвідчує особу\";\n4) у статті 22 -2 :\nв абзаці четвертому пункту 6 частини першої слово \"анулювання\" замінити словом \"скасування\";\nу частині другій:\nу пунктах 2, 3, 9 слово \"анулювання\" в усіх відмінках замінити словами \"припинення дії\" у відповідному відмінку;\nу пункті 14 слово \"анулювання\" замінити словом \"скасування\";\n5) у частині першій статті 22 -3 :\nв абзаці п’ятнадцятому пункту 1 слово \"анулюванням\" замінити словом \"скасуванням\";\nу пункті 8 слово \"анулювання\" замінити словами \"припинення дії\";\n6) у пункті 4 частини першої статті 22 -4 слова \"паспортних даних\" замінити словами \"персональних даних, зазначених у документі, що посвідчує особу\";\n7) у статті 26 -1 :\nабзац перший частини першої доповнити словами \"з урахуванням вимог Закону України \"Про адміністративну процедуру\";\nу пункті 9 частини другої слово \"анулювання\" замінити словом \"скасування\";\n8) у пункті 4 частини восьмої статті 26 -2 слово \"анулювання\" замінити словом \"скасування\";\n9) у статті 26 -3 :\nчастину другу доповнити абзацом такого змісту:\n\"Рішення про присвоєння, зміну, коригування адреси об’єкта нерухомого майна, про відмову у присвоєнні, скасування адреси об’єкта нерухомого майна приймається відповідно до положень Закону України \"Про адміністративну процедуру\";\nу частині п’ятій:\nв абзаці першому слово \"анулюється\" замінити словом \"скасовується\";\nв абзацах третьому - п’ятому слово \"анулювання\" замінити словом \"скасування\";\nу частині восьмій слово \"анулювання\" замінити словом \"скасування\";\nв абзаці п’ятому частини дев’ятої слово \"анульованою\" замінити словом \"скасованою\";\nв абзаці першому частини сімнадцятої слово \"анулювання\" замінити словом \"скасування\";\n10) частину першу статті 26 -4 викласти в такій редакції:\n\"1. Після запровадження електронної системи присвоєння, зміна, коригування, скасування адреси щодо об’єктів, право на виконання будівельних робіт щодо яких набуто до запровадження цієї системи, здійснюються у порядку, визначеному статтею 26 -3 цього Закону, з урахуванням особливостей, визначених цією статтею і Законом України \"Про адміністративну процедуру\";\n11) частину першу статті 26 -5 викласти в такій редакції:\n\"1. Присвоєння, зміна, коригування адреси до запровадження електронної системи здійснюються у порядку, визначеному статтею 26 -3 цього Закону, з урахуванням особливостей, визначених цією статтею і Законом України \"Про адміністративну процедуру\";\n12) у статті 29 :\nабзац п’ятий частини четвертої викласти в такій редакції:\n\"Рішення про відмову в наданні містобудівних умов та обмежень з обґрунтуванням підстави відмови приймається, за умови забезпечення права особи на участь в адміністративному провадженні, передбаченого Законом України \"Про адміністративну процедуру\", у строк, що не перевищує строк, встановлений для їх надання\";\nчастину восьму викласти в такій редакції:\n\"8. Містобудівні умови та обмеження є чинними до завершення будівництва об’єкта незалежно від зміни замовника.\nВнесення змін до містобудівних умов та обмежень може здійснювати орган, що їх надав, за заявою замовника або за рішенням адміністративного суду.\nПрипинення дії містобудівних умов та обмежень здійснюється шляхом:\n1) відкликання за заявою замовника;\n2) скасування за рішенням адміністративного суду.\nУ разі скасування за рішенням адміністративного суду містобудівних умов та обмежень посадові особи відповідного уповноваженого органу містобудування та архітектури несуть відповідальність згідно із законом\";\n13) частину четверту статті 33 доповнити словами \"і Законом України \"Про адміністративну процедуру\";\n14) в абзацах п’ятому і тринадцятому частини шостої статті 36 слово \"анулювання\" замінити словом \"скасування\";\n15) у статті 37 :\nабзац дев’ятий частини четвертої викласти в такій редакції:\n\"Рішення про видачу дозволу (адміністративного акта) на виконання будівельних робіт або про припинення його дії може бути розглянуто у порядку нагляду центральним органом виконавчої влади, що реалізує державну політику з питань державного архітектурно-будівельного контролю та нагляду (без права видачі дозволу), або оскаржено до адміністративного суду\";\nу частині шостій:\nабзац перший викласти в такій редакції:\n\"6. Дія дозволу на виконання будівельних робіт може бути припинена органом державного архітектурно-будівельного контролю у разі\";\nв абзацах другому і п’ятому слово \"анулювання\" замінити словами \"припинення дії\";\nабзац шостий викласти в такій редакції:\n\"Дія дозволу на виконання будівельних робіт вважається припиненою з дати внесення відомостей про припинення дії такого дозволу до Реєстру будівельної діяльності\";\nв абзацах першому і дванадцятому частини сьомої слово \"анулювання\" замінити словом \"скасування\";\n16) у частині першій статті 37 -1 слова \"відповідно до Закону України \"Про ліцензування видів господарської діяльності\" замінити словами \"відповідно до законів України \"Про адміністративну процедуру\" , \"Про ліцензування видів господарської діяльності\" ;\n17) у статті 38 :\nв абзаці другому частини першої слова \"позов до суду\" замінити словами \"позов до адміністративного суду\";\nв абзацах другому і третьому частини другої слова \"рішення суду\" замінити словами \"рішення адміністративного суду\";\n18) у статті 39 :\nабзац перший частини другої доповнити словами \"відповідно до Закону України \"Про адміністративну процедуру\";\nв абзаці другому частини шостої та абзаці десятому частини сьомої слова \"або оскаржено до суду\" замінити словами \"або оскаржено до адміністративного суду\";\n19) в абзаці першому частини другої статті 39 -1 слова \"звертається до суду\" замінити словами \"звертається до адміністративного суду\";\n20) у статті 41 :\nв абзацах сімнадцятому і вісімнадцятому частини першої слова \"до суду\" замінити словами \"до адміністративного суду\";\nчастину сьому викласти в такій редакції:\n\"7. Постанови органів державного архітектурно-будівельного контролю можуть бути оскаржені в порядку, передбаченому Законом України \"Про адміністративну процедуру\", до центрального органу виконавчої влади, що реалізує державну політику з питань державного архітектурно-будівельного контролю та нагляду, або до адміністративного суду\";\nу частинах восьмій і дев’ятій слова \"до суду\" замінити словами \"до адміністративного суду\";\n21) у частині четвертій статті 41 -1 :\nв абзацах сьомому і восьмому слова \"до суду\" замінити словами \"до адміністративного суду\";\nв абзаці десятому слова \"позову до суду\" замінити словами \"позову до адміністративного суду\", а слова \"або постановлення судом ухвали про відмову\" - словами \"або постановлення адміністративним судом ухвали про відмову у відкритті провадження у справі\";\nв абзаці дванадцятому слова \"У разі набрання законної сили рішенням суду\" замінити словами \"У разі набрання законної сили рішенням адміністративного суду\";\n22) в абзаці восьмому пункту 9 -1 розділу V \"Прикінцеві положення\" слова \"їх анулювання\" замінити словами \"припинення їхньої дії\".\n105. У Законі України \"Про центральні органи виконавчої влади\" (Відомості Верховної Ради України, 2011 р., № 38, ст. 385 із наступними змінами):\n1) у статті 5 :\nчастину третю після слів \"необхідності забезпечення здійснення повноважень\" доповнити словами \"та функцій\";\nчастину сьому доповнити абзацом такого змісту:\n\"Положення абзацу першого цієї частини діють також у разі, якщо міністерству, іншому центральному органу виконавчої влади, що утворюється, передаються повноваження та функції міністерства, іншого центрального органу виконавчої влади, що продовжує функціонувати, а також у разі, якщо міністерству, іншому центральному органу виконавчої влади передаються повноваження та функції міністерства, іншого центрального органу виконавчої влади без утворення нового міністерства, іншого центрального органу виконавчої влади\";\nчастину восьму викласти в такій редакції:\n\"8. Актом Кабінету Міністрів України про реорганізацію міністерства, іншого центрального органу виконавчої влади визначаються правонаступники органу, що реорганізується, до яких переходять повноваження та функції, майно, права та обов’язки такого органу.\nАктом Кабінету Міністрів України про ліквідацію міністерства, іншого центрального органу виконавчої влади визначаються правонаступники майна, прав і обов’язків органу, що ліквідується, центральні органи виконавчої влади, яким передаються в разі потреби окремі повноваження та функції такого органу, вирішується питання щодо подальшого використання його майна\";\nчастину дев’яту після слів \"інших центральних органів виконавчої влади, визначається\" доповнити словами \"цим Законом та\";\n2) у пункті 11 частини другої статті 8 слова \"керівника територіального органу міністерства, іншого центрального органу виконавчої влади, діяльність якого спрямовується і координується міністром\" виключити;\n3) статтю 13 після частини третьої доповнити новою частиною такого змісту:\n\"4. Територіальні органи міністерства у межах своїх повноважень видають накази організаційно-розпорядчого характеру та накази, які є адміністративними актами.\nНакази, які є адміністративними актами, видаються, набирають чинності, оскаржуються в адміністративному порядку, виконуються та припиняють дію у порядку, визначеному Законом України \"Про адміністративну процедуру\".\nУ зв’язку з цим частини четверту - шосту вважати відповідно частинами п’ятою - сьомою;\n4) у статті 15 :\nчастину четверту доповнити абзацом такого змісту:\n\"Накази міністерства, які є адміністративними актами, видаються, набирають чинності, виконуються та припиняють дію у порядку, визначеному Законом України \"Про адміністративну процедуру\";\nчастину восьму доповнити абзацом такого змісту:\n\"Накази міністерства, які є адміністративними актами, оскаржуються в порядку, визначеному Законом України \"Про адміністративну процедуру\", до міністерства, яке прийняло такий адміністративний акт, якщо при ньому утворено комісію з розгляду скарг, крім випадків, якщо законами України визначено інший суб’єкт розгляду скарги, та/або до адміністративного суду. У разі якщо при міністерстві комісію з розгляду скарг не утворено, такі накази оскаржуються до адміністративного суду\";\n5) у пункті 16 частини четвертої статті 19 слова \"та головами відповідних місцевих державних адміністрацій\" виключити;\n6) статтю 21 після частини четвертої доповнити новою частиною такого змісту:\n\"5. Територіальні органи центрального органу виконавчої влади у межах своїх повноважень видають накази організаційно-розпорядчого характеру та накази, які є адміністративними актами.\nНакази, які є адміністративними актами, видаються, набирають чинності, оскаржуються, виконуються та припиняють дію у порядку, визначеному Законом України \"Про адміністративну процедуру\".\nУ зв’язку з цим частини п’яту і шосту вважати відповідно частинами шостою і сьомою;\n7) у статті 23 :\nу частині першій:\nв абзаці першому слова \"накази організаційно-розпорядчого характеру\" замінити словами \"накази організаційно-розпорядчого характеру та накази, які є адміністративними актами\";\nдоповнити абзацом такого змісту:\n\"Накази центральних органів виконавчої влади, які є адміністративними актами, видаються, набирають чинності, виконуються та припиняють дію у порядку, визначеному Законом України \"Про адміністративну процедуру\";\nчастину другу доповнити абзацом такого змісту:\n\"Накази центрального органу виконавчої влади, які є адміністративними актами, оскаржуються в порядку, визначеному Законом України \"Про адміністративну процедуру\", до центрального органу виконавчої влади, який прийняв такий адміністративний акт, якщо при ньому утворено комісію з розгляду скарг, крім випадків, якщо законами України визначено інший суб’єкт розгляду скарги, та/або до адміністративного суду. У разі якщо при центральному органі виконавчої влади комісію з розгляду скарг не утворено, такі накази оскаржуються до адміністративного суду\".\n106. Пункт 14 Переліку документів дозвільного характеру у сфері господарської діяльності , затвердженого Законом України \"Про Перелік документів дозвільного характеру у сфері господарської діяльності\" (Відомості Верховної Ради України, 2011 р., № 47, ст. 532 із наступними змінами), виключити.\n107. У Законі України \"Про безоплатну правничу допомогу\" (Відомості Верховної Ради України, 2011 р., № 51, ст. 577 із наступними змінами):\n1) частину першу статті 6 доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері надання безоплатної правничої допомоги регулюються Законом України \"Про адміністративну процедуру\" з урахуванням особливостей, визначених цим Законом\";\n2) частину першу статті 30 викласти в такій редакції:\n\"1. Відмова органу виконавчої влади, органу місцевого самоврядування, спеціалізованої установи з надання безоплатної первинної правничої допомоги, посадових і службових осіб у наданні безоплатної первинної правничої допомоги може бути оскаржена в адміністративному порядку відповідно до Закону України \"Про адміністративну процедуру\" та/або до адміністративного суду\";\n3) статтю 31 викласти в такій редакції:\n\" Стаття 31. Оскарження рішень, дій чи бездіяльності посадових і службових осіб, які порушують порядок надання безоплатної правничої допомоги\n1. Рішення, дії чи бездіяльність посадових і службових осіб, які порушують порядок та строки розгляду звернень про надання безоплатної правничої допомоги, надають неякісну правничу допомогу, можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\n108. У Законі України \"Про Раду міністрів Автономної Республіки Крим\" (Відомості Верховної Ради України, 2012 р., № 2-3, ст. 3):\n1) в абзаці першому частини другої статті 37 та пункті 10 частини першої статті 45 слова \"відповідного територіального органу міністерства, іншого центрального органу виконавчої влади\" виключити;\n2) у статті 52 :\nчастину третю доповнити абзацом такого змісту:\n\"Розпорядження Ради міністрів Автономної Республіки Крим, які відповідно до закону є адміністративними актами, приймаються, набирають чинності, виконуються та припиняють дію з урахуванням вимог, встановлених Законом України \"Про адміністративну процедуру\";\nчастину десяту доповнити абзацом такого змісту:\n\"Розпорядження Ради міністрів Автономної Республіки Крим, які є адміністративними актами, також можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\";\n3) статтю 53 доповнити частиною восьмою такого змісту:\n\"8. Адміністративні акти міністерств, республіканських комітетів та інших органів виконавчої влади Автономної Республіки Крим приймаються, набирають чинності, виконуються та припиняють дію з урахуванням вимог, встановлених Законом України \"Про адміністративну процедуру\".\nАдміністративні акти міністерств, республіканських комітетів та інших органів виконавчої влади Автономної Республіки Крим також можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\n109. У Законі України \"Про рибне господарство, промислове рибальство та охорону водних біоресурсів\" (Відомості Верховної Ради України, 2012 р., № 17, ст. 155 із наступними змінами):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері рибного господарства, промислового рибальства та охорони водних біоресурсів регулюються Законом України \"Про адміністративну процедуру\" з урахуванням особливостей, визначених цим Законом\";\n2) у частині другій статті 23 слово \"анулювання\" замінити словами \"припинення дії\";\n3) у статті 24 :\nу частині тринадцятій:\nв абзаці другому слова \"для одержання дозволу\" замінити словами \"для одержання дозволу, за умови що суб’єкту господарювання було надано можливість надати документи, але суб’єкт господарювання їх не надав\";\nв абзаці третьому слова \"у поданих документах\" замінити словами \"у поданих документах, за умови що суб’єкту господарювання було надано можливість усунути недоліки, але суб’єкт господарювання їх не усунув\";\nчастину чотирнадцяту замінити двома новими частинами такого змісту:\n\"Дозвіл на спеціальне використання водних біоресурсів у рибогосподарських водних об’єктах (їх частинах) (для здійснення промислового рибальства, дослідного вилову) відкликається центральним органом виконавчої влади, що реалізує державну політику у сфері рибного господарства, у разі наявності в Єдиному державному реєстрі юридичних осіб, фізичних осіб - підприємців та громадських формувань відомостей про припинення юридичної особи шляхом ліквідації або відомостей про припинення підприємницької діяльності фізичної особи - підприємця.\nДія дозволу на спеціальне використання водних біоресурсів у рибогосподарських водних об’єктах (їх частинах) (для здійснення промислового рибальства, дослідного вилову) припиняється центральним органом виконавчої влади, що реалізує державну політику у сфері рибного господарства, з таких підстав:\nзаява суб’єкта рибного господарства про припинення дії дозволу;\nрішення суду про скасування дозволу;\nненадання підтвердження внесення плати за договір на право спеціального використання водних біоресурсів у рибогосподарських водних об’єктах (їх частинах), що укладається за результатами аукціону з продажу права на укладення такого договору, протягом 15 календарних днів;\nсистематичне вчинення (три і більше разів протягом одного календарного року) грубих порушень законодавства у сфері охорони, використання та відтворення водних біоресурсів;\nвстановлення факту надання в заяві про видачу документів дозвільного характеру та документах, що додаються до неї, недостовірної інформації, крім очевидних граматичних помилок, одруківок чи арифметичних помилок, що не впливають на зміст поданих відомостей\".\nУ зв’язку з цим частини п’ятнадцяту - вісімдесят першу вважати відповідно частинами шістнадцятою - вісімдесят другою;\nчастину шістнадцяту викласти в такій редакції:\n\"Центральний орган виконавчої влади, що реалізує державну політику у сфері рибного господарства, може звернутися до суду з позовом про застосування заходу реагування щодо скасування документа дозвільного характеру у разі здійснення суб’єктом господарювання певних дій щодо провадження господарської діяльності або видів господарської діяльності, на які отримано документ дозвільного характеру, з порушенням вимог законодавства, щодо яких дозвільний орган видав припис або інший розпорядчий документ з наданням достатнього часу для їх усунення\";\nчастину двадцять четверту доповнити словами \"за умови що суб’єкту господарювання було надано можливість надати документи, але суб’єкт господарювання їх не надав\";\nу частині тридцять першій:\nв абзаці п’ятому слова \"за межами юрисдикції України\" замінити словами \"за межами юрисдикції України, за умови що суб’єкту господарювання було надано можливість надати документи, але суб’єкт господарювання їх не надав\";\nв абзаці шостому слова \"у поданих документах\" замінити словами \"у поданих документах, за умови що суб’єкту господарювання було надано можливість усунути недоліки, але суб’єкт господарювання їх не усунув\";\nчастину тридцять третю замінити двома новими частинами такого змісту:\n\"Дозвіл на спеціальне використання водних біоресурсів за межами юрисдикції України відкликається центральним органом виконавчої влади, що реалізує державну політику у сфері рибного господарства, у разі наявності в Єдиному державному реєстрі юридичних осіб, фізичних осіб - підприємців та громадських формувань відомостей про припинення юридичної особи шляхом ліквідації або відомостей про припинення підприємницької діяльності фізичної особи - підприємця.\nДія дозволу на спеціальне використання водних біоресурсів за межами юрисдикції України припиняється з таких підстав:\nзаява користувача водних біоресурсів про припинення дії дозволу;\nприпинення дії ліцензії на провадження господарської діяльності з промислового вилову водних біоресурсів за межами юрисдикції України;\nпорушення риболовним судном правил та режимів промислу;\nпорушення риболовним судном вимог законодавства у сфері охорони, використання та відтворення водних біоресурсів, міжнародних договорів України;\nвнесення риболовного судна до переліку суден, задіяних у незаконному, непідзвітному та нерегульованому рибальстві;\nцілеспрямований промисел водних біоресурсів, що підпадають під дію мораторію або заборони на використання водних біоресурсів, встановлених відповідними міжнародними договорами України та міжнародними компетентними органами;\nвикористання риболовним судном заборонених знарядь лову;\nцілеспрямоване пошкодження суднової апаратури, що унеможливлює роботу системи дистанційного контролю риболовного судна;\nфальсифікація або приховування розпізнавальних знаків, назви або порту реєстрації риболовного судна;\nзакінчення строку дії суднових документів;\nрішення суду про скасування дозволу на спеціальне використання водних біоресурсів за межами юрисдикції України\".\nУ зв’язку з цим частини тридцять четверту - вісімдесят другу вважати відповідно частинами тридцять п’ятою - вісімдесят третьою;\nу частині сороковій:\nв абзаці другому слова \"за межами юрисдикції України\" замінити словами \"за межами юрисдикції України, за умови що суб’єкту господарювання було надано можливість надати документи\";\nв абзаці третьому слова \"у поданих документах\" замінити словами \"у поданих документах, за умови що суб’єкту господарювання було надано можливість усунути недоліки, але суб’єкт господарювання їх не усунув\";\nв абзаці другому частини сорок восьмої слова \"відомостей у запиті\" замінити словами \"відомостей у запиті, за умови що суб’єкту господарювання було надано можливість усунути недоліки, але суб’єкт господарювання їх не усунув\";\nчастину сорок дев’яту замінити двома новими частинами такого змісту:\n\"Форма реєстрації уловів (експорту, реекспорту) антарктичного та патагонського іклачів відкликається центральним органом виконавчої влади, що реалізує державну політику у сфері рибного господарства, у разі наявності в Єдиному державному реєстрі юридичних осіб, фізичних осіб - підприємців та громадських формувань відомостей про припинення юридичної особи шляхом ліквідації або відомостей про припинення підприємницької діяльності фізичної особи - підприємця.\nДія форми реєстрації уловів (експорту, реекспорту) антарктичного та патагонського іклачів припиняється з таких підстав:\nзаява користувача водних біоресурсів або суб’єкта рибного господарства про припинення дії форми реєстрації уловів (експорту, реекспорту) антарктичного та патагонського іклачів;\nрішення суду про скасування форми реєстрації уловів (експорту, реекспорту) антарктичного та патагонського іклачів;\nвиявлення недостовірних відомостей у документах, поданих користувачем водних біоресурсів або суб’єктом рибного господарства для отримання форми реєстрації уловів (експорту, реекспорту) антарктичного та патагонського іклачів\".\nУ зв’язку з цим частини п’ятдесяту - вісімдесят третю вважати відповідно частинами п’ятдесят першою - вісімдесят четвертою;\nу частині п’ятдесят шостій слова \"необхідних для їх переоформлення\" замінити словами \"необхідних для їх переоформлення, за умови що суб’єкту господарювання було надано можливість надати документи\";\nу частині шістдесят першій:\nв абзаці шостому слова \"(сертифікат законності вилучення водних біоресурсів із середовища їх існування для експорту продуктів лову, сертифікат реекспорту імпортованих продуктів лову, форма підтвердження переробки імпортованих продуктів лову для їх експорту)\" замінити словами \"(сертифікат законності вилучення водних біоресурсів із середовища їх існування для експорту продуктів лову, сертифікат реекспорту імпортованих продуктів лову, форма підтвердження переробки імпортованих продуктів лову для їх експорту), за умови що суб’єкту господарювання було надано можливість надати документи, але суб’єкт господарювання їх не надав\";\nв абзаці сьомому слова \"суб’єктом рибного господарства\" замінити словами \"суб’єктом рибного господарства, за умови що суб’єкту господарювання було надано можливість усунути недоліки, але суб’єкт господарювання їх не усунув\";\nчастину шістдесят другу замінити двома новими частинами такого змісту:\n\"Підтвердження походження водних біоресурсів (сертифікат законності вилучення водних біоресурсів із середовища їх існування для експорту продуктів лову, сертифікат реекспорту імпортованих продуктів лову, форма підтвердження переробки імпортованих продуктів лову для їх експорту) відкликається центральним органом виконавчої влади, що реалізує державну політику у сфері рибного господарства, у разі наявності в Єдиному державному реєстрі юридичних осіб, фізичних осіб - підприємців та громадських формувань відомостей про припинення юридичної особи шляхом ліквідації або відомостей про припинення підприємницької діяльності фізичної особи - підприємця.\nДія підтвердження походження водних біоресурсів (сертифікат законності вилучення водних біоресурсів із середовища їх існування для експорту продуктів лову, сертифікат реекспорту імпортованих продуктів лову, форма підтвердження переробки імпортованих продуктів лову для їх експорту) припиняється з таких підстав:\nзаява суб’єкта рибного господарства про припинення дії підтвердження походження водних біоресурсів;\nрішення суду про скасування підтвердження походження водних біоресурсів\".\nУ зв’язку з цим частини шістдесят третю - вісімдесят четверту вважати відповідно частинами шістдесят четвертою - вісімдесят п’ятою;\nу частині шістдесят дев’ятій слова \"необхідних для його переоформлення\" замінити словами \"необхідних для його переоформлення, за умови що суб’єкту господарювання було надано можливість надати документи\";\nу частині сімдесят сьомій:\nв абзаці другому слова \"в частині осетрових видів риб і виробленої з них продукції\" замінити словами \"в частині осетрових видів риб і виробленої з них продукції, за умови що юридичній або фізичній особі, фізичній особі - підприємцю було надано можливість надати документи\";\nв абзаці четвертому слова \"у поданих документах\" замінити словами \"у поданих документах, за умови що юридичній або фізичній особі, фізичній особі - підприємцю було надано можливість усунути недоліки\";\nчастину сімдесят восьму замінити двома новими частинами такого змісту:\n\"Дозвіл на імпорт та експорт зразків видів дикої фауни і флори, сертифікат на пересувні виставки, реекспорт та інтродукцію з моря зазначених зразків, які є об’єктами регулювання Конвенції про міжнародну торгівлю видами дикої фауни і флори, що перебувають під загрозою зникнення, в частині осетрових видів риб і виробленої з них продукції відкликається центральним органом виконавчої влади, що реалізує державну політику у сфері рибного господарства, у разі наявності в Єдиному державному реєстрі юридичних осіб, фізичних осіб - підприємців та громадських формувань відомостей про припинення юридичної особи шляхом ліквідації або відомостей про припинення підприємницької діяльності фізичної особи - підприємця.\nДія дозволу на імпорт та експорт зразків видів дикої фауни і флори, сертифіката на пересувні виставки, реекспорт та інтродукцію з моря зазначених зразків, які є об’єктами регулювання Конвенції про міжнародну торгівлю видами дикої фауни і флори, що перебувають під загрозою зникнення, в частині осетрових видів риб і виробленої з них продукції припиняється з таких підстав:\nзаява юридичної або фізичної особи, фізичної особи - підприємця про припинення дії дозволу, сертифіката;\nрішення суду про скасування дозволу, сертифіката\".\nУ зв’язку з цим частини сімдесят дев’яту - вісімдесят п’яту вважати відповідно частинами вісімдесятою - вісімдесят шостою;\nу частині вісімдесят шостій слова \"необхідних для переоформлення\" замінити словами \"необхідних для переоформлення, за умови що юридичній або фізичній особі, у тому числі фізичній особі - підприємцю, було надано можливість надати документи, але зазначена особа їх не надала\";\nу тексті статті слово \"анулювання\" замінити словами \"припинення дії\";\n4) абзац восьмий статті 34 викласти в такій редакції:\n\"оскарження в адміністративному порядку відповідно до Закону України \"Про адміністративну процедуру\" та/або до адміністративного суду рішень, дій або бездіяльності органів рибоохорони та їх посадових осіб\".\n110. У Законі України \"Про правовий статус іноземців та осіб без громадянства\" (Відомості Верховної Ради України, 2012 р., № 19-20, ст. 179 із наступними змінами):\n1) преамбулу викласти в такій редакції:\n\"Цей Закон визначає правовий статус іноземців та осіб без громадянства, які перебувають в Україні, повноваження органів державної влади, що беруть участь у визначенні цього статусу та діють в інтересах забезпечення прав і свобод осіб та національної безпеки України, а також встановлює порядок в’їзду в Україну та виїзду з України іноземців та осіб без громадянства\";\n2) у статті 6 -1 :\nу частині першій:\nабзац перший викласти в такій редакції:\n\"1. Письмова заява про визнання особою без громадянства подається особисто у паперовій формі до територіального органу чи до територіального підрозділу центрального органу виконавчої влади, що реалізує державну політику у сфері міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів (у разі його утворення), повнолітньою дієздатною особою за місцем її проживання\";\nдоповнити абзацом такого змісту:\n\"Після подання заяви про визнання особою без громадянства особа не має права її змінити. Заявник не може відкликати заяву про визнання особою без громадянства у разі, якщо рішення про визнання особою без громадянства або про відмову у визнанні особою без громадянства вже прийнято\";\nу частині другій:\nу другому реченні абзацу четвертого слова \"розгляд заяви про визнання особою без громадянства поновлюється або припиняється\" замінити словами \"процедура провадження за заявою про визнання особою без громадянства поновлюється або провадження закривається\";\nу другому реченні абзацу п’ятого слова \"розгляд заяви про визнання особою без громадянства поновлюється або припиняється\" замінити словами \"процедура провадження за заявою про визнання особою без громадянства поновлюється або провадження закривається\";\nу частинах п’ятій і шостій слово \"скасовується\" замінити словами \"відкликається або визнається недійсним\", а слово \"скасування\" - словами \"відкликання або визнання недійсним\";\n3) у статті 17 :\nу частині першій:\nпункт 1 викласти в такій редакції:\n\"1) письмові заяви іноземця або особи без громадянства та приймаючої сторони, що подаються особисто до територіального органу чи до підрозділу центрального органу виконавчої влади, що реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів (у разі їх утворення), за місцем проживання іноземця або особи без громадянства не менше ніж за три робочі дні до закінчення встановленого строку перебування на території України\";\nдоповнити абзацами такого змісту:\n\"Після подання заяви іноземець або особа без громадянства не має права її змінити. Заявник не може відкликати заяву у разі, якщо рішення про продовження строку перебування або про відмову в продовженні строку перебування вже прийнято.\nВидані компетентними органами іноземної держави документи, що подаються для продовження строку перебування на території України, підлягають легалізації в установленому порядку, якщо інше не передбачено міжнародними договорами України. Такі документи подаються з перекладом на українську мову, правильність якого засвідчена нотаріально.\nІноземець або особа без громадянства під час подання документів для продовження строку перебування на території України пред’являють оригінали документів, зазначених у пунктах 1-5 цієї частини.\nДо заяви додаються оригінали документів, зазначених у пунктах 1, 5, та копії документів, зазначених у пунктах 2-4 цієї частини. Оригінали документів, зазначених у пунктах 2-4 цієї частини, повертаються іноземцеві або особі без громадянства\";\nчастину другу доповнити абзацами такого змісту:\n\"Рішення про відмову заявнику у продовженні строку перебування на території України може бути оскаржено до суду або в адміністративному порядку відповідно до Закону України \"Про адміністративну процедуру\" з урахуванням особливостей, визначених цим Законом.\nСкарга подається в адміністративному порядку протягом 10 робочих днів з дня доведення рішення до відома особи\".\n111. У Законі України \"Про особливості страхування сільськогосподарської продукції з державною підтримкою\" (Відомості Верховної Ради України, 2012 р., № 41, ст. 491 із наступними змінами):\n1) у частині першій статті 2 слова \"Законом України \"Про страхування\" замінити словами \"законами України \"Про адміністративну процедуру\" , \"Про страхування\" ;\n2) частину третю статті 27 викласти в такій редакції:\n\"3. Спори, що виникають при страхуванні сільськогосподарської продукції з державною підтримкою, вирішуються в адміністративному порядку або в судовому порядку\".\n112. У Законі України \"Про систему гарантування вкладів фізичних осіб\" (Відомості Верховної Ради України, 2012 р., № 50, ст. 564 із наступними змінами):\n1) статтю 39 -1 доповнити частиною восьмою такого змісту:\n\"8. Національний банк України приймає рішення про включення або про відмову у включенні особи до переліку попередньо кваліфікованих осіб на підставі заяви та доданих до неї документів, передбачених пунктами 2-4 частини першої статті 34 -1 Закону України \"Про банки і банківську діяльність\". Строк прийняття Національним банком України такого рішення становить 60 календарних днів з дня отримання відповідної заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє особу не менше ніж за три робочі дні до завершення граничного строку для прийняття рішення, передбаченого цією частиною.\nНаціональний банк України залишає заяву про включення особи до переліку попередньо кваліфікованих осіб без руху з підстав, у порядку і строки, визначені статтею 34 -1 Закону України \"Про банки і банківську діяльність\";\n2) частину сімнадцяту статті 42 доповнити абзацами такого змісту:\n\"Національний банк України приймає рішення про погодження або про відмову в погодженні статуту банку в новій редакції у зв’язку із втратою ним статусу перехідного банку та зміною найменування на підставі відповідної заяви банку та доданих до неї документів, визначених Законом України \"Про банки і банківську діяльність\" та нормативно-правовими актами Національного банку України. Строк прийняття Національним банком України такого рішення становить два місяці з дня отримання відповідної заяви.\nНаціональний банк України залишає заяву про погодження статуту банку в новій редакції у зв’язку із втратою ним статусу перехідного банку та зміною найменування без руху з підстав, у порядку і строки, визначені статтею 34 -1 Закону України \"Про банки і банківську діяльність\".\n113. У Законі України \"Про зайнятість населення\" (Відомості Верховної Ради України, 2013 р., № 24, ст. 243 із наступними змінами):\n1) статтю 24 доповнити частиною четвертою такого змісту:\n\"4. Порядок надання соціальних послуг та порядок реалізації заходів щодо сприяння зайнятості населення, передбачених цією статтею та статтею 7 Закону України \"Про загальнообов’язкове державне соціальне страхування на випадок безробіття\", визначаються з урахуванням вимог Закону України \"Про адміністративну процедуру\";\n2) статтю 38 -1 викласти в такій редакції:\n\" Стаття 38 -1 . Декларація про провадження господарської діяльності у сфері посередництва у працевлаштуванні за кордоном\n1. Декларація про провадження господарської діяльності у сфері посередництва у працевлаштуванні за кордоном подається у паперовій чи електронній формі за формою та у порядку, визначеними Кабінетом Міністрів України. У декларації зазначається інформація про:\n1) державну реєстрацію у встановленому законом порядку;\n2) адресу місця провадження господарської діяльності;\n3) керівника суб’єкта господарювання, що надає послуги з посередництва у працевлаштуванні за кордоном (реквізити (за наявності) та номер паспорта громадянина України, реєстраційний номер облікової картки платника податків (крім фізичних осіб, які через свої релігійні переконання відмовилися від прийняття реєстраційного номера облікової картки платника податків та повідомили про це відповідний контролюючий орган і мають відмітку в паспорті);\n4) укладений зовнішньоекономічний договір (контракт) та реєстраційні документи іноземного суб’єкта господарювання - роботодавця у державі місцезнаходження.\n2. Посадовим особам центрального органу виконавчої влади, що забезпечує формування та реалізує державну політику у сфері зайнятості населення та трудової міграції, забороняється вимагати від суб’єктів господарювання, що подають декларацію про провадження господарської діяльності у сфері посередництва у працевлаштуванні за кордоном, документи, не передбачені цим Законом.\n3. Суб’єкт господарювання, що має намір надавати послуги з посередництва у працевлаштуванні за кордоном, включається до переліку суб’єктів господарювання, що надають послуги з посередництва у працевлаштуванні за кордоном, центральним органом виконавчої влади, що забезпечує формування та реалізує державну політику у сфері зайнятості населення та трудової міграції, протягом 10 робочих днів з дня подання декларації про провадження господарської діяльності у сфері посередництва у працевлаштуванні за кордоном.\n4. Відмова в реєстрації декларації про провадження господарської діяльності у сфері посередництва у працевлаштуванні за кордоном не допускається.\n5. Суб’єкт господарювання має право на оскарження рішень, дій чи бездіяльності центрального органу виконавчої влади, що забезпечує формування та реалізує державну політику у сфері зайнятості населення та трудової міграції, в адміністративному порядку відповідно до Закону України \"Про адміністративну процедуру\" та/або до адміністративного суду\";\n3) в абзаці першому частини четвертої статті 42 -2 , пунктах 4 і 5 частини першої, частинах сьомій і восьмій статті 42 -9 , назві , абзаці першому частини першої, пунктах 3 і 9 частини другої, абзацах першому і другому частини третьої та частині четвертій статті 42 -10 слова \"скасування\" та \"Скасування\" замінити відповідно словами \"відкликання\" та \"Відкликання\";\n4) у частині другій статті 42 -7 слова \"зупинення розгляду заяви\" замінити словами \"залишення заяви без руху\";\n5) у статті 42 -8 :\nу назві слова \"Зупинення розгляду заяв\" замінити словами \"Залишення без руху заяв\";\nв абзаці сьомому частини третьої слова \"Зупинення розгляду заяви\" замінити словами \"Залишення заяви без руху\";\nв абзаці другому частини четвертої слова \"зупинено розгляд заяви\" замінити словами \"заяву залишено без руху\";\nу частині п’ятій слова \"до його зупинення\" замінити словами \"до залишення такої заяви без руху\";\n6) у статті 42 -9 :\nу пункті 1 частини першої слова \"зупинення розгляду заяви\" замінити словами \"залишення заяви без руху\";\nчастину другу викласти в такій редакції:\n\"2. Рішення про відмову у видачі, продовженні дії дозволу, у внесенні змін до дозволу повинно містити перелік та опис підстав (обґрунтування) для відмови, а також порядок оскарження такого рішення відповідно до вимог Закону України \"Про адміністративну процедуру\";\n7) у статті 42 -10 :\nу частині другій:\nв абзаці першому слово \"скасовує\" замінити словом \"відкликає\";\nпункт 4 виключити;\nдоповнити частиною п’ятою такого змісту:\n\"5. Територіальний орган центрального органу виконавчої влади, що реалізує державну політику у сфері зайнятості населення та трудової міграції, визнає недійсним дозвіл у разі виявлення у поданих роботодавцем документах недостовірних даних, що не могли бути виявлені під час розгляду заяви, з дотриманням порядку, визначеного Законом України \"Про адміністративну процедуру\".\nДозвіл вважається недійсним з дня прийняття рішення про його недійсність територіальним органом центрального органу виконавчої влади, що реалізує державну політику у сфері зайнятості населення та трудової міграції\";\n8) друге речення частини одинадцятої статті 53 виключити.\n114. У Законі України \"Про адвокатуру та адвокатську діяльність\" (Відомості Верховної Ради України, 2013 р., № 27, ст. 282):\n1) статтю 3 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері адвокатури та адвокатської діяльності регулюються Законом України \"Про адміністративну процедуру\" з урахуванням особливостей, визначених цим Законом\";\n2) частину третю статті 8 доповнити абзацом такого змісту:\n\"Рішення про відмову в допуску особи до кваліфікаційного іспиту приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\";\n3) частину сьому статті 10 після абзацу четвертого доповнити новим абзацом такого змісту:\n\"Рішення про продовження стажування приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим абзац п’ятий вважати абзацом шостим;\n4) пункт 3 частини третьої статті 31 доповнити реченням такого змісту: \"Рішення приймається за умови забезпечення права особи на участь в адміністративному провадженні, передбаченого Законом України \"Про адміністративну процедуру\";\n5) частину третю статті 39 викласти в такій редакції:\n\"3. Рішення про порушення дисциплінарної справи або про відмову в порушенні дисциплінарної справи може бути оскаржено до Вищої кваліфікаційно-дисциплінарної комісії адвокатури або до суду протягом тридцяти днів з дня доведення такого рішення до відома особи\";\n6) частину восьму статті 50 викласти в такій редакції:\n\"8. Рішення кваліфікаційно-дисциплінарної комісії адвокатури може бути оскаржено до Вищої кваліфікаційно-дисциплінарної комісії адвокатури або до суду протягом тридцяти днів з дня доведення такого рішення до відома особи\";\n7) статтю 57 доповнити частиною четвертою такого змісту:\n\"4. Рішення органів адвокатського самоврядування, які є адміністративними актами, набирають чинності у порядку, визначеному Законом України \"Про адміністративну процедуру\".\n115. У тексті Закону України \"Про інститути спільного інвестування\" (Відомості Верховної Ради України, 2013 р., № 29, ст. 337 із наступними змінами) слово \"анулювання\" у всіх відмінках замінити словами \"припинення дії\" у відповідному відмінку, а слова \"анульовано ліцензію, видану\" - словами \"припинено дію ліцензії, виданої\".\n116. У Законі України \"Про державні лотереї в Україні\" (Відомості Верховної Ради України, 2013 р., № 31, ст. 369 із наступними змінами):\n1) частину першу статті 2 доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері випуску та проведення лотерей регулюються Законом України \"Про адміністративну процедуру\" з урахуванням особливостей, визначених цим Законом\";\n2) абзац шостий частини першої статті 8 викласти в такій редакції:\n\"Позбавлення особи статусу оператора державних лотерей здійснюється шляхом припинення дії ліцензії на провадження господарської діяльності з випуску та проведення лотерей відповідно до Закону України \"Про ліцензування видів господарської діяльності\" з урахуванням особливостей, визначених цим Законом\".\n117. У Законі України \"Про адміністративні послуги\" (Відомості Верховної Ради України, 2013 р., № 32, ст. 409 із наступними змінами):\n1) частину другу статті 2 доповнити пунктом 21 такого змісту:\n\"21) реалізації конституційного права громадян брати участь у всеукраїнському та місцевих референдумах, обирати і бути обраними до органів державної влади та органів місцевого самоврядування\";\n2) у частині другій статті 3 слова \"Законом України \"Про ліцензування видів господарської діяльності\", Законом України \"Про ветеринарну медицину\" замінити словами \"законами України \"Про ліцензування видів господарської діяльності\" , \"Про дозвільну систему у сфері господарської діяльності\" , \"Про ветеринарну медицину\" .\n118. У Законі України \"Про депозитарну систему України\" (Відомості Верховної Ради України, 2013 р., № 39, ст. 517 із наступними змінами):\n1) у пункті 9 частини восьмої статті 9 слова \"анульовано відповідну ліцензію\" замінити словами \"припинено дію відповідної ліцензії\";\n2) частини другу і третю статті 11 викласти в такій редакції:\n\"2. Для погодження статуту (змін до статуту) Центральний депозитарій подає до Комісії заяву та документи відповідно до переліку та за формою, встановленими Комісією.\n3. Комісія протягом трьох робочих днів з дня отримання заяви про погодження статуту (змін до статуту) та доданих до неї документів надає Центральному депозитарію підтвердження отримання повного пакета документів та контактну інформацію (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду Комісією заяви про погодження статуту (змін до статуту) та доданих до неї документів, або повідомляє офіційним каналом зв’язку про залишення такої заяви без руху у зв’язку з виявленням у поданих документах недоліків та зазначає строк і спосіб їх усунення. Недоліками вважається отримання неповного пакета документів або підписання документів особою, яка не має відповідних повноважень.\nУ разі неусунення Центральним депозитарієм недоліків, зазначених у повідомленні про залишення заяви та доданих до неї документів без руху, у визначений у такому повідомленні строк Комісія повідомляє офіційним каналом зв’язку Центральний депозитарій про відмову у погодженні статуту (змін до статуту).\nПеред винесенням постанови про погодження статуту (змін до статуту) або про відмову у погодженні статуту (змін до статуту) Комісія у встановленому нею порядку надає Центральному депозитарію можливість надати пояснення щодо інформації, що міститься у заяві про погодження статуту (змін до статуту) та в доданих до неї документах\";\n3) у тексті Закону слово \"анулювання\" в усіх відмінках замінити словами \"припинення дії\" у відповідному відмінку, крім пункту 11 частини першої статті 1, пункту 1 частини восьмої статті 9, пункту 1 частини другої статті 13 та абзацу дев’ятого частини другої статті 28 цього Закону.\n119. У Законі України \"Про насіння і садивний матеріал\" (Відомості Верховної Ради України, 2013 р., № 42, ст. 585 із наступними змінами):\n1) у статті 4 :\nу частині першій слова \"законів України \"Про охорону прав на сорти рослин\" замінити словами \"законів України \"Про адміністративну процедуру\" , \"Про охорону прав на сорти рослин\" ;\nдоповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері насінництва та розсадництва регулюються Законом України \"Про адміністративну процедуру\" з урахуванням особливостей, визначених цим Законом\";\n2) статтю 12 -2 після частини сьомої доповнити новою частиною такого змісту:\n\"Рішення про відмову у включенні до Реєстру суб’єктів насінництва та розсадництва приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим частини восьму - чотирнадцяту вважати відповідно частинами дев’ятою - п’ятнадцятою;\n3) статтю 18 -1 після частини п’ятої доповнити новою частиною такого змісту:\n\"Рішення про відмову в уповноваженні приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим частини шосту - дванадцяту вважати відповідно частинами сьомою - тринадцятою;\n4) у статті 20 :\nу частині десятій слово \"анулювання\" замінити словом \"відкликання\";\nпісля частини чотирнадцятої доповнити новою частиною такого змісту:\n\"Рішення про відмову у видачі підтвердження приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим частини п’ятнадцяту - двадцять дев’яту вважати відповідно частинами шістнадцятою - тридцятою;\n5) у тексті Закону слово \"скасування\" замінити словами \"припинення дії\", крім абзацу п’ятого пункту 2 розділу IX \"Прикінцеві положення\" цього Закону.\n120. У Законі України \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\" (Відомості Верховної Ради України, 2013 р., № 51, ст. 716 із наступними змінами):\n1) пункт 5 -2 частини першої статті 7 викласти в такій редакції:\n\"5 -2 ) відомості про оформлені документи на постійне проживання за кордоном чи повернення на проживання в Україну\";\n2) у статті 10 :\nчастину першу після абзацу другого доповнити шістьма новими абзацами такого змісту:\n\"Особа, стосовно якої відсутня інформація в наявних базах даних та картотеках заяв (або доступ до яких відсутній) розпорядника Реєстру або яку неможливо ідентифікувати, подає оригінали (у разі їх відсутності - копії) документів, що посвідчують особу та підтверджують громадянство України, та інші документи, у тому числі з фотокарткою (приписне свідоцтво, військовий квиток, посвідчення водія, пенсійне посвідчення тощо). Перевірка інформації про особу та поданих документів здійснюється за даними наявних державних та єдиних реєстрів, інших інформаційних баз, що перебувають у власності держави або підприємств, установ та організацій, у тому числі з отриманням фотографічного зображення обличчя особи.\nДержавні органи, органи місцевого самоврядування, підприємства, установи та організації зобов’язані надавати достовірну інформацію про особу у строк, встановлений у запиті розпорядника Реєстру.\nПід час процедури встановлення особи така особа запрошується для надання пояснень шляхом вручення, направлення або передачі запрошення з дотриманням вимог, встановлених Законом України \"Про адміністративну процедуру\". Пояснення надаються у формі опитування, у тому числі під відеозапис, та фіксуються засобами Реєстру, що мають функцію фото-, відеозапису.\nЗа результатами процедури встановлення особи складається акт за формою, встановленою центральним органом виконавчої влади, що забезпечує формування державної політики у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів.\nМатеріали опитування та акт встановлення особи вносяться до ВІС розпорядника Реєстру.\nУ разі проведення процедури встановлення особи строк оформлення (у тому числі замість втраченого або викраденого), обміну документа продовжується на строк проведення процедури\".\nУ зв’язку з цим абзаци третій - сьомий вважати відповідно абзацами дев’ятим - тринадцятим;\nу частині другій:\nу пункті 3 -1 слова \"для виїзду за кордон на постійне проживання або залишення на постійне проживання за кордоном чи\" замінити словами \"на постійне проживання за кордоном або\";\nу пункті 4 слова \"якщо інформація про неї не внесена до Реєстру\" виключити;\nу частині п’ятій:\nпункт 2 доповнити словами \"або виявлені недоліки у встановлений строк не усунені\";\nдоповнити пунктами 5 і 6 такого змісту:\n\"5) дані, отримані з бази даних розпорядника Реєстру, наявних державних та єдиних реєстрів, інших інформаційних баз, що перебувають у власності держави або підприємств, установ чи організацій, не підтверджують інформацію, надану заявником;\n6) внесення інформації до Реєстру не належить до компетенції уповноваженого суб’єкта\";\nчастину шосту викласти в такій редакції:\n\"6. Рішення про відмову заявнику у внесенні інформації до Реєстру може бути оскаржено в адміністративному порядку відповідно до Закону України \"Про адміністративну процедуру\" з урахуванням особливостей, визначених цим Законом, або до адміністративного суду.\nСкарга щодо відмови у внесенні інформації до Реєстру подається заявником в адміністративному порядку протягом п’яти робочих днів з дня доведення до його відома рішення про відмову у внесенні інформації до Реєстру\";\n3) у статті 16 :\nу частині шостій:\nв абзаці першому слова \"Рішення про оформлення\" замінити словами \"Рішення про оформлення (у тому числі замість втраченого або викраденого), обміну\", а слова \"у тому числі замість втраченого або викраденого, який було оформлено із застосуванням засобів Реєстру\" виключити;\nпісля абзацу першого доповнити новим абзацом такого змісту:\n\"У разі прийняття рішення про оформлення документа особі видається такий документ без оформлення, вручення, надсилання або передачі такого рішення\".\nУ зв’язку з цим абзац другий вважати абзацом третім;\nчастину сьому викласти в такій редакції:\n\"7. Уповноважений суб’єкт, якщо інше не передбачено цим Законом, має право відмовити заявникові в оформленні (у тому числі замість втраченого або викраденого), обміні, видачі документа виключно у разі, якщо:\n1) за оформленням (у тому числі замість втраченого або викраденого), обміном, видачею документа звернувся заявник, який не досяг шістнадцятирічного віку (чотирнадцятирічного віку - для паспорта громадянина України), або представник особи, який не має документально підтверджених повноважень на отримання документа;\n2) заявник вже отримав документ такого типу, який є дійсним на день звернення (крім випадків, передбачених частиною другою цієї статті);\n3) заявник не подав усіх визначених законодавством документів, необхідних для оформлення і видачі документа, та не усунув у встановлений строк виявлені недоліки;\n4) дані, отримані з бази даних розпорядника Реєстру, наявних державних та єдиних реєстрів, інших інформаційних баз, що перебувають у власності держави або підприємств, установ та організацій, не підтверджують інформацію, надану заявником;\n5) оформлення (у тому числі замість втраченого або викраденого), обмін, видача документа не належать до компетенції уповноваженого суб’єкта;\n6) у разі смерті заявника або оголошення його померлим.\nУ рішенні про відмову у видачі документа, яке доводиться до відома заявника у порядку і строки, встановлені законодавством, мають зазначатися підстави для відмови та порядок його оскарження. Особа має право повторно звернутися до уповноваженого суб’єкта із заявою у разі зміни або усунення обставин, які були підставою для прийняття рішення про відмову у видачі документа.\nРішення про відмову у видачі документа може бути оскаржено в адміністративному порядку відповідно до Закону України \"Про адміністративну процедуру\" з урахуванням особливостей, визначених цим Законом, або до адміністративного суду.\nСкарга в адміністративному порядку подається заявником протягом п’яти робочих днів з дня доведення до його відома рішення про відмову у видачі документа\";\n4) частину п’яту статті 21 доповнити абзацами такого змісту:\n\"Заявник не може відкликати заяву-анкету для внесення інформації до Реєстру у разі, якщо рішення про оформлення (у тому числі замість втраченого або викраденого), обмін паспорта громадянина України вже прийнято.\nВидані компетентними органами іноземної держави документи, що подаються для оформлення (у тому числі замість втраченого або викраденого), обміну паспорта громадянина України, підлягають легалізації у встановленому порядку, якщо інше не передбачено міжнародними договорами України. Такі документи подаються з перекладом на українську мову, правильність якого засвідчена нотаріально\";\n5) у статті 22 :\nчастину п’яту доповнити абзацами такого змісту:\n\"Заявник не може відкликати заяву-анкету для внесення інформації до Реєстру у разі, якщо рішення про оформлення (у тому числі замість втраченого або викраденого), обмін паспорта громадянина України для виїзду за кордон вже прийнято.\nВидані компетентними органами іноземної держави документи, що подаються для оформлення (у тому числі замість втраченого або викраденого), обміну паспорта громадянина України для виїзду за кордон, підлягають легалізації у встановленому порядку, якщо інше не передбачено міжнародними договорами України. Такі документи подаються з перекладом на українську мову, правильність якого засвідчена нотаріально\";\nчастини тринадцяту і п’ятнадцяту виключити;\n6) статтю 31 доповнити частиною шостою такого змісту:\n\"6. Оформлення посвідки на постійне проживання здійснюється розпорядником Реєстру. Прийняття заяв-анкет для внесення інформації до Реєстру, видача посвідки на постійне проживання здійснюються розпорядником Реєстру або уповноваженими суб’єктами, передбаченими пунктом 4 частини першої статті 2 цього Закону.\nЗаявник не може відкликати заяву-анкету для внесення інформації до Реєстру у разі, якщо рішення про оформлення (у тому числі замість втраченої або викраденої), обмін посвідки на постійне проживання вже прийнято.\nЗаява-анкета для внесення інформації до Реєстру подається за місцем проживання заявника.\nВидані компетентними органами іноземної держави документи, що подаються для оформлення (у тому числі замість втраченої або викраденої), обміну посвідки на постійне проживання, підлягають легалізації у встановленому порядку, якщо інше не передбачено міжнародними договорами України. Такі документи подаються з перекладом на українську мову, правильність якого засвідчена нотаріально\";\n7) статтю 32 доповнити частиною шостою такого змісту:\n\"6. Оформлення посвідки на тимчасове проживання здійснюється розпорядником Реєстру. Прийняття заяв-анкет для внесення інформації до Реєстру, видача посвідки на тимчасове проживання здійснюються розпорядником Реєстру або уповноваженими суб’єктами, передбаченими пунктом 4 частини першої статті 2 цього Закону.\nЗаявник не може відкликати заяву-анкету для внесення інформації до Реєстру у разі, якщо рішення про оформлення (у тому числі замість втраченої або викраденої), обмін посвідки на тимчасове проживання вже прийнято.\nЗаява-анкета для внесення інформації до Реєстру подається за місцем проживання заявника.\nВидані компетентними органами іноземної держави документи, що подаються для оформлення (у тому числі замість втраченої або викраденої), обміну посвідки на тимчасове проживання, підлягають легалізації у встановленому порядку, якщо інше не передбачено міжнародними договорами України. Такі документи подаються з перекладом на українську мову, правильність якого засвідчена нотаріально\".\n121. У Законі України \"Про Кабінет Міністрів України\" (Відомості Верховної Ради України, 2014 р., № 13, ст. 222 із наступними змінами):\n1) у статті 23 :\nу пункті 2 частини другої слова \"керівника територіального органу міністерства, іншого центрального органу виконавчої влади\" виключити;\nу частині третій слова \"керівника територіального органу міністерства, іншого центрального органу виконавчої влади\" виключити;\n2) в абзаці третьому пункту 3 частини першої статті 44 слова \"керівника територіального органу міністерства, іншого центрального органу виконавчої влади, діяльність якого спрямовується і координується міністром, урядового органу в системі міністерства або\" виключити;\n3) у статті 49 :\nчастину четверту доповнити абзацом такого змісту:\n\"Акти Кабінету Міністрів України, які відповідно до закону є адміністративними актами, приймаються, набирають чинності, виконуються та припиняють дію з урахуванням вимог, встановлених Законом України \"Про адміністративну процедуру\";\nдоповнити частиною дев’ятою такого змісту:\n\"9. Адміністративні акти Кабінету Міністрів України оскаржуються до адміністративного суду\".\n122. У Законі України \"Про утилізацію транспортних засобів\" (Відомості Верховної Ради України, 2014 р., № 20-21, ст. 719 із наступними змінами):\n1) назву викласти в такій редакції:\n\" Про оброблення транспортних засобів, знятих з обліку \";\n2) частину другу статті 2 викласти в такій редакції:\n\"2. Суб’єкти господарювання, які здійснюють приймання та/або розбирання транспортних засобів, знятих з обліку, повинні обробляти відходи, що утворилися у процесі розбирання транспортних засобів, самостійно, за наявності дозволу на здійснення операцій з оброблення відходів, а в разі оброблення небезпечних відходів - ліцензії на здійснення господарської діяльності з управління небезпечними відходами, або передавати їх для оброблення суб’єктам господарювання у сфері управління відходами, які мають такий дозвіл чи ліцензію, відповідно до статей 16 і 27 Закону України \"Про управління відходами\";\n3) у статті 4 :\nпункт 5 частини першої викласти в такій редакції:\n\"5) забезпечувати оброблення відходів, що утворилися у процесі розбирання транспортних засобів, самостійно, за наявності дозволу на здійснення операцій з оброблення відходів, а в разі оброблення небезпечних відходів - ліцензії на здійснення господарської діяльності з управління небезпечними відходами, або передавати їх для оброблення суб’єктам господарювання у сфері управління відходами, які мають такий дозвіл чи ліцензію, відповідно до статей 16 і 27 Закону України \"Про управління відходами\";\nпункт 9 частини третьої викласти в такій редакції:\n\"9) сортування та накопичення відходів за видами, кодами та найменуваннями згідно з Національним переліком відходів, затвердженим Кабінетом Міністрів України, а також передавати відходи суб’єктам господарювання у сфері управління відходами протягом одного року з моменту їх утворення відповідно до частини третьої статті 13 Закону України \"Про управління відходами\";\n4) частину четверту статті 5 після абзацу п’ятнадцятого доповнити новим абзацом такого змісту:\n\"Рішення про відмову у внесенні до Державного реєстру суб’єктів господарювання, які здійснюють приймання та/або розбирання транспортних засобів, знятих з обліку, приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим абзаци шістнадцятий і сімнадцятий вважати відповідно абзацами сімнадцятим і вісімнадцятим;\n5) у статті 6 :\nчастину четверту доповнити словами \"за умови забезпечення заявнику у необхідних випадках права на участь в адміністративному провадженні відповідно до Закону України \"Про адміністративну процедуру\";\nчастину восьму після абзацу четвертого доповнити новим абзацом такого змісту:\n\"Рішення про виключення з Реєстру з підстав, передбачених пунктами 1-3 цієї частини, приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим абзаци п’ятий - сьомий вважати відповідно абзацами шостим - восьмим;\n6) у тексті Закону:\nслова \"транспортний засіб\" і \"транспортний засіб, що утилізується\" у всіх відмінках і числах замінити словами \"транспортний засіб, знятий з обліку\" у відповідному відмінку і числі;\nслова \"утилізація або видалення\" у всіх відмінках замінити словом \"оброблення\" у відповідному відмінку;\nслово \"утилізація\" у всіх відмінках замінити словом \"оброблення\" у відповідному відмінку.\n123. У назві і тексті статті 6 Закону України \"Про особливості провадження інвестиційної діяльності на території Автономної Республіки Крим\" (Відомості Верховної Ради України, 2014 р., № 22, ст. 770; 2015 р., № 23, ст. 158) слово \"анулювання\" замінити словом \"відкликання\".\n124. У Законі України \"Про відновлення прав осіб, депортованих за національною ознакою\" (Відомості Верховної Ради України, 2014 р., № 26, ст. 896 із наступними змінами):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері відновлення прав депортованих осіб регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 5 :\nчастину восьму доповнити реченням такого змісту: \"При прийнятті рішення про відмову в наданні статусу депортованої особи застосовуються вимоги, передбачені Законом України \"Про адміністративну процедуру\", щодо прийняття адміністративного акта, який негативно впливає на право, свободу чи законний інтерес особи\";\nчастину дев’яту викласти в такій редакції:\n\"Рішення про відмову у видачі посвідчення може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\";\nу частині дванадцятій слово \"скасовується\" замінити словами \"визнається недійсним\".\n125. У Законі України \"Про метрологію та метрологічну діяльність\" (Відомості Верховної Ради України, 2014 р., № 30, ст. 1008 із наступними змінами):\n1) частину сьому статті 17 доповнити словами \"на які є відповідні посилання в нормативно-правових актах цього центрального органу виконавчої влади\";\n2) у статті 18 :\nчастину другу доповнити абзацом такого змісту:\n\"Видача, відкликання свідоцтва про уповноваження здійснюються відповідно до цього Закону з урахуванням вимог законів України \"Про адміністративну процедуру\" та \"Про дозвільну систему у сфері господарської діяльності\" ;\nу частині третій:\nабзац шостий після слів \"укладеного не менше ніж на п’ять років\" доповнити словами \"з дня подання заявником заяви про уповноваження\";\nдоповнити абзацами такого змісту:\n\"Реєстрація заяви про уповноваження здійснюється відповідно до Закону України \"Про адміністративну процедуру\".\nУ разі подання заявником неповного пакета документів, необхідних для уповноваження, заява про уповноваження залишається без руху відповідно до Закону України \"Про адміністративну процедуру\".\nСтрок для усунення заявником недоліків щодо подання неповного пакета документів становить 10 календарних днів з дня надсилання заявнику письмового повідомлення про залишення заяви про уповноваження без руху. За клопотанням заявника орган з уповноваження може продовжити строк для усунення заявником недоліків щодо подання неповного пакета документів.\nУ разі усунення заявником недоліків щодо подання неповного пакета документів у передбачені абзацом одинадцятим цієї частини строки заява про уповноваження вважається поданою в день її первинного подання. При цьому строк розгляду заяви про уповноваження продовжується на строк залишення заяви без руху.\nЗаява про уповноваження не підлягає розгляду у випадках, визначених Законом України \"Про адміністративну процедуру\".\nПодані заявником для уповноваження заява та документи, що додаються до неї, залишаються в органі з уповноваження\";\nу частині п’ятій:\nабзац третій викласти в такій редакції:\n\"проводить перевірку заявника за його місцезнаходженням на відповідність встановленим критеріям із складенням відповідного акта, до якого додаються складені або звірені заявником під час перевірки документи, що підтверджують відповідність заявника встановленим критеріям, фотознімки, електронні копії доказів, відеозаписи, інші зібрані докази\";\nпісля абзацу третього доповнити новим абзацом такого змісту:\n\"проводить аналіз (розгляд) усіх матеріалів уповноваження, отриманих під час перевірки заявника за його місцезнаходженням на відповідність встановленим критеріям, та видає наказ про уповноваження або про відмову в уповноваженні заявника\".\nУ зв’язку з цим абзаци четвертий - десятий вважати відповідно абзацами п’ятим - одинадцятим;\nабзаци п’ятий і шостий викласти в такій редакції:\n\"видає наказ про уповноваження та видає заявнику свідоцтво про уповноваження;\nу разі відмови в уповноваженні видає наказ про відмову у видачі свідоцтва про уповноваження із зазначенням підстави, копію якого надсилає заявнику супровідним листом\";\nдоповнити абзацами такого змісту:\n\"Посадові особи органу з уповноваження та фахівці наукових метрологічних центрів, які беруть участь у проведенні експертизи поданих заявником документів та перевірки його на відповідність встановленим критеріям, мають право:\nвимагати надання заявником документів і матеріалів, необхідних для проведення експертизи або перевірки, одержувати копії таких документів і матеріалів;\nвимагати надання посадовими особами заявника у погоджений з ними строк усних чи письмових пояснень з питань, що виникають під час проведення експертизи або перевірки.\nПосадові особи органу з уповноваження та фахівці наукових метрологічних центрів, які беруть участь у проведенні експертизи поданих заявником документів та перевірки його на відповідність встановленим критеріям, зобов’язані не розголошувати конфіденційну інформацію, що стала їм відома у зв’язку із здійсненням експертизи або перевірки, та не використовувати таку інформацію в особистих інтересах чи в інтересах третіх осіб, крім випадків, визначених законом. Посадові особи, винні у порушенні зазначеного обов’язку, притягаються до встановленої законом відповідальності.\nЗаявник може відкликати заяву про уповноваження до дня проведення перевірки його на відповідність встановленим критеріям.\nЗаявник має право ознайомлюватися з матеріалами уповноваження відповідно до Закону України \"Про адміністративну процедуру\".\nЗаявник має право подавати до органу з уповноваження пояснення та/або зауваження, у тому числі документи, до дня видання наказу про уповноваження або про відмову в уповноваженні заявника\";\nу частині шостій:\nабзац другий викласти в такій редакції:\n\"подання заявником неповного пакета документів, необхідних для уповноваження, у разі неусунення недоліків під час залишення заяви про уповноваження без руху відповідно до абзаців десятого та одинадцятого частини третьої цієї статті\";\nв абзаці четвертому слова \"раніше видане йому свідоцтво про уповноваження було анульоване з підстави, передбаченої абзацом восьмим\" замінити словами \"дію раніше виданого йому свідоцтва про уповноваження було припинено шляхом відкликання з підстави, передбаченої абзацом шостим\";\nабзац восьмий викласти в такій редакції:\n\"У разі відмови у видачі свідоцтва про уповноваження з підстав, передбачених абзацами третім і четвертим цієї частини, або відкликання раніше виданого заявнику свідоцтва про уповноваження з підстав, передбачених абзацами шостим і сьомим частини десятої цієї статті, заява про уповноваження може бути повторно подана зазначеним заявником не менше ніж через один рік з дня надсилання йому наказу про відмову у видачі свідоцтва про уповноваження або видання наказу про відкликання раніше виданого йому свідоцтва про уповноваження\";\nчастину сьому доповнити абзацом такого змісту:\n\"Форма свідоцтва про уповноваження затверджується центральним органом виконавчої влади, що реалізує державну політику у сфері метрології та метрологічної діяльності\";\nабзац четвертий частини дев’ятої викласти в такій редакції:\n\"розгляду повідомлень щодо відкликання свідоцтва про уповноваження, які надаються органу з уповноваження центральним органом виконавчої влади, що реалізує державну політику у сфері метрологічного нагляду\";\nчастину десяту викласти в такій редакції:\n\"10. Орган з уповноваження видає наказ про відкликання свідоцтва про уповноваження у разі, якщо:\nуповноважена організація за власним бажанням звернулася із заявою про відкликання свідоцтва про уповноваження;\nуповноважену організацію припинено шляхом злиття, приєднання, поділу, перетворення або ліквідації;\nне виконано припис про усунення порушень за результатами планової або позапланової перевірки уповноваженої організації у встановлений строк;\nуповноважена організація відмовила в допуску посадових осіб органу з уповноваження до проведення її планової або позапланової перевірки з підстав, не передбачених законом, про що посадовими особами, які проводили відповідну перевірку, складено акт;\nвстановлено факт виконання уповноваженою організацією поза сферою уповноваження робіт з повірки законодавчо регульованих засобів вимірювальної техніки, що перебувають в експлуатації, які згідно з цим Законом можуть виконуватися за умови уповноваження, про що посадовою особою органу з уповноваження складено акт;\nвстановлено факт порушення уповноваженою організацією заборони, встановленої абзацом четвертим частини п’ятої статті 17 цього Закону, про що посадовою особою органу з уповноваження складено акт.\nОрган з уповноваження видає наказ про відкликання свідоцтва про уповноваження не пізніше 20 робочих днів:\nз дня одержання заяви уповноваженої організації про відкликання її свідоцтва про уповноваження;\nз дня встановлення факту припинення уповноваженої організації шляхом злиття, приєднання, поділу, перетворення або ліквідації;\nз дня завершення строку, встановленого органом з уповноваження для усунення виявлених порушень у приписі про усунення порушень за результатами планової або позапланової перевірки уповноваженої організації, у разі неусунення таких порушень уповноваженою організацією протягом встановленого строку;\nз дня складення акта, передбаченого абзацами п’ятим - сьомим цієї частини.\nРеєстрація заяви уповноваженої організації про відкликання її свідоцтва про уповноваження здійснюється відповідно до Закону України \"Про адміністративну процедуру\".\nЗаява уповноваженої організації про відкликання її свідоцтва про уповноваження, подана з порушенням вимог Закону України \"Про адміністративну процедуру\" та без зазначення підстав для відкликання, залишається без руху відповідно до Закону України \"Про адміністративну процедуру\".\nСтрок для усунення уповноваженою організацією недоліків щодо подання заяви про відкликання її свідоцтва про уповноваження становить 10 календарних днів з дати надсилання уповноваженій організації письмового повідомлення про залишення заяви про відкликання свідоцтва про уповноваження без руху. За клопотанням уповноваженої організації орган з уповноваження може продовжити строк усунення недоліків щодо заяви про відкликання свідоцтва про уповноваження.\nУ разі усунення уповноваженою організацією недоліків щодо подання заяви про відкликання її свідоцтва про уповноваження у передбачені абзацом п’ятнадцятим цієї частини строки відповідна заява вважається поданою в день її первинного подання. При цьому строк розгляду заяви про відкликання свідоцтва про уповноваження продовжується на строк залишення заяви без руху.\nЗаява уповноваженої організації про відкликання її свідоцтва про уповноваження не підлягає розгляду у випадках, визначених статтею 45 Закону України \"Про адміністративну процедуру\".\nПодана уповноваженою організацією заява про відкликання її свідоцтва про уповноваження залишається в органі з уповноваження\";\nчастину одинадцяту виключити;\nчастину дванадцяту викласти в такій редакції:\n\"12. Спори та скарги з питань уповноваження на проведення повірки законодавчо регульованих засобів вимірювальної техніки, що перебувають в експлуатації, у тому числі щодо дій або бездіяльності посадових осіб органу з уповноваження, вирішуються в адміністративному порядку відповідно до Закону України \"Про адміністративну процедуру\" та/або адміністративним судом.\nПодання скарги чи пред’явлення позову не зупиняє дію наказу про відмову у видачі свідоцтва про уповноваження\";\nу частині тринадцятій слово \"анулювання\" замінити словом \"відкликання\";\n3) у частині другій статті 18 -1 слово \"Анулювання\" замінити словом \"Відкликання\";\n4) у частині першій статті 19:\nабзац третій викласти в такій редакції:\n\"посилатися на уповноваження лише щодо їхньої сфери уповноваження на проведення повірки законодавчо регульованих засобів вимірювальної техніки\";\nв абзаці четвертому слова \"рішення про анулювання\" замінити словами \"копії наказу про відкликання\";\n5) в абзаці сьомому пункту 4 частини першої статті 24 слово \"анулювання\" замінити словом \"відкликання\".\n126. У Законі України \"Про вищу освіту\" (Відомості Верховної Ради України, 2014 р., № 37-38, ст. 2004 із наступними змінами):\n1) у статті 6 :\nабзац четвертий частини другої викласти в такій редакції:\n\"У разі виявлення фактів порушення здобувачем вищої освіти академічної доброчесності, зокрема наявності у кваліфікаційній роботі академічного плагіату, фабрикації, фальсифікації, заклад вищої освіти припиняє дію рішення про присудження ступеня вищої освіти та присвоєння відповідної кваліфікації у порядку, встановленому Кабінетом Міністрів України\";\nабзац третій частини шостої викласти в такій редакції:\n\"У разі встановлення відповідно до законодавства у кваліфікаційній роботі здобувача ступеня доктора філософії фактів академічного плагіату, фабрикації, фальсифікації та/або порушення встановленої законодавством процедури захисту дисертації дія рішення разової спеціалізованої вченої ради про присудження ступеня доктора філософії припиняється закладом вищої освіти чи науковою установою, в якому (якій) вона була утворена, або Національним агентством із забезпечення якості вищої освіти у порядку, встановленому Кабінетом Міністрів України\";\n2) у пункті 18 частини першої статті 13 та пункті 8 частини першої статті 18 слово \"скасування\" в усіх відмінках замінити словами \"припинення дії\" у відповідному відмінку;\n3) в абзаці четвертому частини десятої статті 19 слово \"скасування\" замінити словами \"припинення дії\", а слова \"скасувати оскаржуване рішення\" - словами \"припинити дію оскаржуваного рішення\";\n4) у частині четвертій статті 24:\nв абзаці першому слова \"анулювання ліцензії\" замінити словами \"припинення дії ліцензії (повністю або частково)\";\nу пункті 1 слова \"анулювання власної ліцензії\" замінити словами \"припинення дії власної ліцензії повністю або частково\";\nв абзацах десятому і одинадцятому слово \"анулювання\" замінити словами \"припинення дії\";\n5) в абзаці третьому частини третьої статті 25 -1 слово \"скасовує\" замінити словами \"припиняє дію\".\n127. У пункті 6 частини першої статті 4 Закону України \"Про санкції\" (Відомості Верховної Ради України, 2014 р., № 40, ст. 2018) слово \"анулювання\" замінити словами \"припинення дії\".\n128. У Законі України \"Про основні принципи та вимоги до безпечності та якості харчових продуктів\" (Відомості Верховної Ради України, 2014 р., № 41-42, ст. 2024 із наступними змінами):\n1) в абзаці п’ятому частини другої статті 1 слова \"у Законі України \"Про державний контроль за дотриманням законодавства про харчові продукти, корми, побічні продукти тваринного походження, здоров’я та благополуччя тварин\" замінити словами \"у законах України \"Про адміністративну процедуру\" та \"Про державний контроль за дотриманням законодавства про харчові продукти, корми, побічні продукти тваринного походження, здоров’я та благополуччя тварин\" ;\n2) частину першу статті 2 доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері дії законодавства про безпечність та окремі показники якості харчових продуктів регулюються Законом України \"Про адміністративну процедуру\" з урахуванням особливостей, визначених цим Законом\";\n3) у статті 23 :\nчастину шосту доповнити абзацом такого змісту:\n\"Рішення про відмову у видачі експлуатаційного дозволу приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nу частині дев’ятій слова \"не пізніше наступного робочого дня з дня його прийняття\" замінити словами \"невідкладно, а за наявності обґрунтованих причин - не пізніше трьох робочих днів з дня його прийняття\";\n4) частину п’яту статті 25 доповнити абзацом такого змісту:\n\"Рішення про відмову у державній реєстрації потужності приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\n129. У Законі України \"Про забезпечення прав і свобод внутрішньо переміщених осіб\" (Відомості Верховної Ради України, 2015 р., № 1, ст. 1 із наступними змінами):\n1) статтю 2 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері забезпечення прав і свобод внутрішньо переміщених осіб регулюються Законом України \"Про адміністративну процедуру\" з урахуванням особливостей, визначених цим Законом.\nБудь-якій особі гарантуються розгляд, вирішення та оскарження адміністративних справ, що стосуються забезпечення прав і свобод внутрішньо переміщених осіб, оскарження рішень, дій чи бездіяльності адміністративного органу у порядку, передбаченому Законом України \"Про адміністративну процедуру\";\n2) у статті 4 :\nчастину третю викласти в такій редакції:\n\"3. Для отримання довідки про взяття на облік внутрішньо переміщеної особи така особа звертається із заявою до структурного підрозділу з питань соціального захисту населення районних, районних у місті Києві державних адміністрацій, виконавчих органів міських, районних у містах (у разі утворення) рад за місцем проживання у порядку, встановленому Кабінетом Міністрів України з урахуванням вимог Закону України \"Про адміністративну процедуру\";\nу частині сьомій:\nв абзаці другому слова \"підстави відмови, підписане\" замінити словами \"підстави відмови, строків і порядку оскарження, підписане\";\nв абзаці четвертому слова \"підстави відмови, яке підписується\" замінити словами \"підстави відмови, строків і порядку оскарження, яке підписується\";\nдоповнити абзацом такого змісту:\n\"Рішення про видачу заявнику довідки про взяття на облік внутрішньо переміщеної особи або про відмову у видачі довідки приймається з урахуванням вимог, передбачених Законом України \"Про адміністративну процедуру\";\nчастину дев’яту доповнити словами \"з урахуванням вимог Закону України \"Про адміністративну процедуру\";\nу частині десятій:\nабзац перший після слів \"переміщеної особи\" доповнити словами \"з обґрунтуванням такого рішення\";\nв абзаці сьомому слова \"до суду\" замінити словами \"в адміністративному порядку відповідно до Закону України \"Про адміністративну процедуру\" та/або до адміністративного суду\";\nпісля частини десятої доповнити новою частиною такого змісту:\n\"11. Розгляд заяви щодо видачі довідки про взяття на облік внутрішньо переміщеної особи зупиняється, якщо заяву подано особою, яка втратила документи, що посвідчують її особу, до їх відновлення\".\nУ зв’язку з цим частину одинадцяту вважати частиною дванадцятою;\n3) у статті 12 :\nу назві слова \"скасування дії\" замінити словами \"відкликання або визнання недійсною\";\nу частині першій:\nв абзаці першому слова \"скасування дії\" замінити словом \"відкликання\";\nабзац шостий виключити;\nпісля абзацу шостого доповнити новим абзацом такого змісту:\n\"Підставою для визнання недійсною довідки про взяття на облік внутрішньо переміщеної особи та внесення відомостей про це до Єдиної інформаційної бази даних про внутрішньо переміщених осіб є подання особою завідомо недостовірних відомостей\".\nУ зв’язку з цим абзаци сьомий - чотирнадцятий вважати відповідно абзацами восьмим - п’ятнадцятим;\nв абзаці восьмому слова \"скасування дії\" замінити словами \"відкликання або визнання недійсною\", а слова \"надається внутрішньо переміщеній особі\" - словами \"доводиться до відома особи\";\nв абзаці дев’ятому слова \"скасування дії\" замінити словом \"відкликання\";\n4) частину першу статті 13 викласти в такій редакції:\n\"1. Рішення, дії чи бездіяльність державних органів, органів місцевого самоврядування, їх посадових осіб можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\n130. У Законі України \"Про технічні регламенти та оцінку відповідності\" (Відомості Верховної Ради України, 2015 р., № 14, ст. 96 із наступними змінами):\n1) частину першу статті 3 доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері призначення органів з оцінки відповідності, розширення чи скорочення сфери їх призначення, призупинення, припинення або поновлення їх призначення, а також моніторингу таких органів з оцінки відповідності регулюються Законом України \"Про адміністративну процедуру\" з урахуванням особливостей, визначених цим Законом\";\n2) абзац п’ятий частини першої статті 32 доповнити реченням такого змісту: \"Ця вимога не застосовується до органів з оцінки відповідності, які претендують на призначення як акредитована випробувальна лабораторія або орган з інспектування, сфера акредитації яких містить принаймні деякі види випробувань усіх чи окремих видів (категорій, груп) продукції в межах сфери призначення\";\n3) у статті 35 :\nу назві слова \"відмова у видачі свідоцтва\" замінити словами \"відмова у видачі, внесення змін до свідоцтва\";\nу частині другій:\nв абзаці першому слова \"органу, що призначає, заяву\" замінити словами \"органу, що призначає, письмову заяву\";\nпункт 5 доповнити реченням такого змісту: \"Така довідка не надається органами з оцінки відповідності, які претендують на призначення як акредитована випробувальна лабораторія або орган з інспектування, сфера акредитації яких містить принаймні деякі види випробувань усіх чи окремих видів (категорій, груп) продукції в межах сфери призначення\";\nдруге речення абзацу тринадцятого викласти в такій редакції: \"У разі подання заяви про призначення з порушенням зазначеного строку орган, що призначає, повертає її претенденту на призначення разом з письмовим повідомленням про підстави її повернення протягом 10 робочих днів з дня одержання заяви про призначення та документів, що додаються до неї\";\nв абзаці третьому частини третьої слова \"надсилає йому повідомлення про відмову у видачі свідоцтва про призначення із зазначенням підстав для відмови\" замінити словами \"залишає таку заяву без руху, про що повідомляє його у письмовій формі\";\nчастину четверту викласти в такій редакції:\n\"4. Орган, що призначає, протягом 80 робочих днів з дня одержання заяви про призначення та документів, що додаються до неї, за результатами аналізу пакета документів, поданого претендентом на призначення, та на підставі пропозицій відповідного державного органу видає наказ про призначення і видає претенденту на призначення свідоцтво про призначення, а в разі відмови у видачі свідоцтва про призначення надсилає претенденту на призначення письмове повідомлення про відмову у видачі свідоцтва про призначення із зазначенням підстав для відмови.\nПодання скарги чи пред’явлення позову не зупиняє дію відмови у видачі свідоцтва про призначення.\nПодані претендентом на призначення заява та документи, що додаються до неї, залишаються в органі, що призначає\";\nв абзаці першому частини шостої слова \"наказі та\" виключити;\nу частині восьмій:\nпункт 1 доповнити словами \"за умови що претенденту на призначення надана можливість надати документи, але претендент на призначення не надав їх у встановлений строк\";\nпункт 2 доповнити словами \"за умови що претенденту на призначення надана можливість усунути недоліки, але претендент на призначення не усунув їх у встановлений строк\";\nпункт 4 доповнити словами \"за умови що претенденту на призначення надана можливість усунути недоліки, але претендент на призначення не усунув їх у встановлений строк\";\nу пункті 5 слово \"анульоване\" замінити словом \"відкликане\";\nабзац одинадцятий викласти в такій редакції:\n\"У разі відмови у видачі свідоцтва про призначення з підстав, передбачених пунктами 4 і 5 цієї частини, або визнання такого свідоцтва недійсним з підстави, передбаченої частиною восьмою статті 37 цього Закону, чи відкликання з підстав, передбачених пунктами 3 і 4 частини другої статті 37 цього Закону, раніше виданого претенденту на призначення свідоцтва про призначення заява про призначення згідно з таким самим технічним регламентом може бути подана зазначеним претендентом на призначення не менше ніж через один рік з дня набрання чинності відмовою у видачі свідоцтва про призначення або наказом про визнання недійсним чи відкликання раніше виданого йому свідоцтва про призначення. У разі подання заяви про призначення з порушенням зазначеного строку орган, що призначає, повертає таку заяву претенденту на призначення разом з письмовим повідомленням про підстави її повернення не пізніше 10 робочих днів з дня одержання такої заяви про призначення та документів, що додаються до неї\";\nв абзаці другому частини десятої слова \"органу, що призначає, заяву\" замінити словами \"органу, що призначає, письмову заяву\";\nдоповнити частинами дванадцятою і тринадцятою такого змісту:\n\"12. Свідоцтво про призначення, у тому числі із внесеними змінами, пов’язаними з розширенням сфери призначення, набирає чинності з дня доведення такого свідоцтва до відома претендента на призначення чи призначеного органу шляхом внесення відомостей про його призначення чи про розширення сфери його призначення до реєстру призначених органів та визнаних незалежних організацій.\nВідмова у видачі свідоцтва про призначення набирає чинності з дня доведення її до відома претендента на призначення шляхом надсилання йому письмового повідомлення про таку відмову.\n13. У разі внесення змін редакційного характеру до технічних регламентів та/або передбачених ними процедур оцінки відповідності (зміна назви технічного регламенту та/або передбачених ним процедур оцінки відповідності, нумерації їх структурних одиниць, назв видів, категорій та/або груп продукції чи інших деталізованих визначень продукції), які є підставою для внесення відповідних редакційних змін до свідоцтва про призначення без зміни його по суті, орган, що призначає, не пізніше 20 робочих днів з дня набрання чинності відповідними змінами до технічних регламентів та/або до передбачених ними процедур оцінки відповідності видає наказ про внесення змін до свідоцтва про призначення і видає призначеному органу свідоцтво про призначення із внесеними змінами\";\n4) у статті 37 :\nу назві слово \"анулювання\" замінити словами \"припинення дії\";\nу частині першій:\nабзац перший викласти в такій редакції:\n\"1. У разі якщо за результатами моніторингу призначеного органу встановлено факт або підтверджено раніше одержану інформацію про те, що цей призначений орган не відповідає вимогам до призначених органів або не виконує своїх обов’язків, про що посадові особи органу, що призначає, складають відповідний акт, орган, що призначає, застосовує заходи реагування у виді\";\nу пункті 3 слово \"анулювання\" замінити словом \"відкликання\";\nу частині другій:\nабзац перший викласти в такій редакції:\n\"2. Орган, що призначає, крім підстави, передбаченої пунктом 3 частини першої цієї статті, також застосовує захід реагування у виді відкликання свідоцтва про призначення за наявності хоча б однієї з таких підстав\";\nпункт 1 виключити;\nу частині третій:\nв абзаці першому слово \"анулює\" замінити словом \"відкликає\";\nпункт 1 після слова \"відповідною\" доповнити словом \"письмовою\";\nдоповнити пунктом 3 такого змісту:\n\"3) надання національним органом України з акредитації копії рішення про тимчасове зупинення дії атестата про акредитацію, обмеження сфери акредитації (якщо виключена частина сфери акредитації належить до сфери призначення відповідного призначеного органу, сфера акредитації з урахуванням її обмеження містить деякі види випробувань усіх чи окремих видів (категорій, груп) продукції в межах сфери призначення відповідного призначеного органу) чи про скасування атестата про акредитацію власної акредитованої випробувальної лабораторії відповідного призначеного органу у межах сфери його призначення\";\nчастину четверту доповнити пунктом 3 такого змісту:\n\"3) надання національним органом України з акредитації копії рішення про поновлення дії атестата про акредитацію власної акредитованої випробувальної лабораторії відповідного призначеного органу у межах його сфери призначення\";\nу частині шостій:\nв абзаці першому слово \"анулює\" замінити словом \"відкликає\";\nпункт 1 доповнити словами \"або копії рішення про обмеження сфери акредитації власної акредитованої випробувальної лабораторії відповідного призначеного органу (якщо сфера акредитації такої випробувальної лабораторії з урахуванням її обмеження не містить принаймні деяких видів випробувань усіх чи окремих видів (категорій, груп) продукції в межах сфери призначення відповідного призначеного органу)\";\nпункт 2 викласти в такій редакції:\n\"2) закінчення строку дії атестата про акредитацію відповідного призначеного органу або його власної акредитованої випробувальної лабораторії в межах сфери призначення такого призначеного органу, якщо протягом одного місяця з дня закінчення строку його дії призначений орган не надасть органу, що призначає, відповідно копію нового атестата про акредитацію відповідного призначеного органу, згідно з яким сфера його акредитації охоплює всю сферу його призначення, або копію нового атестата про акредитацію його власної акредитованої випробувальної лабораторії в межах сфери призначення такого призначеного органу, згідно з яким сфера акредитації такої випробувальної лабораторії містить деякі види випробувань усіх чи окремих видів (категорій, груп) продукції в межах сфери призначення відповідного призначеного органу\";\nпісля частини шостої доповнити двома новими частинами такого змісту:\n\"7. Крім підстав, передбачених частинами третьою і шостою цієї статті, орган, що призначає, скорочує сферу призначення також у разі закінчення строку дії атестата про акредитацію, якщо протягом одного місяця з дня закінчення строку його дії призначений орган надасть органу, що призначає, копію нового атестата про акредитацію, згідно з яким сфера акредитації відповідного призначеного органу не охоплює всю сферу його призначення (якщо виключена частина сфери акредитації призначеного органу охоплює деякі види продукції та/або процедури оцінки відповідності в межах сфери його призначення).\n8. Орган, що призначає, визнає недійсним свідоцтво про призначення у разі встановлення факту або підтвердження раніше одержаної інформації про те, що призначеним органом у заяві про призначення чи розширення сфери його призначення та документах, що додаються до такої заяви, надано недостовірні відомості (крім технічних помилок), про що посадова особа органу, що призначає, складає відповідний акт\".\nУ зв’язку з цим частини сьому і восьму вважати відповідно частинами дев’ятою і десятою;\nчастину дев’яту викласти в такій редакції:\n\"9. Орган, що призначає, видає наказ про призупинення чи поновлення дії свідоцтва про призначення, скорочення сфери призначення або про відкликання чи визнання недійсним свідоцтва про призначення не пізніше 20 робочих днів з дня одержання відповідної заяви призначеного органу, копії рішення про тимчасове зупинення чи поновлення дії атестата про акредитацію, обмеження сфери акредитації або про скасування атестата про акредитацію призначеного органу, інформації з Єдиного державного реєстру юридичних осіб, фізичних осіб - підприємців та громадських формувань, з дня складення акта, у тому числі за результатами моніторингу призначеного органу, закінчення строку надання копії нового атестата про акредитацію, передбаченого пунктом 2 частини шостої та частиною сьомою цієї статті, та не пізніше 60 робочих днів з дня набрання чинності змінами до технічного регламенту, зазначеними в частині п’ятій та пункті 4 частини шостої цієї статті, або втрати чинності технічним регламентом, згідно з яким призначено орган з оцінки відповідності.\nУ разі видання наказу про скорочення сфери призначення орган, що призначає, видає призначеному органу свідоцтво про призначення із внесеними змінами, пов’язаними із скороченням сфери призначення.\nСвідоцтво про призначення вважається відкликаним або визнаним недійсним, його дія - призупиненою або поновленою з дня доведення до відома призначеного органу відповідного наказу органу, що призначає, шляхом внесення відомостей про видання такого наказу до реєстру призначених органів та визнаних незалежних організацій.\nСвідоцтво про призначення із внесеними змінами, пов’язаними із скороченням сфери призначення, набирає чинності з дня його доведення до відома призначеного органу шляхом внесення відомостей про скорочення сфери його призначення до реєстру призначених органів та визнаних незалежних організацій.\nПодання скарги чи пред’явлення позову не зупиняє дію відповідного наказу органу, що призначає, про призупинення чи поновлення дії, відкликання, визнання недійсним свідоцтва про призначення або скорочення сфери призначення\";\nу частині десятій:\nпункт 1 після слів \"або скасування атестатів про акредитацію призначених органів\" доповнити словами \"та їхніх власних акредитованих випробувальних лабораторій\";\nпункт 2 після слів \"про закінчення строку дії атестатів про акредитацію призначених органів\" доповнити словами \"та їхніх власних акредитованих випробувальних лабораторій\", а після слів \"з наданням відомостей про подання такими призначеними органами\" - словами \"чи їхніми власними акредитованими випробувальними лабораторіями\";\n5) статтю 37 -1 викласти в такій редакції:\n\" Стаття 37 -1 . Правові наслідки скорочення сфери призначення, призупинення чи припинення дії свідоцтва про призначення\n1. У разі скорочення сфери призначення, призупинення чи припинення дії свідоцтва про призначення або у разі скасування свідоцтва про призначення у межах усієї сфери призначення чи її частини у порядку адміністративного оскарження відповідно до Закону України \"Про адміністративну процедуру\" та/або до адміністративного суду відповідні призначені органи припиняють виконання завдань з оцінки відповідності та посилання у своїй документації і рекламі на призначення в межах усієї сфери призначення чи її частини, щодо якої видано наказ про скорочення сфери призначення, призупинення дії, відкликання, визнання недійсним або скасування свідоцтва про призначення.\n2. Орган, що призначає, за пропозицією відповідного державного органу вживає відповідних заходів для того, щоб комплекти документації, пов’язаної з виконанням призначеним органом завдань з оцінки відповідності вимогам технічних регламентів у межах усієї сфери призначення чи її частини, щодо якої видано наказ про скорочення сфери призначення, призупинення дії, відкликання або визнання недійсним свідоцтва про призначення, або у разі скасування свідоцтва про призначення у межах усієї сфери призначення чи її частини у порядку адміністративного оскарження відповідно до Закону України \"Про адміністративну процедуру\" та/або до адміністративного суду, у подальшому опрацьовувалися іншим призначеним органом або зберігалися для надання їх на запити органу, що призначає, та органів державного ринкового нагляду.\nПорядок передачі та зберігання комплектів документації, пов’язаної з виконанням призначеними органами завдань з оцінки відповідності вимогам технічних регламентів, у разі скорочення сфери призначення, призупинення чи припинення дії свідоцтва про призначення встановлюється центральним органом виконавчої влади, що забезпечує формування державної політики у сфері технічного регулювання.\n3. У разі скорочення сфери призначення, призупинення чи припинення дії свідоцтва про призначення документи про відповідність, видані відповідними призначеними органами, залишаються чинними, якщо інше не передбачено законодавством або якщо дія таких документів про відповідність не буде призупинена чи припинена іншим призначеним органом, якому передано відповідні комплекти документації для подальшого опрацювання чи зберігання\";\n6) частину другу статті 38 доповнити абзацами такого змісту:\n\"Позапланові перевірки призначених органів, визначені пунктом 1 частини четвертої статті 37 цього Закону, здійснюються органом, що призначає, за місцем провадження діяльності призначеного органу або у приміщенні органу, що призначає.\nМоніторинг призначених органів, що проводиться на підставі абзаців другого та/або третього цієї частини, здійснюється у приміщенні органу, що призначає, у порядку, встановленому центральним органом виконавчої влади, що забезпечує формування державної політики у сфері технічного регулювання\";\n7) статтю 39 викласти в такій редакції:\n\" Стаття 39. Вимоги до порядку призначення\n1. Видача свідоцтва про призначення, розширення та скорочення сфери призначення, призупинення, припинення і поновлення дії та внесення змін до свідоцтва про призначення здійснюються на безоплатній основі.\n2. Порядок видачі або відмови у видачі, внесення змін до свідоцтва про призначення, розширення або скорочення сфери призначення, призупинення, припинення чи поновлення дії свідоцтва про призначення встановлюється Кабінетом Міністрів України відповідно до положень Закону України \"Про адміністративну процедуру\", Закону України \"Про дозвільну систему у сфері господарської діяльності\" та з урахуванням особливостей, визначених цим Законом\";\n8) у частині четвертій статті 40:\nв абзаці першому слова \"набрання законної сили судовим рішенням про призупинення дії свідоцтва про призначення або скорочення сфери призначення\" замінити словами \"з дня набрання чинності рішенням про скасування свідоцтва про призначення у частині сфери призначення у порядку адміністративного оскарження відповідно до Закону України \"Про адміністративну процедуру\" та/або до адміністративного суду\";\nабзац другий викласти в такій редакції:\n\"Не пізніше п’яти робочих днів з дня видання наказу про відкликання чи визнання недійсним свідоцтва про призначення або з дня набрання чинності рішенням про його скасування у порядку адміністративного оскарження відповідно до Закону України \"Про адміністративну процедуру\" та/або до адміністративного суду відомості про такий призначений орган підлягають виключенню з переліку призначених органів щодо відповідного технічного регламенту\";\n9) у статті 41 :\nу частині четвертій слова \"скасувати документ про відповідність\" замінити словами \"припинити дію документа про відповідність\";\nу частині п’ятій слова \"скасувати їх\" замінити словами \"припинити їхню дію\";\n10) в абзаці другому частини першої статті 42 слова \"їх призупинення або скасування\" замінити словами \"призупинення або припинення їхньої дії\".\n131. У Законі України \"Про ліцензування видів господарської діяльності\" (Відомості Верховної Ради України, 2015 р., № 23, ст. 158 із наступними змінами):\n1) у частині першій статті 1:\nу пункті 10 слова \"інформації та на паперових носіях у разі\" замінити словами \"інформації, у тому числі відсканованих\";\nу пункті 11 слова \"ліцензія яких анульована\" замінити словами \"дія ліцензії яких припинена\";\nдоповнити пунктами 12 і 13 такого змісту:\n\"12) недостовірні дані - інформація, надана органу ліцензування здобувачем ліцензії або ліцензіатом у підтвердних документах, що не відповідає фактичному стану здобувача ліцензії або ліцензіата на момент подання таких документів. Не вважаються недостовірними дані, підстава наведення яких суб’єктом господарювання не могла бути для нього завідомо неналежною;\n13) особливості ліцензування - застосування до порядку ліцензування господарської діяльності вимог, передбачених спеціальними законами, інших, ніж вимоги, визначені цим Законом\";\n2) у статті 2 :\nчастину першу доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері ліцензування регулюються Законом України \"Про адміністративну процедуру\" з урахуванням особливостей, визначених цим Законом\";\nчастину другу викласти в такій редакції:\n\"2. Дія цього Закону не поширюється на ліцензування таких видів господарської діяльності:\n1) банківська діяльність, діяльність з надання фінансових послуг та діяльність із здійснення операцій з готівкою, ліцензування яких здійснює Національний банк України відповідно до закону;\n2) діяльність у сфері медіа, що здійснюється відповідно до Закону України \"Про медіа\";\n3) виробництво і торгівля спиртом етиловим, спиртовими дистилятами, біоетанолом, алкогольними напоями, тютюновими виробами, рідинами, що використовуються в електронних сигаретах, пальним, зберігання пального, що виробляються відповідно до Закону України \"Про державне регулювання виробництва і обігу спирту етилового, спиртових дистилятів, біоетанолу, алкогольних напоїв, тютюнових виробів, тютюнової сировини, рідин, що використовуються в електронних сигаретах, та пального\";\n4) діяльність у сфері електроенергетики, що здійснюється відповідно до законів України \"Про ринок електричної енергії\" , \"Про Національну комісію, що здійснює державне регулювання у сферах енергетики та комунальних послуг\" ;\n5) діяльність на ринку природного газу, що здійснюється відповідно до законів України \"Про ринок природного газу\" , \"Про Національну комісію, що здійснює державне регулювання у сферах енергетики та комунальних послуг\" ;\n6) транспортування нафти, нафтопродуктів магістральними трубопроводами, що здійснюється відповідно до Закону України \"Про Національну комісію, що здійснює державне регулювання у сферах енергетики та комунальних послуг\";\n7) централізоване водопостачання та централізоване водовідведення, ліцензування яких здійснює Національна комісія, що здійснює державне регулювання у сферах енергетики та комунальних послуг, відповідно до законів України \"Про питну воду та питне водопостачання\", \"Про Національну комісію, що здійснює державне регулювання у сферах енергетики та комунальних послуг\" ;\n8) виробництво теплової енергії, транспортування теплової енергії магістральними і місцевими (розподільними) тепловими мережами, постачання теплової енергії, ліцензування якої здійснює Національна комісія, що здійснює державне регулювання у сферах енергетики та комунальних послуг, відповідно до Закону України \"Про Національну комісію, що здійснює державне регулювання у сферах енергетики та комунальних послуг\";\n9) діяльність у сфері використання ядерної енергії, що здійснюється відповідно до Закону України \"Про дозвільну діяльність у сфері використання ядерної енергії\";\n10) професійна діяльність на ринках капіталу та організованих товарних ринках, ліцензування якої здійснює Національна комісія з цінних паперів та фондового ринку відповідно до законів України \"Про державне регулювання ринків капіталу та організованих товарних ринків\", \"Про ринки капіталу та організовані товарні ринки\" ;\n11) діяльність на ринку азартних ігор, що здійснюється відповідно до Закону України \"Про державне регулювання діяльності щодо організації та проведення азартних ігор\";\nчастину третю виключити;\nчастину п’яту викласти в такій редакції:\n\"5. Господарська діяльність на підставі ліцензії, виданої органом ліцензування, провадиться на всій території України, крім випадків, встановлених законом\";\n3) у частині першій статті 3:\nпункт 2 викласти в такій редакції:\n\"2) принципі екстериторіальності, згідно з яким дія ліцензії поширюється на всю територію України, незалежно від органу ліцензування, який її видав, крім випадків, встановлених законом\";\nабзац четвертий пункту 3 викласти в такій редакції:\n\"виключно законами визначаються підстави для видачі ліцензії, залишення заяви про отримання ліцензії без руху, без розгляду, закриття провадження, відмови у видачі ліцензії, переоформлення ліцензії, розширення провадження виду господарської діяльності ліцензіатом, зупинення, відновлення дії ліцензії повністю або частково, припинення дії ліцензії повністю або частково і строки прийняття та набрання чинності рішеннями органів ліцензування\";\n4) у статті 4 :\nу частині першій:\nпункт 4 після слова \"форму\" доповнити словом \"щорічного\", а після слів \"ліцензійного звіту\" - словами \"і щорічного звіту про виявлення провадження господарської діяльності, що підлягає ліцензуванню, без отримання ліцензії або у період зупинення дії ліцензії\";\nпункт 7 після слова \"цілей\" доповнити словами \"забезпечення діяльності\", слова \"їхніх керівників\" виключити, а слова \"інформацію, документи чи матеріали\" замінити словами \"іншу інформацію чи матеріали, що стосуються повноважень такої ради\";\nу пункті 13 слова \"ліцензіатів на дії\" заміти словами \"ліцензіатів на рішення, дії\";\nдоповнити пунктами 15-17 такого змісту:\n\"15) надає роз’яснення положень законодавства з питань ліцензування у сфері господарської діяльності;\n16) складає протоколи про адміністративні правопорушення;\n17) порушує питання щодо відповідальності посадових осіб органів ліцензування, які прийняли рішення, щодо якого Експертно-апеляційною радою з питань ліцензування виявлено порушення законодавства у сфері ліцензування за результатом розгляду скарги\";\nдоповнити частиною третьою такого змісту:\n\"3. Положення частини другої цієї статті не застосовуються до органів ліцензування, що здійснюють ліцензування відповідно до пунктів 1, 2, 4-10 частини другої статті 2 цього Закону\";\n5) у статті 5 :\nу пункті 1 частини другої слова \"ліцензіатів на дії\" заміти словами \"ліцензіатів на рішення, дії\";\nчастину сьому викласти в такій редакції:\n\"7. У разі надходження до спеціально уповноваженого органу з питань ліцензування скарги на рішення, дії (бездіяльність) органу ліцензування щодо порушення ним законодавства у сфері ліцензування спеціально уповноважений орган з питань ліцензування протягом трьох робочих днів з дня її одержання:\n1) повідомляє листом або за допомогою технічних засобів електронної комунікації здобувача ліцензії чи ліцензіата, а також орган ліцензування про прийняття скарги до розгляду або про залишення скарги без руху, без розгляду, або про закриття провадження відповідно до Закону України \"Про адміністративну процедуру\" та з урахуванням особливостей, визначених цим Законом.\nНе пізніше наступного робочого дня з дня отримання повідомлення про прийняття спеціально уповноваженим органом з питань ліцензування скарги до розгляду орган ліцензування вносить до ліцензійного реєстру дату і номер повідомлення спеціально уповноваженого органу з питань ліцензування про розгляд скарги Експертно-апеляційною радою з питань ліцензування та розміщує інформацію про зупинення дії рішення органу ліцензування, що оскаржується, до видання спеціально уповноваженим органом з питань ліцензування розпорядження на підставі рішення Експертно-апеляційної ради з питань ліцензування;\n2) запрошує відповідного здобувача ліцензії чи ліцензіата та орган ліцензування до участі в засіданні Експертно-апеляційної ради з питань ліцензування;\n3) запитує в органу ліцензування копії документів, що стосуються оскаржуваних рішень (крім відомостей, які містяться у відкритих реєстрах), у межах матеріалів ліцензійної справи ліцензіата;\n4) передає скаргу та інші документи (у міру надходження) до Експертно-апеляційної ради з питань ліцензування.\nУ разі потреби спеціально уповноважений орган з питань ліцензування може запитати в органу ліцензування додаткові документи, що стосуються прийняття органом ліцензування оскаржуваного рішення. З метою оперативного опрацювання відповідні запити можуть передаватися за допомогою технічних засобів електронної комунікації.\nСкарга до спеціально уповноваженого органу з питань ліцензування складається в довільній формі з урахуванням вимог Закону України \"Про адміністративну процедуру\", а також повинна містити відомості про розгляд зазначеного у скарзі питання в суді\";\nу частині восьмій:\nв абзаці другому після слів \"відповідно до цього Закону до дня\" доповнити словами \"набрання чинності рішенням за результатами розгляду скарги та\", а слова \"здобувачів ліцензій, ліцензіатів на дії\" замінити словами \"здобувачів ліцензій, ліцензіатів на рішення, дії\";\nв абзацах третьому, четвертому і шостому слова \"ліцензіатів на дії\" замінити словами \"ліцензіатів на рішення, дії\";\nв абзаці шостому слово \"анульованою\" замінити словами \"такою, що припинила дію\";\nабзац четвертий частини дев’ятої замінити трьома новими абзацами такого змісту:\n\"Експертно-апеляційна рада з питань ліцензування приймає рішення про закриття провадження за скаргою на підставі:\nзаяви ліцензіата або здобувача ліцензії про відкликання такої скарги;\nу разі розгляду скарги в суді\";\nу частині одинадцятій:\nв абзаці третьому слово \"звернень\" виключити;\nв абзаці четвертому слова \"ліцензії на дії\" замінити словами \"ліцензії на рішення, дії\";\nпісля абзацу одинадцятого доповнити новим абзацом такого змісту:\n\"Експертно-апеляційна рада з питань ліцензування може приймати рішення про необхідність проведення позапланової перевірки додержання відповідним органом ліцензування законодавства у сфері ліцензування\".\nУ зв’язку з цим абзаци дванадцятий - вісімнадцятий вважати відповідно абзацами тринадцятим - дев’ятнадцятим;\nв абзаці вісімнадцятому слова \"рекомендованим листом або\" виключити, а слова \"засобів телекомунікацій\" замінити словами \"технічних засобів електронної комунікації\";\nдоповнити абзацами такого змісту:\n\"Орган ліцензування, який одержав погодження спеціально уповноваженого органу з питань ліцензування на проведення позапланової перевірки додержання ліцензіатом вимог ліцензійних умов на підставах, передбачених пунктами 2, 4 або 5 частини третьої статті 19 цього Закону, зобов’язаний у встановлений у погодженні строк провести позапланову перевірку.\nСтрок дії погодження не може перевищувати 90 календарних днів з моменту його одержання органом ліцензування. Після закінчення строку дії погодження перевірка забороняється\";\n6) у статті 6 :\nу частині другій:\nу пункті 1:\nв абзаці восьмому слова \"або звуження\" виключити;\nпісля абзацу дев’ятого доповнити новим абзацом такого змісту:\n\"Орган ліцензування за наявності підстав, передбачених цим Законом, повідомляє про залишення заяви без руху, про відмову у зміні даних, зазначених у заяві, документах та відомостях, що додавалися до заяви про отримання ліцензії, про припинення розгляду заяви про отримання ліцензії або про розширення провадження виду господарської діяльності\".\nУ зв’язку з цим абзац десятий вважати абзацом одинадцятим;\nв абзаці одинадцятому слова \"розширення, звуження провадження\" замінити словами \"розширення провадження\", а після слів \"з дня\" доповнити словами \"доведення таких рішень до відома ліцензіата шляхом\";\nу пункті 5 слова \"у паперовій та/або електронній\" замінити словами \"в електронній\";\nу пункті 7 слово \"та\" виключити;\nу пункті 8 слова \"не пізніше робочого дня, наступного за днем їх прийняття\" замінити словами \"наступного робочого дня після їх прийняття\";\nпункт 9 після слова \"звіт\" доповнити словами \"і щорічний звіт про виявлення провадження господарської діяльності, що підлягає ліцензуванню, без отримання ліцензії або у період зупинення дії ліцензії\";\nпункт 10 виключити;\nу пункті 11 слово \"резидентами\" замінити словами \"та/або торговельних відносин з резидентами\";\nу пункті 12 слова \"рішення суду\" замінити словами \"судового рішення\";\nчастину третю викласти в такій редакції:\n\"3. Рішення органу ліцензування оформлюються адміністративним актом за підписом керівника органу або його заступника згідно з розподілом повноважень, або іншої уповноваженої особи. Повідомлення органу ліцензування про залишення заяви без руху, про відмову у зміні даних, зазначених у заяві, документах та відомостях, що додавалися до заяви про отримання ліцензії, припинення розгляду заяви про отримання ліцензії або про розширення провадження виду господарської діяльності оформлюються за підписом посадової особи органу ліцензування\";\nв абзаці першому частини четвертої слова \"ліцензійних умов та складання актів за результатом їх проведення\" замінити словами \"ліцензійних умов, складання актів за результатами їх проведення та видачі розпоряджень про усунення порушень ліцензійних умов\";\nу пункті 2 частини п’ятої слово \"календарних\" замінити словом \"робочих\";\n7) у статті 7 :\nу частині першій:\nпункт 5 викласти в такій редакції:\n\"5) діяльність у сфері електроенергетики, яка ліцензується відповідно до законів України \"Про ринок електричної енергії\" , \"Про Національну комісію, що здійснює державне регулювання у сферах енергетики та комунальних послуг\" ;\nдоповнити пунктом 5 -1 такого змісту:\n\"5 -1 ) діяльність у сфері використання ядерної енергії, яка ліцензується відповідно до Закону України \"Про дозвільну діяльність у сфері використання ядерної енергії\";\nпункт 26 доповнити словами \"яка ліцензується відповідно до Закону України \"Про Національну комісію, що здійснює державне регулювання у сферах енергетики та комунальних послуг\";\nу пункті 27 слова \"з урахуванням особливостей, визначених Законом України \"Про ринок природного газу\" замінити словами \"відповідно до законів України \"Про ринок природного газу\" , \"Про Національну комісію, що здійснює державне регулювання у сферах енергетики та комунальних послуг\" ;\nчастину другу викласти в такій редакції:\n\"2. Ліцензування видів господарської діяльності, що відповідно до цієї статті ліцензуються з урахуванням особливостей, визначених законами України у відповідних сферах, здійснюється з дотриманням вимог Закону України \"Про адміністративну процедуру\" та статті 3 цього Закону\";\n8) абзац перший частини другої статті 8 викласти в такій редакції:\n\"2. У разі скасування ліцензування виду господарської діяльності або частини виду господарської діяльності орган ліцензування втрачає повноваження органу ліцензування цього виду господарської діяльності або частини виду господарської діяльності, а ліцензії, видані на право здійснення цього виду господарської діяльності або частини виду господарської діяльності, вважаються відкликаними\";\n9) у статті 9 :\nабзац перший частини восьмої виключити;\nу частині дев’ятій:\nу пункті 1:\nв абзаці першому слова і цифру \"відповідно до частини сьомої статті 9 Закону України \"Про адміністративні послуги\", щодо\" замінити словами і цифрою \"відповідно до Закону України \"Про адміністративну процедуру\" та частини сьомої статті 9 Закону України \"Про адміністративні послуги\" та відомості про\";\nв абзаці четвертому слова \"відомостей про\" виключити, а після слова \"для\" доповнити словами \"осіб з інвалідністю та інших\";\nв абзаці п’ятому слова \"інформації про підтвердження відсутності\" замінити словом \"відсутність\", а слова \"Закону України \"Про захист економічної конкуренції\", резидентами\" - словами \" Закону України \"Про захист економічної конкуренції\" та/або торговельних відносин з резидентами\";\nабзац четвертий пункту 3 викласти в такій редакції:\n\"строку повідомлення органу ліцензування про зміни даних, зазначених у заяві, документах та відомостях, що додавалися до заяви про отримання ліцензії, який не повинен перевищувати один місяць з дня настання таких змін\";\nабзац третій пункту 4 після слова \"для\" доповнити словами \"осіб з інвалідністю та інших\";\nпункт 1 частини одинадцятої викласти в такій редакції:\n\"1) заяв про отримання, переоформлення ліцензії, зупинення та відновлення дії ліцензії повністю або частково, розширення провадження виду господарської діяльності ліцензіатом, припинення дії ліцензії повністю або частково\";\n10) у статті 10 :\nпункт 1 частини першої викласти в такій редакції:\n\"1) шляхом особистого звернення\";\nчастину п’яту доповнити словами \"власноручно або з використанням електронного підпису відповідно до вимог Закону України \"Про електронну ідентифікацію та електронні довірчі послуги\";\nу частині сьомій слова \"у паперовій формі\" замінити словами \"шляхом особистого звернення\";\nчастину восьму викласти в такій редакції:\n\"8. При поданні до органу ліцензування заяви про отримання ліцензії шляхом особистого звернення разом з підтвердними документами уповноважена посадова особа органу ліцензування на двох примірниках опису документів проставляє відмітку про дату прийняття документів, засвідчує її своїм підписом та зазначає своє прізвище, власне ім’я, по батькові (за наявності), посаду і реєстраційний номер.\nОдин примірник опису видається здобувачу ліцензії, представнику здобувача ліцензії уповноваженою посадовою особою одразу після заповнення, а другий примірник опису залишається в органі ліцензування\";\n11) у статті 11 :\nв абзаці другому частини першої слово \"нарочно\" замінити словами \"шляхом особистого звернення\";\nчастину другу викласти в такій редакції:\n\"2. Заява про отримання ліцензії повинна містити інформацію про:\n1) найменування органу ліцензування, до якого вона подається;\n2) здобувача ліцензії:\nдля юридичної особи - повне найменування, ідентифікаційний код, місцезнаходження, перелік відокремлених підрозділів, у межах яких планується провадження господарської діяльності, що підлягає ліцензуванню, номер абонента кінцевого (термінального) обладнання, адреса електронної пошти;\nдля фізичної особи - підприємця - прізвище, власне ім’я, по батькові (за наявності), адреса задекларованого/зареєстрованого місця проживання (перебування), реєстраційний номер облікової картки платника податків або серія (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта), номер абонента кінцевого (термінального) обладнання, адреса електронної пошти.\nУ разі подання заяви уповноваженим представником здобувача ліцензії у заяві додатково зазначаються такі самі відомості про такого представника;\n3) вид господарської діяльності (повністю або частково), зазначений у статті 7 цього Закону, на провадження якого здобувач ліцензії має намір отримати ліцензію;\n4) дату складення заяви\";\nу частині третій:\nу пункті 2 слова \"повідомлення про відмову через свої релігійні переконання від прийняття реєстраційного номера облікової картки платника податків\" замінити словами \"наявність у них права здійснювати будь-які платежі за серією та номером паспорта громадянина України\";\nу пункті 3 слова \"у паперовій формі\" замінити словами \"шляхом особистого звернення\";\n12) у статті 12 :\nназву викласти в такій редакції:\n\" Стаття 12. Порядок прийняття заяви про отримання ліцензії до розгляду та підстави для залишення її без руху або без розгляду чи закриття провадження\";\nчастину першу викласти в такій редакції:\n\"1. Орган ліцензування протягом трьох робочих днів з дня одержання заяви про отримання ліцензії встановлює наявність або відсутність підстав для залишення її без руху або без розгляду чи закриття провадження відповідно до Закону України \"Про адміністративну процедуру\" з урахуванням особливостей, визначених цим Законом, і в разі їх наявності повідомляє заявника письмово або за допомогою технічних засобів електронної комунікації про залишення заяви без руху або приймає рішення про залишення заяви про отримання ліцензії без розгляду чи про закриття провадження\";\nу частині другій:\nв абзаці першому слово \"розгляду\" замінити словом \"руху\";\nпункт 2 викласти в такій редакції:\n\"2) заява або хоча б один з документів, що додається до заяви про отримання ліцензії, оформлений з порушенням вимог цього Закону, складений не за встановленою формою або не містить даних, які обов’язково вносяться до них згідно з цим Законом\";\nпункт 3 виключити;\nдоповнити абзацами такого змісту:\n\"Підставою для залишення заяви про отримання ліцензії без розгляду є подання заяви з порушенням строків, передбачених цим Законом.\nПідставою для закриття провадження також є підписання заяви або хоча б одного з документів, що додаються до заяви про отримання ліцензії, особою, яка не має на це повноважень\";\nу частині третій:\nабзац перший після слова \"розгляду\" доповнити словами \"чи закриття провадження\";\nпункти 1 і 3 викласти в такій редакції:\n\"1) найменування органу ліцензування, дата прийняття та реєстраційний номер рішення, прізвище, власне ім’я, по батькові (за наявності) керівника органу ліцензування або його заступника згідно з розподілом повноважень, або іншої уповноваженої особи, дата заяви про отримання ліцензії\";\n\"3) дані про здобувача ліцензії (найменування та ідентифікаційний код юридичної особи або прізвище, власне ім’я, по батькові (за наявності) та реєстраційний номер облікової картки платника податків фізичної особи - підприємця чи серія (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта)\";\nпункт 4 після слова \"розгляду\" доповнити словами \"чи закриття провадження\";\nдоповнити абзацами такого змісту:\n\"Рішення про залишення заяви про отримання ліцензії без розгляду чи про закриття провадження набирає чинності з дня доведення такого рішення до відома ліцензіата шляхом оприлюднення на офіційному веб-сайті органу ліцензування наступного робочого дня після його прийняття.\nУ повідомленні про залишення заяви про отримання ліцензії без руху зазначаються:\nнайменування органу ліцензування, дата прийняття та реєстраційний номер повідомлення, прізвище, власне ім’я, по батькові (за наявності) посадової особи органу ліцензування, дата заяви про отримання ліцензії;\nвид господарської діяльності, зазначений здобувачем ліцензії у заяві про отримання ліцензії;\nдані про здобувача ліцензії (найменування та ідентифікаційний код юридичної особи або прізвище, власне ім’я, по батькові (за наявності) та реєстраційний номер облікової картки платника податків фізичної особи - підприємця чи серія (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта);\nперелік обґрунтованих підстав для залишення заяви про отримання ліцензії без руху і пропозиції щодо порядку їх усунення, викладені в чіткій та однозначній формі.\nПовідомлення про залишення заяви про отримання ліцензії без руху або рішення про залишення заяви про отримання ліцензії без розгляду може бути оскаржено до Експертно-апеляційної ради з питань ліцензування у порядку, передбаченому Законом України \"Про адміністративну процедуру\", та/або до адміністративного суду\";\nу частині п’ятій:\nабзац перший після слова \"для\" доповнити словами \"повідомлення про залишення заяви про отримання ліцензії без руху або\";\nв абзаці другому слово \"розгляду\" замінити словом \"руху\";\nдоповнити абзацом такого змісту:\n\"Не допускається залишення заяви про отримання ліцензії без руху з причин, раніше не зазначених у повідомленні про залишення заяви про отримання ліцензії без руху (крім випадків неусунення чи усунення не в повному обсязі здобувачем ліцензії причин, що стали підставою для залишення попередньої заяви про отримання ліцензії без руху, або наявності в новій інформації, поданій здобувачем ліцензії, підстав для залишення заяви про отримання ліцензії без руху)\";\nчастину шосту після слова \"без\" доповнити словами \"руху або без\";\n13) у статті 13 :\nв абзаці першому частини першої слова \"без розгляду\" замінити словами \"без руху, без розгляду або закриття провадження\";\nу частині другій:\nв абзаці першому слова \"його прийняття та підлягає обов’язковому оприлюдненню на офіційному веб-сайті органу ліцензування наступного робочого дня, після його прийняття\" замінити словами \"доведення такого рішення до відома здобувача ліцензії шляхом оприлюднення на офіційному веб-сайті органу ліцензування наступного робочого дня після його прийняття\";\nв абзаці другому слова \"ліцензування, суду\" замінити словами \"ліцензування у порядку, передбаченому Законом України \"Про адміністративну процедуру\", та/або до адміністративного суду\";\nу частині третій:\nдруге і третє речення пункту 2 виключити;\nу пункті 3 слова \"рішення суду\" замінити словами \"судове рішення\";\nдоповнити пунктом 4 такого змісту:\n\"4) отримання органом ліцензування інформації про те, що керівник або засновник (засновники) здобувача ліцензії є керівником або засновником (засновниками) суб’єкта господарювання, стосовно якого (яких) протягом останнього року до дня подання заяви про отримання ліцензії органом ліцензування відповідної сфери прийнято рішення про припинення дії ліцензії з підстав, передбачених пунктами 2, 6-10 частини дванадцятої статті 16 цього Закону\";\nу частині шостій:\nпункти 1 і 3 викласти в такій редакції:\n\"1) найменування органу ліцензування, дата прийняття та реєстраційний номер рішення, прізвище, власне ім’я, по батькові (за наявності) керівника органу ліцензування, його заступника згідно з розподілом повноважень або іншої уповноваженої особи, дата заяви про отримання ліцензії\";\n\"3) найменування та ідентифікаційний код юридичної особи в Єдиному державному реєстрі юридичних осіб, фізичних осіб - підприємців та громадських формувань або прізвище, власне ім’я, по батькові (за наявності) та реєстраційний номер облікової картки платника податків фізичної особи - підприємця чи серія (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта)\";\nдоповнити пунктом 6 такого змісту:\n\"6) строк та спосіб набрання чинності рішенням про відмову у видачі ліцензії, строк та порядок його оскарження відповідно до частини другої цієї статті\";\nчастини дев’яту і десяту викласти в такій редакції:\n\"9. Рішення про видачу ліцензії набирає чинності з дня доведення такого рішення до відома ліцензіата шляхом внесення запису про нього до ліцензійного реєстру та оприлюднення на офіційному веб-сайті органу ліцензування наступного робочого дня після його прийняття.\n10. У рішенні про видачу ліцензії зазначаються:\n1) найменування органу ліцензування, дата прийняття та реєстраційний номер рішення, прізвище, власне ім’я, по батькові (за наявності) керівника органу ліцензування, його заступника згідно з розподілом повноважень або іншої уповноваженої на це особи, дата заяви про отримання ліцензії;\n2) вид господарської діяльності або частина виду господарської діяльності, на який видана ліцензія;\n3) найменування та ідентифікаційний код юридичної особи в Єдиному державному реєстрі юридичних осіб, фізичних осіб - підприємців та громадських формувань або прізвище, власне ім’я, по батькові (за наявності) та реєстраційний номер облікової картки платника податків фізичної особи - підприємця чи серія (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта);\n4) реквізити рахунку для внесення плати за видачу ліцензії;\n5) строк та спосіб набрання чинності рішенням про видачу ліцензії відповідно до частини дев’ятої цієї статті\";\nчастину одинадцяту виключити;\nу частині дванадцятій слово \"строк\" замінити словами \"строк, крім ліцензій, строк дії яких встановлено законом\";\nдоповнити частиною сімнадцятою такого змісту:\n\"17. У разі подання здобувачем ліцензії, ліцензіатом заяви про відкликання раніше поданої ним заяви про отримання ліцензії або про розширення провадження виду господарської діяльності протягом строку, визначеного частиною восьмою статті 13 цього Закону, орган ліцензування припиняє розгляд заяви про отримання ліцензії або про розширення провадження виду господарської діяльності, про що повідомляє здобувача ліцензії, ліцензіата. Така заява про відкликання подається у довільній формі.\nУ разі припинення розгляду заяви про отримання ліцензії або про розширення провадження виду господарської діяльності здобувач ліцензії, ліцензіат має право повторно подати до органу ліцензування нову заяву про отримання ліцензії або про розширення провадження виду господарської діяльності.\nЗаява про відкликання заяви про отримання ліцензії або про розширення провадження виду господарської діяльності викладається у довільній формі і повинна містити найменування органу ліцензування, ідентифікаційний код юридичної особи в Єдиному державному реєстрі юридичних осіб, фізичних осіб - підприємців та громадських формувань або прізвище, власне ім’я, по батькові (за наявності) та реєстраційний номер облікової картки платника податків фізичної особи - підприємця чи серію (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта), суть заяви, дату складення\";\n14) у статті 14 :\nабзац четвертий частини першої виключити;\nчастину третю викласти в такій редакції:\n\"3. Внесення плати за видачу ліцензії підтверджується документом, виданим ліцензіату надавачем платіжних послуг у паперовій або електронній формі, або копією такого документа\";\n15) у статті 15 :\nчастину першу викласти в такій редакції:\n\"1. У разі обміну паспорта громадянина України - ліцензіата - фізичної особи - підприємця (для фізичних осіб, які мають відмітку в паспорті про право здійснювати платежі за серією та номером паспорта) така особа протягом п’яти робочих днів після настання зазначених змін подає до органу ліцензування повідомлення про таку зміну\";\nу частині другій:\nв абзаці першому слово \"всі\" виключити;\nпісля абзацу першого доповнити шістьма новими абзацами такого змісту:\n\"Зміна місця провадження господарської діяльності, створення нового (додаткового) місця провадження не є розширенням виду господарської діяльності, що підлягає ліцензуванню.\nУ разі зміни або створення нового місця провадження одного й того самого виду господарської діяльності ліцензіат подає до органу ліцензування повідомлення про зміну даних, зазначених у заяві, документах та відомостях, що додавалися до заяви про отримання ліцензії, разом із підтвердними документами відповідно до вимог, встановлених статтями 10 та 11 цього Закону.\nОрган ліцензування здійснює розгляд повідомлення про зміни даних, зазначених у заяві, документах та відомостях, що додавалися до заяви про отримання ліцензії, протягом 10 робочих днів та у разі відсутності підстав для відмови у внесенні змін даних, зазначених у заяві, документах та відомостях, що додавалися до заяви про отримання ліцензії, вносить оновлені відомості до ліцензійного реєстру.\nУ разі відмови у внесенні змін даних, зазначених у заяві, документах та відомостях, що додавалися до заяви про отримання ліцензії, орган ліцензування повідомляє про це ліцензіата з обґрунтуванням підстав для відмови.\nПідставою для відмови у зміні даних, зазначених у заяві, документах та відомостях, що додавалися до заяви про отримання ліцензії, є невідповідність таких даних вимогам ліцензійних умов.\nВідмову у внесенні змін даних, зазначених у заяві, документах та відомостях, що додавалися до заяви про отримання ліцензії, може бути оскаржено до Експертно-апеляційної ради з питань ліцензування у порядку, передбаченому Законом України \"Про адміністративну процедуру\", та/або до адміністративного суду\".\nУ зв’язку з цим абзац другий вважати абзацом восьмим;\nв абзаці восьмому слова \"також притягується\" замінити словом \"притягається\";\nу частині четвертій та абзаці першому частини п’ятої слова \"раніше видана ліцензія підлягає анулюванню\" замінити словами \"дія раніше виданої ліцензії підлягає припиненню\";\nчастину сьому викласти в такій редакції:\n\"7. Право на здійснення виду господарської діяльності, на який отримано ліцензію, може переходити від ліцензіата - фізичної особи - підприємця до іншої фізичної особи, яка є її спадкоємцем. Така ліцензія підлягає переоформленню органом ліцензування на ім’я спадкоємця протягом 30 календарних днів з дати набуття ним такого права, за умови відповідності спадкоємця вимогам відповідних ліцензійних умов.\nУ разі виникнення підстави для переоформлення ліцензії, передбаченої абзацом першим цієї частини, спадкоємець зобов’язаний протягом 30 календарних днів подати до органу ліцензування заяву про переоформлення ліцензії та документи (їх копії (фотокопії), засвідчені спадкоємцем), що підтверджують наявність підстави для переоформлення ліцензії.\nЗаява про переоформлення ліцензії розглядається органом ліцензування в порядку, встановленому для розгляду заяви про отримання ліцензії.\nРішення органу ліцензування про переоформлення ліцензії підлягає обов’язковому оприлюдненню на офіційному веб-сайті органу ліцензування і внесенню інформації про таке рішення до ліцензійного реєстру наступного робочого дня після його прийняття.\nРішення про переоформлення ліцензії повинно містити таку інформацію:\nнайменування органу ліцензування, дата прийняття та реєстраційний номер рішення, прізвище, власне ім’я, по батькові (за наявності) керівника органу ліцензування, його заступника згідно з розподілом повноважень або іншої уповноваженої особи, дата та номер заяви про переоформлення ліцензії;\nвид господарської діяльності (частина виду господарської діяльності), на який переоформлюється ліцензія;\nнайменування та ідентифікаційний код юридичної особи в Єдиному державному реєстрі юридичних осіб, фізичних осіб - підприємців та громадських формувань або прізвище, власне ім’я, по батькові (за наявності) та реєстраційний номер облікової картки платника податків фізичної особи - підприємця чи серія (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта);\nстрок та спосіб набрання чинності рішенням про переоформлення ліцензії відповідно до частини сьомої цієї статті.\nЗміна власника всього майна боржника у вигляді цілісного майнового комплексу відповідно до затвердженого судом плану санації не є підставою для переоформлення ліцензії. У такому разі товариство має право продовжувати здійснення господарської діяльності або видів господарської діяльності на підставі виданої раніше такому товариству відповідної чинної ліцензії.\nЗміна найменування ліцензіата (акціонерного товариства) у зв’язку із зміною типу акціонерного товариства або у зв’язку з перетворенням ліцензіата (акціонерного товариства) в інше господарське товариство не є підставою для переоформлення ліцензії. У такому разі товариство має право продовжувати здійснення господарської діяльності або видів господарської діяльності на підставі виданої раніше такому товариству відповідної чинної ліцензії.\nДія непереоформленої у встановлений строк ліцензії підлягає припиненню\";\nчастину восьму виключити;\nв абзаці другому частини дев’ятої слова \"за аналогією з порядком\" замінити словами \"в порядку, встановленому для\";\nу частині десятій слова \"або звуження\" виключити;\nчастину дванадцяту викласти в такій редакції:\n\"12. Повідомлення та заяви, що складаються ліцензіатами відповідно до цієї статті, повинні містити таку інформацію:\n1) найменування органу ліцензування;\n2) найменування та ідентифікаційний код ліцензіата - юридичної особи або прізвище, власне ім’я, по батькові (за наявності) та реєстраційний номер облікової картки платника податків ліцензіата - фізичної особи - підприємця чи серія (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта) згідно з відомостями з ліцензійного реєстру;\n3) суть повідомлення або заяви;\n4) дату складення повідомлення або заяви\";\n16) у статті 16 :\nу пункті 1 частини другої:\nперше речення абзацу першого доповнити словами \"із зазначенням причин та строку зупинення дії ліцензії повністю або частково\";\nв абзаці третьому слово \"робочих\" замінити словом \"календарних\";\nчастину четверту викласти в такій редакції:\n\"4. Рішення органу ліцензування про зупинення дії ліцензії повністю або частково на підставі пункту 1 частини другої цієї статті набирає чинності з дня доведення такого рішення до відома ліцензіата шляхом внесення запису про нього до ліцензійного реєстру та оприлюднення на офіційному веб-сайті органу ліцензування наступного робочого дня після його прийняття, а на підставі пунктів 2 і 3 частини другої цієї статті - через 10 робочих днів з дня доведення такого рішення до відома ліцензіата шляхом внесення запису про нього до ліцензійного реєстру та оприлюднення на офіційному веб-сайті органу ліцензування наступного робочого дня після його прийняття\";\nчастину п’яту доповнити словами \"з повідомленням про вручення або за допомогою технічних засобів електронної комунікації\";\nчастину сьому викласти в такій редакції:\n\"7. У разі якщо дія ліцензії зупинена повністю або частково на підставі пункту 2 частини другої цієї статті, дія ліцензії відновлюється повністю або частково за рішенням органу ліцензування, за умови подання ліцензіатом до органу ліцензування заяви та відомостей про усунення підстав, що стали причиною для зупинення дії ліцензії повністю або частково, та документа, що підтверджує сплату штрафу, накладеного відповідно до Кодексу України про адміністративні правопорушення.\nУ разі якщо дія ліцензії зупинена повністю або частково на підставі пункту 3 частини другої цієї статті, дія ліцензії відновлюється повністю або частково за рішенням органу ліцензування, за умови подання ліцензіатом до органу ліцензування заяви та документа, що підтверджує внесення плати за видачу ліцензії відповідно до частини третьої статті 14 цього Закону.\nЗаява ліцензіата про відновлення дії ліцензії повністю або частково не є підставою для прийняття органом ліцензування рішення про відновлення дії ліцензії повністю або частково, якщо подані разом з нею документи не підтверджують усунення підстав, що стали причиною для зупинення дії ліцензії повністю або частково\";\nчастину восьму доповнити абзацом такого змісту:\n\"Рішення органу ліцензування про відновлення дії ліцензії повністю або частково набирає чинності з дня доведення такого рішення до відома ліцензіата шляхом внесення запису про нього до ліцензійного реєстру та оприлюднення на офіційному веб-сайті органу ліцензування наступного робочого дня після його прийняття\";\nчастину дев’яту виключити;\nчастину десяту викласти в такій редакції:\n\"10. Рішення про зупинення/відновлення дії ліцензії повністю або частково має містити:\n1) найменування органу ліцензування, дату прийняття та реєстраційний номер рішення, прізвище, власне ім’я, по батькові (за наявності) керівника органу ліцензування, його заступника згідно з розподілом повноважень або іншої уповноваженої особи;\n2) підстави для зупинення/відновлення дії ліцензії повністю або частково;\n3) назву виду господарської діяльності (частини виду господарської діяльності), зазначеного в ліцензії, дія якої (частини якої) зупиняється/відновлюється;\n4) найменування та ідентифікаційний код юридичної особи або прізвище, власне ім’я, по батькові (за наявності) та реєстраційний номер облікової картки платника податків фізичної особи - підприємця чи серія (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта);\n5) місце провадження діяльності, в якому зупиняється/відновлюється провадження виду господарської діяльності (частини виду господарської діяльності), що підлягає ліцензуванню (зазначається за наявності більше ніж одного місця провадження діяльності, зазначеного в ліцензійній справі);\n6) строк зупинення дії ліцензії повністю або частково;\n7) строк та спосіб набрання чинності рішенням про зупинення дії ліцензії повністю або частково відповідно до частини четвертої цієї статті, строк та порядок його оскарження відповідно до частини одинадцятої цієї статті\";\nу частині одинадцятій слова \"ліцензування, суду\" замінити словами \"ліцензування у порядку, передбаченому Законом України \"Про адміністративну процедуру\", та/або до адміністративного суду\";\nу частині дванадцятій:\nв абзаці третьому пункту 1 слово \"робочих\" замінити словом \"календарних\";\nпункт 7 викласти в такій редакції:\n\"7) акт про виявлення недостовірності даних у повідомленні про зміну даних, зазначених у заяві, документах та відомостях, що надавалися разом із заявою про отримання ліцензії\";\nдоповнити пунктами 11 і 12 такого змісту:\n\"11) ненадання органу ліцензування ліцензіатом у строк, що перевищує два місяці з дня набрання чинності рішенням про зупинення дії ліцензії повністю або частково, заяви та відомостей про усунення підстав, визначених пунктом 2 частини другої цієї статті, що стали причиною для зупинення дії ліцензії повністю або частково, та/або документа, що підтверджує сплату штрафу, накладеного відповідно до Кодексу України про адміністративні правопорушення, а в разі якщо дія ліцензії зупинена повністю або частково на підставі пункту 3 частини другої цієї статті - документа, що підтверджує внесення плати за видачу ліцензії відповідно до частини третьої статті 14 цього Закону;\n12) судове рішення про припинення дії ліцензії\";\nу частині чотирнадцятій:\nв абзаці другому слово і цифру \"пунктом 1\" замінити словами і цифрами \"пунктами 1, 11 і 12\";\nв абзаці четвертому слова \"внесення до Єдиного державного реєстру\" замінити словами \"виявлення в Єдиному державному реєстрі\";\nу частині п’ятнадцятій:\nпункт 1 викласти в такій редакції:\n\"1) найменування органу ліцензування, дату прийняття та реєстраційний номер рішення, прізвище, власне ім’я, по батькові (за наявності) керівника органу ліцензування, його заступника згідно з розподілом повноважень або іншої уповноваженої особи\";\nу пункті 2 слова \"анулюється ліцензія\" замінити словами \"припиняється дія ліцензії\";\nпункт 3 викласти в такій редакції:\n\"3) найменування та ідентифікаційний код юридичної особи або прізвище, власне ім’я, по батькові (за наявності) та реєстраційний номер облікової картки платника податків фізичної особи - підприємця чи серію (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта)\";\nдоповнити пунктом 5 такого змісту:\n\"5) строк та спосіб набрання чинності рішенням про припинення дії ліцензії повністю або частково відповідно до частин шістнадцятої і сімнадцятої цієї статті, строк та порядок його оскарження відповідно до частини двадцять першої цієї статті\";\nчастину шістнадцяту викласти в такій редакції:\n\"16. Рішення про припинення дії ліцензії, прийняте на підставах, передбачених пунктами 1, 3-5, 9, 11 і 12 частини дванадцятої цієї статті, набирає чинності з дня доведення такого рішення до відома ліцензіата шляхом внесення запису про нього до ліцензійного реєстру та оприлюднення на офіційному веб-сайті органу ліцензування наступного робочого дня після його прийняття\";\nу частині сімнадцятій слова \"його прийняття\" замінити словами \"доведення такого рішення до відома ліцензіата шляхом внесення запису про нього до ліцензійного реєстру та оприлюднення на офіційному веб-сайті органу ліцензування наступного робочого дня після його прийняття\";\nчастину вісімнадцяту викласти в такій редакції:\n\"18. Орган ліцензування інформує ліцензіата щодо рішення про припинення дії ліцензії повністю або частково протягом п’яти робочих днів шляхом направлення йому рекомендованого листа з повідомленням про вручення або за допомогою технічних засобів електронної комунікації\";\nу частині дев’ятнадцятій слова \"ліцензіатів на дії\" замінити словами \"ліцензіатів на рішення, дії\";\nу частині двадцять першій після слів \"органу ліцензування\" доповнити словами \"про припинення дії ліцензії повністю або частково\", а слова \"ліцензування, суду\" замінити словами \"ліцензування у порядку, передбаченому Законом України \"Про адміністративну процедуру\", та/або до адміністративного суду\";\nдоповнити частиною двадцять другою такого змісту:\n\"22. Заяви, що складаються ліцензіатами відповідно до цієї статті, повинні містити найменування органу ліцензування, найменування та ідентифікаційний код ліцензіата - юридичної особи або прізвище, власне ім’я, по батькові (за наявності) та реєстраційний номер облікової картки платника податків ліцензіата - фізичної особи - підприємця чи серію (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта) згідно з відомостями з ліцензійного реєстру, суть заяви, дату складення заяви\";\n17) у статті 18 :\nу частині першій:\nв абзацах другому і третьому слова \"ліцензіатів на дії\" замінити словами \"ліцензіатів на рішення, дії\";\nв абзаці п’ятому слова \"без розгляду, відмову\" замінити словами \"без руху, без розгляду, закриття провадження, відмову\";\nв абзаці дев’ятому слова \"рішення суду\" замінити словами \"судове рішення\";\nв абзаці десятому слова \"ліцензіатів на дії\" замінити словами \"ліцензіатів на рішення, дії\";\nчастину другу виключити;\nв абзаці першому частини третьої слова \"ліцензіатів на дії\" замінити словами \"ліцензіатів на рішення, дії\";\n18) у статті 19 :\nабзац дванадцятий частини першої викласти в такій редакції:\n\"Положення цієї частини не застосовуються до органів ліцензування, що здійснюють ліцензування відповідно до пунктів 1, 2, 4-10 частини другої статті 2 цього Закону\";\nабзац дванадцятий частини третьої доповнити другим реченням такого змісту: \"Заява повинна містити найменування органу ліцензування, найменування та ідентифікаційний код ліцензіата - юридичної особи або прізвище, власне ім’я, по батькові (за наявності) та реєстраційний номер облікової картки платника податків ліцензіата - фізичної особи - підприємця чи серію (за наявності) та номер паспорта громадянина України (для фізичних осіб, які мають відмітку в паспорті про право здійснювати платежі за серією та номером паспорта) згідно з відомостями з ліцензійного реєстру, суть заяви, дату складення\";\n19) у частині першій статті 20 слова \"всі зміни даних, зазначених у заяві та документах\" замінити словами \"зміни даних, зазначених у заяві, документах та відомостях, що додавалися до заяви про отримання ліцензії\";\n20) у статті 21 \"Прикінцеві та перехідні положення\":\nв абзацах третьому і четвертому пункту 5 слова \"ліцензіатів на дії\" замінити словами \"ліцензіатів на рішення, дії\";\nдоповнити пунктом 6 -2 такого змісту:\n\"6 -2 . Рішення про анулювання ліцензії, прийняті до набрання чинності Законом України \"Про внесення змін до деяких законодавчих актів України у зв’язку з прийняттям Закону України \"Про адміністративну процедуру\", вважаються рішеннями про припинення дії ліцензії\";\n21) у тексті Закону, крім статті 21 , слово \"анулювання\" замінити словами \"припинення дії\".\n132. У Законі України \"Про побічні продукти тваринного походження, не призначені для споживання людиною\" (Відомості Верховної Ради України, 2015 р., № 24, ст. 171 із наступними змінами):\n1) статтю 3 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері поводження з побічними продуктами тваринного походження регулюються Законом України \"Про адміністративну процедуру\" з урахуванням особливостей, визначених цим Законом\";\n2) у частині четвертій статті 25 слова \"відповідно до вимог цього Закону\" замінити словами \"відповідно до вимог Закону України \"Про адміністративну процедуру\" та цього Закону\".\n133. У Законі України \"Про ринок природного газу\" (Відомості Верховної Ради України, 2015 р., № 27, ст. 234 із наступними змінами):\n1) частину першу статті 2 доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері функціонування ринку природного газу регулюються Законом України \"Про адміністративну процедуру\" з урахуванням особливостей, визначених цим Законом та Законом України \"Про Національну комісію, що здійснює державне регулювання у сферах енергетики та комунальних послуг\";\n2) частину п’яту статті 8 -1 доповнити словами \"з урахуванням вимог Закону України \"Про адміністративну процедуру\";\n3) частину четверту статті 9 після абзацу першого доповнити новим абзацом такого змісту:\n\"Рішення про відмову у видачі ліцензії на провадження певного виду господарської діяльності на ринку природного газу приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим абзац другий вважати абзацом третім;\n4) в абзаці першому частини першої статті 15 слово \"анульовано\" замінити словом \"припинено\";\n5) у статті 24 :\nчастину четверту доповнити абзацом такого змісту:\n\"Рішення про відмову у сертифікації приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nу тексті статті слово \"запит\" у всіх відмінках замінити словом \"заява\" у відповідному відмінку;\n6) у частині сьомій статті 25 слово \"анулювання\" замінити словом \"відкликання\";\n7) частину другу статті 26 доповнити абзацом такого змісту:\n\"Рішення про відмову у сертифікації відповідно до частини другої цієї статті приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\n8) у частині сьомій статті 47 -1 слово \"запиту\" замінити словом \"заяви\";\n9) пункт 4 частини третьої статті 59 викласти в такій редакції:\n\"4) припинення дії ліцензії\".\n134. У Законі України \"Про державну реєстрацію речових прав на нерухоме майно та їх обтяжень\" (Відомості Верховної Ради України, 2016 р., № 1, ст. 9 із наступними змінами):\n1) статтю 3 доповнити частиною шостою такого змісту:\n\"6. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері державної реєстрації речових прав на нерухоме майно та їх обтяжень регулюються Законом України \"Про адміністративну процедуру\" з урахуванням особливостей, визначених цим Законом\";\n2) у пункті 2 частини третьої статті 10 слова \"зупинення розгляду заяви про державну реєстрацію прав та їх обтяжень\" замінити словами \"залишення заяви про державну реєстрацію прав та їх обтяжень без руху\";\n3) у пунктах 4 і 5 частини першої статті 18 слова \"зупинення розгляду заяви\" замінити словами \"залишення заяви без руху\";\n4) у частині четвертій статті 20:\nв абзаці першому слова \"не приймається\" замінити словами \"не підлягає розгляду\";\nпункт 1 виключити;\nу пункті 2 слово \"невстановлення\" замінити словами \"неможливості встановлення\";\n5) у статті 23 :\nназву викласти в такій редакції:\n\" Стаття 23. Залишення заяви про державну реєстрацію прав без руху\";\nу частині першій:\nабзац перший викласти в такій редакції:\n\"1. Заяву про державну реєстрацію прав може бути залишено без руху в таких випадках\";\nдоповнити пунктом 1 -1 такого змісту:\n\"1 -1 ) відсутність документа, що підтверджує оплату адміністративних послуг у повному обсязі\";\nу частині другій слова \"про зупинення розгляду заяви про державну реєстрацію прав\" замінити словами \"про залишення заяви про державну реєстрацію прав без руху\";\nчастину третю викласти в такій редакції:\n\"3. Якщо заявник протягом 30 робочих днів з моменту отримання рішення про залишення заяви про державну реєстрацію прав без руху виконав вимоги державного реєстратора, зазначені у відповідному рішенні, розгляд заяви відновлюється на підставі рішення державного реєстратора про відновлення розгляду заяви.\nПеребіг строку державної реєстрації прав продовжується з моменту усунення обставин, що стали підставою для прийняття рішення про залишення заяви про державну реєстрацію прав без руху, з урахуванням часу, що минув до залишення такої заяви без руху\";\nв абзацах першому і другому частини четвертої слова \"зупинення розгляду заяви\" замінити словами \"залишення заяви без руху\";\n6) у пункті 8 частини першої статті 24 слова \"зупинення розгляду заяви про державну реєстрацію прав\" замінити словами \"залишення заяви про державну реєстрацію прав без руху\";\n7) у частинах четвертій і п’ятій статті 26 слова \"про зупинення розгляду заяви\" замінити словами \"про залишення заяви без руху\";\n8) у статті 37 :\nу частині третій:\nв абзаці першому слова \"своїх прав\" замінити словами \"своїх прав, але не більше трьох років з дня прийняття відповідного рішення, здійснення дії або бездіяльності\";\nв абзаці третьому слова \"своїх прав\" замінити словами \"своїх прав, але не більше шести місяців з дня прийняття відповідного рішення, здійснення дії або бездіяльності\";\nабзаци четвертий - шостий виключити;\nдоповнити абзацом такого змісту:\n\"Поновлення строку подання скарги не допускається\";\nу частині четвертій:\nперше речення абзацу першого після слів \"подається у письмовій формі\" доповнити словами \"безпосередньо до суб’єкта розгляду скарги\";\nдоповнити абзацом такого змісту:\n\"Подання скарги не зупиняє дію реєстраційної дії, що оскаржується\";\nу частині сьомій:\nв абзаці другому слова \"про зупинення розгляду заяви\" замінити словами \"про залишення заяви без руху\";\nв абзаці п’ятому слова \"зупинення розгляду заяви про державну реєстрацію прав\" замінити словами \"залишення заяви про державну реєстрацію прав без руху\";\nв абзаці дев’ятнадцятому слова \"про зупинення розгляду заяви\" замінити словами \"про залишення заяви без руху\".\n135. У Законі України \"Про державну реєстрацію юридичних осіб, фізичних осіб - підприємців та громадських формувань\" (Відомості Верховної Ради України, 2016 р., № 2, ст. 17 із наступними змінами):\n1) у частині першій статті 1:\nу пункті 1 слова \"ліцензії та\" виключити;\nв абзаці чотирнадцятому пункту 8 слово \"анулювання\" замінити словом \"скасування\";\nу пункті 11 слова \"ліцензування та\" виключити;\n2) в абзацах другому і четвертому частини п’ятої статті 6 слова \"за зверненнями громадян\" замінити словами \"за зверненнями\";\n3) у пунктах 2 і 3 частини першої статті 8 слова \"ліцензування видів господарської діяльності\" виключити;\n4) у статті 9 :\nу частині другій:\nпункт 45 викласти в такій редакції:\n\"45) відомості про ліцензування виду господарської діяльності суб’єкта господарювання:\nвид господарської діяльності або частина виду господарської діяльності, що підлягає ліцензуванню і який (яку) має право провадити ліцензіат на підставі ліцензії;\nдата прийняття і номер рішення про видачу ліцензії (із зазначенням найменування, місцезнаходження, ідентифікаційного коду органу ліцензування, який видав ліцензію);\nстрок дії ліцензії (у разі встановлення строку дії ліцензії законом);\nвідомості про місце (місця) провадження ліцензіатом виду господарської діяльності, що підлягає ліцензуванню (зокрема дата внесення відомостей про місце (місця) провадження виду господарської діяльності);\nвідомості про матеріально-технічну базу, що використовується ліцензіатом для провадження виду господарської діяльності, що підлягає ліцензуванню (за наявності в ліцензійних умовах вимог до такої бази);\nдата прийняття і номер рішення органу ліцензування про переоформлення ліцензії;\nпідстава прийняття, дата прийняття і номер рішення органу ліцензування про зупинення дії ліцензії повністю або частково (із зазначенням назви частини виду господарської діяльності, на провадження якого зупиняється дія ліцензії), дата набрання ним чинності;\nвідомості про місце (місця) провадження діяльності, в якому (яких) зупиняється провадження ліцензіатом виду господарської діяльності, що підлягає ліцензуванню;\nстрок зупинення дії ліцензії повністю або частково;\nдата прийняття і номер рішення органу ліцензування про відновлення дії ліцензії повністю або частково (із зазначенням назви частини виду господарської діяльності, на провадження якого відновлюється дія ліцензії);\nвідомості про місце (місця) провадження діяльності, в якому (яких) відновлюється провадження ліцензіатом виду господарської діяльності, що підлягає ліцензуванню;\nпідстава прийняття, дата прийняття і номер рішення органу ліцензування про припинення дії ліцензії повністю або частково (із зазначенням назви частини виду господарської діяльності, на провадження якого припиняється дія ліцензії), дата набрання ним чинності;\nвідомості про місце (місця) провадження діяльності, в якому (яких) припиняється провадження виду господарської діяльності, що підлягає ліцензуванню, у разі припинення дії ліцензії частково;\nдата прийняття і номер рішення органу ліцензування щодо розширення провадження виду господарської діяльності ліцензіатом із зазначенням частини виду господарської діяльності, провадження якого він розширив;\nмісце (місця) провадження діяльності, в якому (яких) провадитиметься діяльність у разі розширення виду господарської діяльності, що підлягає ліцензуванню;\nвідомості про оскарження здобувачем ліцензії, ліцензіатом рішення органу ліцензування до суду;\nвідомості про судове рішення із зазначенням результату розгляду оскаржуваного рішення органу ліцензування;\nвідомості про втрату чинності ліцензією у разі скасування ліцензування виду господарської діяльності;\nдата і номер повідомлення спеціально уповноваженого органу з питань ліцензування про прийняття до розгляду скарги ліцензіата на рішення, дії (бездіяльність) органу ліцензування щодо порушення законодавства у сфері ліцензування із зазначенням інформації про зупинення рішення органу ліцензування, що оскаржується;\nдата прийняття і номер рішення органу ліцензування про скасування прийнятого ним рішення на підставі розпорядження спеціально уповноваженого органу з питань ліцензування про розгляд скарги, рішення суду\";\nу пункті 46 слово \"анулювання\" замінити словами \"припинення дії\", а слово \"анульованого\" - словами \"визнаного таким, що припинив дію\";\nу частині четвертій:\nпункт 20 викласти в такій редакції:\n\"20) відомості про ліцензування виду господарської діяльності суб’єкта господарювання:\nвид господарської діяльності або частина виду господарської діяльності, що підлягає ліцензуванню і який (яку) має право провадити ліцензіат на підставі ліцензії;\nдата прийняття і номер рішення про видачу ліцензії (із зазначенням найменування, місцезнаходження, ідентифікаційного коду органу ліцензування, який видав ліцензію);\nстрок дії ліцензії (у разі встановлення строку дії ліцензії законом);\nвідомості про місце (місця) провадження ліцензіатом виду господарської діяльності, що підлягає ліцензуванню (зокрема дата внесення відомостей про місце (місця) провадження виду господарської діяльності);\nвідомості про матеріально-технічну базу, що використовується ліцензіатом для провадження виду господарської діяльності, що підлягає ліцензуванню (за наявності в ліцензійних умовах вимог до такої бази);\nпідстава прийняття, дата прийняття і номер рішення органу ліцензування про переоформлення ліцензії;\nпідстава прийняття, дата прийняття і номер рішення органу ліцензування про зупинення дії ліцензії повністю або частково (із зазначенням назви частини виду господарської діяльності, на провадження якого зупиняється дія ліцензії), дата набрання ним чинності;\nвідомості про місце (місця) провадження діяльності, в якому (яких) зупиняється провадження виду господарської діяльності, що підлягає ліцензуванню;\nстрок зупинення дії ліцензії повністю або частково;\nдата прийняття і номер рішення органу ліцензування про відновлення дії ліцензії повністю або частково (із зазначенням назви частини виду господарської діяльності, на провадження якого відновлюється дія ліцензії);\nвідомості про місце (місця) провадження діяльності, в якому (яких) відновлюється провадження ліцензіатом виду господарської діяльності, що підлягає ліцензуванню;\nпідстава прийняття, дата прийняття і номер рішення органу ліцензування про припинення дії ліцензії повністю або частково (із зазначенням назви частини виду господарської діяльності, на провадження якого припиняється дія ліцензії), дата набрання ним чинності;\nвідомості про місце (місця) провадження діяльності, в якому (яких) припиняється провадження ліцензіатом виду господарської діяльності, що підлягає ліцензуванню, у разі припинення дії ліцензії частково;\nдата прийняття і номер рішення органу ліцензування щодо розширення провадження виду господарської діяльності ліцензіатом із зазначенням назви частини виду господарської діяльності, провадження якого він розширив;\nмісце (місця) провадження діяльності, в якому (яких) провадитиметься діяльність у разі розширення провадження виду господарської діяльності, що підлягає ліцензуванню;\nвідомості про оскарження здобувачем ліцензії, ліцензіатом рішення органу ліцензування до суду;\nвідомості про судове рішення із зазначенням результату розгляду оскаржуваного рішення органу ліцензування;\nвідомості про втрату чинності ліцензії у разі скасування ліцензування виду господарської діяльності;\nдата і номер повідомлення спеціально уповноваженого органу з питань ліцензування про прийняття до розгляду скарги ліцензіатів на рішення, дії (бездіяльність) органу ліцензування щодо порушення законодавства у сфері ліцензування із зазначенням інформації про зупинення рішення органу ліцензування, що оскаржується;\nдата прийняття і номер рішення органу ліцензування про скасування прийнятого ним рішення на підставі розпорядження спеціально уповноваженого органу з питань ліцензування про розгляд скарги, рішення суду\";\nу пункті 21 слово \"анулювання\" замінити словами \"припинення дії\", а слово \"анульованого\" - словами \"визнаного таким, що припинив дію\";\n5) абзац другий частини шостої статті 11 виключити;\n6) у пункті 6 -1 частини п’ятнадцятої статті 17 слова \"анулювання свідоцтва про реєстрацію випуску акцій\" замінити словами \"припинення дії свідоцтва про реєстрацію випуску акцій\";\n7) у частині дев’ятій статті 25 слова \"або зупинення розгляду\" виключити;\n8) у частині четвертій статті 28 слово \"(легалізації)\" замінити словом \"створення\";\n9) в абзаці другому частини першої статті 33 слова \"зупинення розгляду документів або\" виключити;\n10) у статті 34 :\nу частині третій:\nабзаци четвертий - шостий виключити;\nдоповнити абзацом такого змісту:\n\"Поновлення строку подання скарги не допускається\";\nу частині четвертій:\nабзац перший після слів \"подається у письмовій формі\" доповнити словами \"безпосередньо до суб’єкта розгляду скарги\";\nдоповнити абзацом такого змісту:\n\"Подання скарги не зупиняє дію реєстраційної дії, що оскаржується\";\nу пункті 7 частини шостої слово \"анульовані\" замінити словом \"скасовані\";\nу частині сьомій:\nу пункті 1:\nв абзацах першому і другому слово \"анулювання\" замінити словом \"скасування\";\nв абзаці шостому слово \"анулюється\" замінити словом \"скасовується\";\nв абзаці сьомому слово \"анулювання\" замінити словом \"скасування\";\nв абзаці восьмому слово \"анулюванням\" замінити словом \"скасуванням\", а слово \"анулювання\" - словом \"скасування\";\nу пункті 6 слово \"анулювання\" замінити словом \"скасування\";\nв абзацах шістнадцятому і вісімнадцятому слова \"анулювання реєстраційної дії\" замінити словами \"скасування реєстраційної дії\";\nв абзаці дев’ятнадцятому слово \"анульованої\" замінити словом \"скасованої\".\n136. У Законі України \"Про наукову і науково-технічну діяльність\" (Відомості Верховної Ради України, 2016 р., № 3, ст. 25 із наступними змінами):\n1) статтю 3 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері наукової та науково-технічної діяльності регулюються Законом України \"Про адміністративну процедуру\" з урахуванням особливостей, визначених цим Законом\";\n2) у частині сьомій статті 28 -1 слово \"Скасування\" замінити словами \"Визнання недійсним\";\n3) у пункті 22 частини першої статті 42 слово \"скасовує\" замінити словами \"визнає недійсним\".\n137. Статтю 2 Закону України \"Про органи та осіб, які здійснюють примусове виконання судових рішень і рішень інших органів\" (Відомості Верховної Ради України, 2016 р., № 29, ст. 535) доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів щодо допуску до професії приватного виконавця, розгляду питань про притягнення приватного виконавця до дисциплінарної відповідальності, зупинення або припинення діяльності приватного виконавця регулюються Законом України \"Про адміністративну процедуру\" з урахуванням особливостей, визначених цим Законом\".\n138. У Законі України \"Про фінансову реструктуризацію\" (Відомості Верховної Ради України, 2016 р., № 32, ст. 555):\n1) статтю 3 доповнити частиною четвертою такого змісту:\n\"4. Відносини щодо прийняття, набрання чинності, припинення дії адміністративних актів, здійснення адміністративного провадження у сфері дії цього Закону регулюються Законом України \"Про адміністративну процедуру\" з урахуванням особливостей, визначених цим Законом\";\n2) абзац третій частини першої статті 19 викласти в такій редакції:\n\"У разі відсутності або невідповідності заяви чи згоди вимогам статті 18 цього Закону секретаріат за відповідних умов залишає заяву без руху та надає можливість для усунення її недоліків відповідно до Закону України \"Про адміністративну процедуру\". У разі повторного подання заяви боржником до спливу строку, визначеного частиною другою статті 4 цього Закону, секретаріат повертає боржнику заяву про реструктуризацію без розгляду та без початку процедури фінансової реструктуризації із зазначенням причини повернення\".\n139. У Законі України \"Про споживче кредитування\" (Відомості Верховної Ради України, 2017 р., № 1, ст. 2 із наступними змінами):\n1) частину п’яту статті 3 доповнити абзацом такого змісту:\n\"Відносини щодо прийняття, набрання чинності, виконання та припинення дії адміністративних актів у сфері споживчого кредитування регулюються Законом України \"Про адміністративну процедуру\" з урахуванням особливостей, визначених цим Законом та іншими законами, що регулюють діяльність на ринку фінансових послуг та на платіжному ринку\";\n2) у статті 5 :\nу пункті 7 частини другої слова \"розглядає звернення\" замінити словами \"розглядає заяви та звернення\", а слова \"за результатами розгляду звернень\" - словами \"за результатами їх розгляду\";\nчастину третю доповнити абзацом такого змісту:\n\"У межах здійснення нагляду за додержанням законодавства про захист прав споживачів фінансових послуг, у тому числі порушення встановлених законодавством вимог щодо взаємодії із споживачами при врегулюванні простроченої заборгованості (вимог щодо етичної поведінки), законодавства про рекламу фінансових послуг днем початку адміністративного провадження за ініціативою Національного банку України є день складення ним документа, в якому зафіксовані обставини, що можуть бути підставою для прийняття Національним банком України індивідуального акта щодо кредитодавця, нового кредитора та/або колекторської компанії. Документи, в яких фіксуватимуться такі обставини, визначаються нормативно-правовими актами Національного банку України\";\n3) у статті 22 :\nчастину першу після абзацу дев’ятого доповнити двома новими абзацами такого змісту:\n\"Національний банк України залишає заяву про включення до реєстру колекторських компаній без руху, у разі якщо заявник подав неповний пакет документів, необхідних для прийняття рішення про включення заявника до реєстру колекторських компаній або про відмову у включенні, або така заява подана з порушенням установлених законодавством вимог. У такому разі Національний банк України протягом 15 робочих днів з дня одержання такої заяви надсилає заявнику повідомлення в письмовій формі (паперовій або електронній) про залишення заяви про видачу ліцензії без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення заявником виявлених недоліків у строк, встановлений Національним банком України, заява вважається поданою в день її первинного подання, а строк розгляду заяви продовжується на строк залишення такої заяви без руху\".\nУ зв’язку з цим абзаци десятий - тринадцятий вважати відповідно абзацами дванадцятим - п’ятнадцятим;\nчастину третю викласти в такій редакції:\n\"3. Національний банк України приймає рішення про включення заявника до реєстру колекторських компаній або про відмову у включенні на підставі заяви та доданих до неї документів, визначених цією статтею. Строк прийняття Національним банком України такого рішення становить 30 робочих днів з дня отримання заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє заявника не менше ніж за три робочі дні до завершення граничного строку для прийняття рішення, передбаченого цією статтею\";\nчастину четверту доповнити пунктом 4 такого змісту:\n\"4) у встановлений Національним банком України строк не усунуто недоліки, що були підставою для залишення заяви про включення до реєстру колекторських компаній без руху\";\n4) у статті 26 :\nу пункті 1 частини першої слова \"розгляду звернень\" замінити словами \"розгляду заяв та звернень\";\nдоповнити частиною четвертою такого змісту:\n\"4. У межах здійснення нагляду за додержанням вимог законодавства щодо взаємодії із споживачами при врегулюванні простроченої заборгованості (вимог щодо етичної поведінки) днем початку адміністративного провадження за ініціативою Національного банку України є день складення ним документа, в якому зафіксовані обставини, що можуть бути підставою для застосування заходу впливу до кредитодавця, нового кредитора та/або колекторської компанії. Документи, в яких фіксуватимуться такі обставини, визначаються нормативно-правовими актами Національного банку України\";\n5) у статті 28 :\nчастину першу доповнити абзацом такого змісту:\n\"Національний банк України у разі розгляду питання про застосування заходів впливу до кредитодавця, нового кредитора та/або колекторської компанії запрошує для надання пояснень уповноважену особу (уповноважених осіб) відповідного кредитодавця, нового кредитора та/або колекторської компанії. Запрошення надсилається у порядку та спосіб, визначені Національним банком України, не менше ніж за два робочі дні до дати розгляду питання про застосування заходів впливу\";\nчастину третю викласти в такій редакції:\n\"3. Рішення Національного банку України про застосування заходу впливу у вигляді накладення штрафу набирає чинності з дня доведення його до відома кредитодавця, нового кредитора та/або колекторської компанії у порядку, визначеному Національним банком України\".\n140. Розділ IV Державної програми авіаційної безпеки цивільної авіації, затвердженої Законом України \"Про Державну програму авіаційної безпеки цивільної авіації\" (Відомості Верховної Ради України, 2017 р., № 16, ст. 199 із наступними змінами), доповнити пунктом 7 -1 такого змісту:\n\"7 -1 . Адміністративні провадження в адміністративних справах з питань авіаційної безпеки цивільної авіації здійснюються з особливостями, визначеними Повітряним кодексом України , цією Програмою та іншими нормативно-правовими актами з питань забезпечення авіаційної безпеки, з дотриманням принципів адміністративної процедури, визначених Законом України \"Про адміністративну процедуру\".\n141. Частину першу статті 2 Закону України \"Про державну підтримку кінематографії в Україні\" (Відомості Верховної Ради України, 2017 р., № 20, ст. 240; 2023 р., №№ 47-50, ст. 120) доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері державної підтримки кінематографії регулюються Законом України \"Про адміністративну процедуру\" з урахуванням особливостей, визначених цим Законом\".\n142. У Законі України \"Про спрощення процедур реорганізації та капіталізації банків\" (Відомості Верховної Ради України, 2017 р., № 21, ст. 241 із наступними змінами):\n1) у частині четвертій статті 1:\nабзац другий пункту 5 викласти в такій редакції:\n\"За наявності підстав для залишення заяви для реєстрації випуску акцій без руху для усунення її недоліків Національна комісія з цінних паперів та фондового ринку виносить відповідну постанову протягом п’яти робочих днів з дня отримання заяви\";\nабзац восьмий пункту 8 викласти в такій редакції:\n\"За наявності підстав для залишення заяви про погодження статуту банку у новій редакції без руху для усунення її недоліків Національний банк України приймає відповідне рішення протягом 15 робочих днів з дня отримання заяви\";\nв абзаці другому пункту 10 слова \"повертає заяву заявнику протягом п’яти робочих днів з дня її отримання\" замінити словами \"залишає заяву без руху, про що надсилає заявнику письмове повідомлення протягом п’яти робочих днів з дня отримання заяви\";\n2) в абзаці першому частини шостої статті 2 слова \"отримання повного пакета документів\" замінити словами \"реєстрації заяви\";\n3) в абзаці другому пункту 8 частини другої статті 3 слова \"повертає заяву заявнику протягом трьох робочих днів з дня її отримання\" замінити словами \"залишає заяву без руху, про що надсилає заявнику письмове повідомлення протягом п’яти робочих днів з дня отримання заяви\";\n4) у тексті Закону слово \"клопотання\" у всіх відмінках замінити словом \"заява\" у відповідному відмінку.\n143. У Законі України \"Про ринок електричної енергії\" (Відомості Верховної Ради України, 2017 р., № 27-28, ст. 312 із наступними змінами):\n1) у частині п’ятій статті 33:\nабзац шостий викласти в такій редакції:\n\"довідка центрального органу виконавчої влади, що забезпечує формування державної промислової політики, про підтвердження статусу підприємства \"зеленої\" електрометалургії\";\nв абзаці восьмому слова \"такі документи\" замінити словами \"письмову заяву\";\nпісля абзацу восьмого доповнити новим абзацом такого змісту:\n\"Вимоги до змісту заяви, порядок її подання, реєстрації, залишення без руху, надсилання за належністю, її розгляду, прийняття рішення про надання довідки або відмову в її наданні, порядок набрання чинності прийнятим рішенням, його оскарження, виконання та припинення дії у сфері електроенергетики регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим абзаци дев’ятий - тридцять перший вважати відповідно абзацами десятим - тридцять другим;\nабзаци десятий і одинадцятий викласти в такій редакції:\n\"До заяви додаються такі документи:\n1) технічна документація, що підтверджує використання у господарській діяльності обладнання для виробництва сталі електродуговим методом\";\nв абзаці дванадцятому слово \"виписку\" замінити словом \"виписка\";\nв абзаці сімнадцятому цифру і слово \"3) довідку\" замінити цифрою і словом \"2) довідка\";\nв абзаці вісімнадцятому цифру і слово \"4) розрахунок\" замінити цифрою і словом \"3) розрахунок\";\nв абзаці двадцятому цифру і слово \"5) звіт\" замінити цифрою і словом \"4) звіт\";\nв абзаці двадцять першому цифру і слово \"6) розрахунок\" замінити цифрою і словом \"5) розрахунок\";\nабзац двадцять шостий викласти в такій редакції:\n\"підприємством не усунуто недоліки, зазначені у повідомленні про залишення заяви без руху, у встановлений строк\";\nабзац двадцять сьомий виключити;\nпісля абзацу двадцять восьмого доповнити новим абзацом такого змісту:\n\"Рішення про відмову у видачі довідки про підтвердження статусу підприємства \"зеленої\" електрометалургії приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим абзаци двадцять дев’ятий - тридцять другий вважати відповідно абзацами тридцятим - тридцять третім;\n2) у тексті Закону слово \"анулювання\" замінити словами \"припинення дії\".\n144. Статтю 2 Закону України \"Про оцінку впливу на довкілля\" (Відомості Верховної Ради України, 2017 р., № 29, ст. 315; 2023 р., № 84, ст. 305) доповнити частиною четвертою такого змісту:\n\"4. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері оцінки впливу на довкілля регулюються Законом України \"Про адміністративну процедуру\" з урахуванням особливостей, визначених цим Законом\".\n145. У Законі України \"Про державний контроль за дотриманням законодавства про харчові продукти, корми, побічні продукти тваринного походження, здоров’я та благополуччя тварин\" (Відомості Верховної Ради України, 2017 р., № 31, ст. 343 із наступними змінами):\n1) в абзаці шостому частини другої статті 1 слова \"Про ветеринарну медицину\" і \"Про безпечність та гігієну кормів\" замінити словами \"Про ветеринарну медицину\" , \"Про безпечність та гігієну кормів\" і \"Про адміністративну процедуру\" ;\n2) статтю 2 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері державного контролю за дотриманням законодавства про харчові продукти, корми, побічні продукти тваринного походження, здоров’я та благополуччя тварин регулюються Законом України \"Про адміністративну процедуру\" з урахуванням особливостей, визначених цим Законом\";\n3) в абзаці четвертому частини тринадцятої статті 21 слова \"не пізніше трьох робочих днів з дня прийняття рішення\" замінити словами \"невідкладно, а за наявності обґрунтованих причин - не пізніше трьох робочих днів з дня його прийняття\";\n4) частини десяту , шістнадцяту , дев’ятнадцяту і двадцяту статті 66 викласти в такій редакції:\n\"10. Запрошення для участі у розгляді справи учасника адміністративного провадження, особи, яка сприяє розгляду справи, здійснюється відповідно до Закону України \"Про адміністративну процедуру\";\n\"16. Постанова у справі вручається особі, щодо якої її винесено, чи її представникові у порядку, визначеному Законом України \"Про адміністративну процедуру\";\n\"19. Оскарження постанови у справі в адміністративному порядку здійснюється шляхом подання скарги через територіальний орган, який її виніс, до компетентного органу. Скарга, що надійшла, разом із матеріалами справи не пізніше наступного робочого дня передається (надсилається) до компетентного органу та розглядається Головним державним інспектором України (Головним державним ветеринарним інспектором України) протягом 10 робочих днів з дня її отримання компетентним органом.\n20. Рішення за результатами розгляду скарги на постанову у справі в порядку адміністративного оскарження приймається відповідно до Закону України \"Про адміністративну процедуру\";\n5) пункт 6 -1 розділу X \"Прикінцеві та перехідні положення\" викласти в такій редакції:\n\"6 -1 . Установити, що тимчасово, під час дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , та протягом 90 днів з дня його припинення або скасування, Кабінет Міністрів України може встановлювати особливості здійснення державного контролю за дотриманням законодавства про харчові продукти, корми, побічні продукти тваринного походження, здоров’я та благополуччя тварин щодо вантажів із побічними продуктами тваринного походження, живими тваринами, харчовими продуктами нетваринного походження та кормами нетваринного походження, що ввозяться (пересилаються) на митну територію України або вивозяться (пересилаються) з митної території України, та видачі міжнародних сертифікатів на такі вантажі, у тому числі за межами митної території України\".\n146. Статтю 2 Закону України \"Про енергетичну ефективність будівель\" (Відомості Верховної Ради України, 2017 р., № 33, ст. 359 із наступними змінами) доповнити частиною п’ятою такого змісту:\n\"5. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері дії цього Закону регулюються Законом України \"Про адміністративну процедуру\" з урахуванням особливостей, визначених цим Законом\".\n147. У Законі України \"Про комерційний облік теплової енергії та водопостачання\" (Відомості Верховної Ради України, 2017 р., № 34, ст. 370):\n1) статтю 2 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері комерційного обліку теплової енергії та водопостачання регулюються Законом України \"Про адміністративну процедуру\" з урахуванням особливостей, визначених цим Законом\";\n2) у частині одинадцятій статті 16 слова \"в судовому порядку\" замінити словами \"в адміністративному та/або судовому порядку\".\n148. У Законі України \"Про освіту\" (Відомості Верховної Ради України, 2017 р., № 38-39, ст. 380 із наступними змінами):\n1) частину першу статті 2 доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері освіти регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 43 :\nу частині четвертій слово \"анулювання\" замінити словами \"припинення дії (повністю або частково)\";\nв абзаці першому частини п’ятої слова \"видана ліцензія підлягає анулюванню\" замінити словами \"дія виданої ліцензії підлягає припиненню\";\n3) у статті 69 :\nу частині першій слова \"з метою реалізації\" замінити словами \"з метою захисту прав, свобод та законних інтересів людини і громадянина, реалізації\";\nу частині третій слова \"цим Законом та іншими\" замінити словами \"цим Законом, Законом України \"Про адміністративну процедуру\" та іншими\";\nу частині четвертій слова \"цього Закону\" замінити словами \" Закону України \"Про адміністративну процедуру\" з урахуванням особливостей, визначених цим Законом, спеціальними законами\".\n149. У Законі України \"Про електронну ідентифікацію та електронні довірчі послуги\" (Відомості Верховної Ради України, 2017 р., № 45, ст. 400 із наступними змінами):\n1) частину першу статті 2 доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сферах електронної ідентифікації та електронних довірчих послуг здійснюються відповідно до Закону України \"Про адміністративну процедуру\" з урахуванням особливостей, визначених цим Законом\";\n2) в абзаці п’ятому частини першої статті 11 -2 та абзаці четвертому частини першої статті 13 слова \"за зверненнями громадян\" замінити словами \"за зверненнями\";\n3) у статті 30 :\nчастину шосту доповнити абзацом такого змісту:\n\"Рішення про відмову у внесенні відомостей до Довірчого списку приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\";\nчастину сьому доповнити абзацом такого змісту:\n\"Рішення про відмову у внесенні змін до Довірчого списку приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\".\n150. У Законі України \"Про запобігання та протидію домашньому насильству\" (Відомості Верховної Ради України, 2018 р., № 5, ст. 35 із наступними змінами):\n1) у пункті 9 частини першої статті 4 слово \"заінтересованими\" виключити;\n2) у пункті 7 частини першої статті 10 слово \"анулювання\" замінити словом \"відкликання\";\n3) у частині другій статті 15 слово \"заінтересованих\" виключити;\n4) частину дев’яту статті 25 викласти в такій редакції:\n\"9. Особа, стосовно якої винесено терміновий заборонний припис, може оскаржити його в адміністративному порядку відповідно до Закону України \"Про адміністративну процедуру\" та/або в судовому порядку, передбаченому для оскарження рішень, дій або бездіяльності працівників уповноважених підрозділів органів Національної поліції України. Оскарження термінового заборонного припису не зупиняє його дію\";\n5) частину другу статті 31 викласти в такій редакції:\n\"2. Постраждала особа та кривдник мають право на оскарження рішень, дій чи бездіяльності суб’єктів, що здійснюють заходи у сфері запобігання та протидії домашньому насильству, в адміністративному порядку відповідно до Закону України \"Про адміністративну процедуру\" та/або в судовому порядку\".\n151. У Законі України \"Про безпечність та гігієну кормів\" (Відомості Верховної Ради України, 2018 р., № 10, ст. 53 із наступними змінами):\n1) частину другу статті 1 викласти в такій редакції:\n\"2. Інші терміни вживаються у цьому Законі у значеннях, визначених законами України \"Про ветеринарну медицину\" , \"Про державний контроль за дотриманням законодавства про харчові продукти, корми, побічні продукти тваринного походження, здоров’я та благополуччя тварин\" і \"Про адміністративну процедуру\" . Термін \"резидент\" вживається у цьому Законі у значенні, визначеному Податковим кодексом України \";\n2) статтю 2 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері виробництва, обігу та використання кормів регулюються Законом України \"Про адміністративну процедуру\" з урахуванням особливостей, визначених цим Законом\";\n3) у частині четвертій статті 13 слово \"подання\" замінити словом \"реєстрації\";\n4) у частині шостій і абзаці першому частини сьомої статті 13, в абзаці першому частини четвертої, частині п’ятій , абзаці другому частини восьмої і абзаці четвертому частини вісімнадцятої статті 14, частинах п’ятій і сьомій статті 15, абзаці першому частини восьмої статті 18, частині дев’ятій статті 19 слово \"отримання\" замінити словом \"реєстрації\";\n5) у статті 14 :\nчастину дванадцяту доповнити абзацом такого змісту:\n\"Рішення про відмову у видачі експлуатаційного дозволу приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nв абзаці першому частини двадцять першої слово \"анулювання\" замінити словом \"скасування\";\n6) частину шосту статті 15 доповнити абзацом такого змісту:\n\"Рішення про відмову у державній реєстрації потужності приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\n7) у частині сьомій статті 18 слова \"про їх отримання\" замінити словами \"про їх отримання та реєстрацію\";\n8) у тексті Закону:\nслово \"анулює\" замінити словом \"відкликає\";\nслово \"анульовано\" замінити словом \"відкликано\";\nслово \"анулювання\" замінити словом \"відкликання\";\nслово \"скасування\" у всіх відмінках замінити словами \"припинення дії\" у відповідному відмінку;\nслово \"скасувати\" замінити словами \"припинити дію\".\n152. Статтю 3 Закону України \"Про дипломатичну службу\" (Відомості Верховної Ради України, 2018 р., № 26, ст. 219) доповнити частиною п’ятою такого змісту:\n\"5. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері застосування цього Закону регулюються Законом України \"Про адміністративну процедуру\" з урахуванням особливостей, визначених цим Законом\".\n153. У Законі України \"Про валюту і валютні операції\" (Відомості Верховної Ради України, 2018 р., № 30, ст. 239 із наступними змінами):\n1) статтю 3 доповнити частиною шостою такого змісту:\n\"6. Відносини щодо прийняття, набрання чинності, виконання, припинення дії адміністративних актів у сфері валютних операцій регулюються Законом України \"Про адміністративну процедуру\" з урахуванням особливостей, визначених цим Законом та іншими законами, що регулюють діяльність на ринку фінансових послуг та на платіжному ринку\";\n2) у статті 9 :\nчастину п’яту викласти в такій редакції:\n\"5. Порядок видачі, переоформлення, зупинення, поновлення, відкликання ліцензії на здійснення валютних операцій встановлюється Національним банком України.\nНаціональний банк України приймає рішення про видачу ліцензії на здійснення валютних операцій або про відмову в її видачі на підставі заяви та доданих до неї документів, визначених нормативно-правовим актом Національного банку України. Строк прийняття Національним банком України такого рішення становить 60 календарних днів з дня подання заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/ інформації та/або отримання додаткових документів/ інформації, необхідних для прийняття такого рішення. Про таке продовження строку Національний банк України повідомляє заявника не менше ніж за три робочі дні до завершення граничного строку для прийняття рішення, передбаченого цим абзацом.\nНаціональний банк України залишає заяву про видачу ліцензії на здійснення валютних операцій без руху, якщо подано неповний пакет документів, необхідних для отримання ліцензії на здійснення валютних операцій, або заява подана з порушенням установлених законодавством вимог. У такому разі Національний банк України протягом 15 робочих днів з дня одержання заяви надсилає повідомлення в письмовій формі (електронній або паперовій) про залишення заяви без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення виявлених недоліків у строк, встановлений Національним банком України, така заява вважається поданою у день її первинного подання, а строк розгляду заяви продовжується на строк залишення її без руху.\nНаціональний банк України має право прийняти рішення про відкликання ліцензії на здійснення валютних операцій на підставі заяви та доданих до неї документів, визначених нормативно-правовими актами Національного банку України. Строк прийняття Національним банком України такого рішення становить 30 робочих днів з дня отримання відповідної заяви небанківської фінансової установи\";\nу частині сьомій слово \"(анулювання)\" виключити;\n3) частину п’яту статті 11 викласти в такій редакції:\n\"5. Національний банк України у визначеному ним порядку здійснює валютний нагляд за уповноваженими установами шляхом проведення виїзних перевірок (планових та позапланових) та безвиїзного нагляду.\nПід час здійснення Національним банком України валютного нагляду початком адміністративного провадження за ініціативою Національного банку України є день складення ним документа, в якому зафіксовано виявлене ним порушення валютного законодавства.\nНаціональний банк України здійснює безвиїзний нагляд на постійній основі, без присутності за місцезнаходженням уповноваженої установи.\nНаціональний банк України у визначеному ним порядку має право проводити (ініціювати) перевірочні (тестові) операції, у тому числі без попередження уповноваженої установи про їх проведення (ініціювання).\nПодання уповноваженою установою та/або третіми особами будь-яких клопотань під час здійснення Національним банком України валютного нагляду не є підставою для зупинення такого нагляду, у тому числі зупинення процедури застосування заходів впливу.\nНаціональний банк України доводить до відома уповноваженої установи (її уповноваженої особи) документ, в якому зафіксовано виявлене ним порушення валютного законодавства, шляхом вручення під підпис/надсилання поштою (рекомендованим листом з повідомленням про вручення) або надсилання на адресу електронної пошти уповноваженої установи, або оприлюднення на сторінці офіційного інтернет-представництва Національного банку України з урахуванням вимог, встановлених нормативно-правовим актом Національного банку України.\nОсобливості, пов’язані з доведенням до відома уповноваженої установи (її уповноваженої особи) документа, в якому зафіксовані обставини, що можуть бути підставою для прийняття індивідуального акта щодо уповноваженої установи за порушення вимог валютного законодавства, визначаються нормативно-правовими актами Національного банку України\";\n4) у підпункті \"г\" пункту 2 частини першої статті 14 слово \"(анулювання)\" виключити;\n5) у статті 15 :\nчастину другу доповнити реченням такого змісту: \"Днем виявлення порушення є день складення Національним банком України документа, в якому зафіксовано виявлене ним порушення валютного законодавства\";\nчастину третю доповнити абзацами такого змісту:\n\"Національний банк України у разі розгляду питання про застосування заходу впливу запрошує уповноважену особу уповноваженої установи, щодо якої має бути прийнято таке рішення, для надання пояснень/заперечень.\nНаціональний банк України надсилає уповноваженій установі запрошення електронною поштою або поштовим відправленням, або оприлюднює його на сторінці офіційного інтернет-представництва Національного банку України не менше ніж за два робочі дні до дня розгляду питання застосування заходу впливу.\nНаціональний банк України має право не запрошувати уповноважену особу уповноваженої установи (крім банку) відповідно до абзацу першого цієї частини у разі отримання від такої уповноваженої установи (крім банку) пояснень, у яких вона визнає порушення, виявлені Національним банком України під час здійснення валютного нагляду.\nНеявка особи, запрошеної відповідно до абзацу другого цієї частини, не перешкоджає розгляду Національним банком України питання про застосування заходу впливу та прийняття рішення по суті\";\nчастину четверту викласти в такій редакції:\n\"4. Рішення Національного банку України про застосування заходу впливу набирає чинності з дня доведення його до відома уповноваженої установи у порядку, визначеному Національним банком України. Рішення Національного банку України про застосування заходу впливу у вигляді штрафних санкцій є виконавчим документом\";\nдоповнити частинами шостою і сьомою такого змісту:\n\"6. Національний банк України доводить до відома уповноваженої установи рішення про застосування до неї заходу впливу шляхом вручення його під підпис або надсилання поштою (рекомендованим листом з повідомленням про вручення), або надсилання на адресу електронної пошти уповноваженої установи, або його оприлюднення на сторінці офіційного інтернет-представництва Національного банку України.\nОсобливості, пов’язані з доведенням до відома уповноваженої установи рішення Національного банку України про застосування заходу впливу, визначаються нормативно-правовим актом Національного банку України.\n7. Рішення Національного банку України про застосування до уповноваженої установи заходу впливу може бути оскаржено в судовому порядку відповідно до закону протягом одного місяця з дня набрання чинності таким рішенням\".\n154. У Законі України \"Про ефективне управління майновими правами правовласників у сфері авторського права і (або) суміжних прав\" (Відомості Верховної Ради України, 2018 р., № 32, ст. 242 із наступними змінами):\n1) у статті 4 :\nу частині першій:\nабзац перший, пункти 1 і 2 викласти в такій редакції:\n\"1. З метою ефективної реалізації майнових прав та інших інтересів правовласників щодо діяльності організацій колективного управління Установа виконує такі функції:\n1) здійснення реєстрації та акредитації організацій колективного управління;\n2) контроль за забезпеченням прозорості діяльності організацій колективного управління та аналіз їхньої звітності відповідно до вимог цього Закону\";\nпункт 7 виключити;\nу частині другій:\nпункти 1 і 3 викласти в такій редакції:\n\"1) форми заяв про реєстрацію та акредитацію організації колективного управління\";\n\"3) форму заяви про внесення змін до відомостей про зареєстровану організацію колективного управління\";\nпункт 5 виключити;\n2) частину першу статті 5 доповнити абзацом такого змісту:\n\"Установа оприлюднює на своєму офіційному веб-сайті відомості про зареєстровані організації колективного управління та перелік організацій колективного управління з урахуванням вимог статті 15 цього Закону\";\n3) у статті 15 :\nабзац перший частини другої викласти в такій редакції:\n\"2. Установа реєструє юридичну особу як організацію колективного управління, якщо вона відповідає таким вимогам\";\nу частині третій:\nабзац перший і пункт 1 викласти в такій редакції:\n\"3. Юридична особа до заяви про реєстрацію організації колективного управління, що подається до Установи, додає:\n1) копію внутрішніх правил організації\";\nпункти 2 і 3 та абзац десятий виключити;\nчастини четверту - сьому викласти в такій редакції:\n\"4. Заява про реєстрацію організації колективного управління та відомості і документи, що підтверджують відповідність юридичної особи вимогам частини другої цієї статті, подаються до Установи в паперовій або електронній формі з використанням Єдиного державного вебпорталу електронних послуг відповідно до Закону України \"Про адміністративні послуги\".\nУ разі подання юридичною особою заяви про реєстрацію організації колективного управління, яка не відповідає затвердженій Установою формі, та/або подання неповного переліку документів Установа залишає таку заяву без руху в порядку, визначеному Законом України \"Про адміністративну процедуру\".\nЮридична особа несе відповідальність за достовірність відомостей, наведених у заяві про реєстрацію організації колективного управління та доданих до неї документах.\nДокументи, подані юридичною особою до Установи для реєстрації організації колективного управління, поверненню не підлягають і залишаються в Установі.\n5. Установа розглядає адміністративну справу щодо реєстрації юридичної особи як організації колективного управління та приймає рішення про реєстрацію організації колективного управління або про відмову у реєстрації юридичної особи як організації колективного управління у формі наказу.\nПідставою для прийняття рішення про відмову у реєстрації юридичної особи як організації колективного управління є:\n1) невідповідність вимогам частини другої цієї статті;\n2) подання документів, що містять недостовірні відомості;\n3) невідповідність статуту вимогам цього Закону.\nУ разі усунення причин, що стали підставою для прийняття рішення про відмову у реєстрації юридичної особи як організації колективного управління, юридична особа може повторно подати заяву про реєстрацію організації колективного управління, а також відомості і документи, визначені частиною третьою цієї статті.\nГраничний строк вирішення Установою адміністративної справи щодо реєстрації юридичної особи як організації колективного управління становить 60 календарних днів з дня надходження до Установи заяви про реєстрацію організації колективного управління та доданих до неї відомостей і документів, які відповідають вимогам цієї статті.\n6. Скарги на рішення про реєстрацію або про відмову у реєстрації юридичної особи як організації колективного управління, а також на дії або бездіяльність Установи під час розгляду або вирішення адміністративної справи щодо реєстрації юридичної особи як організації колективного управління розглядаються відповідно до Закону України \"Про адміністративну процедуру\" та/або судом.\n7. Рішення Установи про реєстрацію організації колективного управління або про відмову у реєстрації організації колективного управління набирають чинності з дати їх оприлюднення на офіційному веб-сайті Установи.\nУстанова надсилає копію рішення юридичній особі, яка подала заяву, у спосіб, зазначений нею у заяві.\nОрганізація колективного управління, зареєстрована Установою, має право здійснювати діяльність з колективного управління виключно у сферах, зазначених у рішенні Установи про реєстрацію організації колективного управління.\nВнесення змін щодо переліку сфер, за якими організація колективного управління зареєстрована в Установі, здійснюється на підставі заяви про внесення змін до відомостей про зареєстровану організацію колективного управління у порядку, передбаченому цією статтею для розгляду заяви про реєстрацію організації колективного управління\";\n4) у статті 16 :\nчастину першу викласти в такій редакції:\n\"1. Акредитована організація колективного управління визначається Установою на відкритому конкурсі. Установа утворює постійно діючий дорадчий орган - комісію з акредитації організацій колективного управління (далі - комісія з акредитації) з метою розгляду поданих для участі у конкурсі заяв про акредитацію організації колективного управління та доданих до них відомостей і документів.\nПорядок формування та діяльності комісії з акредитації визначається положенням про комісію з акредитації організацій колективного управління, що затверджується Установою.\nПодані для участі у конкурсі заяви про акредитацію організації колективного управління та додані до них відомості і документи об’єднуються в одну адміністративну справу про акредитацію та розглядаються під час проведення відповідного конкурсу на визначення акредитованої організації колективного управління відповідно до порядку, що затверджується Установою з дотриманням вимог Закону України \"Про адміністративну процедуру\";\nабзац другий частини третьої викласти в такій редакції:\n\"Засідання комісії з акредитації протоколюється\";\nчастину четверту доповнити абзацом такого змісту:\n\"Протягом 10 робочих днів з дати закінчення прийому заяв про акредитацію організацій колективного управління Установа розміщує на своєму офіційному веб-сайті інформацію про перелік організацій колективного управління, які подали відповідні заяви\";\nабзац другий частини п’ятої викласти в такій редакції:\n\"сфера діяльності організації, зазначена в рішенні Установи про реєстрацію організації колективного управління, відповідає сфері акредитації\";\nчастини восьму - одинадцяту викласти в такій редакції:\n\"8. Заява про акредитацію організації колективного управління та додані до неї відомості і документи подаються до Установи у паперовій або електронній формі.\nУ разі подання організацією колективного управління заяви про акредитацію організації колективного управління, яка не відповідає затвердженій Установою формі заяви, Установа залишає таку заяву без руху в порядку, визначеному Законом України \"Про адміністративну процедуру\".\nВідповідальність за достовірність поданих відомостей та документів і зазначеної в них інформації несе відповідна організація колективного управління.\nДокументи, подані до Установи, поверненню не підлягають і залишаються в Установі.\n9. За результатами розгляду заяви про акредитацію організації колективного управління та доданих до неї відомостей і документів комісія з акредитації ухвалює рекомендації щодо акредитації організації колективного управління, які оприлюднюються на офіційному веб-сайті Установи. Після оприлюднення рекомендацій комісії з акредитації, але не менш як через 10 календарних днів з дня ухвалення таких рекомендацій, Установа приймає рішення про акредитацію організації колективного управління у формі наказу у відповідній адміністративній справі про акредитацію організації колективного управління з урахуванням рекомендацій комісії з акредитації.\nУстанова надсилає копію рішення акредитованій організації колективного управління у спосіб, зазначений нею у заяві про акредитацію.\nГраничний строк вирішення адміністративної справи про акредитацію організації колективного управління становить 90 календарних днів з дати розміщення Установою відповідно до частини четвертої цієї статті на своєму офіційному веб-сайті інформації про перелік організацій колективного управління, які подали заяву про акредитацію організації колективного управління.\n10. Скарги на рішення щодо акредитації організації колективного управління, а також на дії або бездіяльність під час розгляду або вирішення адміністративної справи про акредитацію розглядаються відповідно до Закону України \"Про адміністративну процедуру\" та/або судом.\n11. Якщо після оголошення конкурсу заяву про акредитацію організації колективного управління подала лише одна організація, це не є підставою для скасування чи відкладення конкурсу\";\n5) статті 17 і 18 виключити;\n6) статтю 19 викласти в такій редакції:\n\" Стаття 19. Відкликання рішення про реєстрацію та рішення про акредитацію організації колективного управління\n1. Відкликання рішення про реєстрацію організації колективного управління здійснюється у випадках:\n1) подання відповідної заяви організацією колективного управління;\n2) припинення організації колективного управління як юридичної особи у встановленому законодавством порядку;\n3) позбавлення організації колективного управління статусу такої, що не має на меті одержання прибутку;\n4) передбачених частиною третьою або восьмою статті 25 цього Закону;\n5) в інших випадках, передбачених Законом України \"Про адміністративну процедуру\".\n2. Відкликання рішення про акредитацію організації колективного управління здійснюється у випадках:\n1) подання відповідної заяви організацією колективного управління;\n2) прийняття Установою рішення про відкликання рішення про реєстрацію організації колективного управління;\n3) передбачених частиною третьою або сьомою статті 25 цього Закону;\n4) в інших випадках, передбачених Законом України \"Про адміністративну процедуру\".\n3. Установа розглядає подані у письмовій формі заяву про відкликання рішення про реєстрацію організації колективного управління, заяву про відкликання рішення про акредитацію організації колективного управління та приймає рішення у формі наказу щодо поданої заяви протягом 30 календарних днів з дня її надходження.\n4. Рішення Установи про відкликання рішення про реєстрацію організації колективного управління, про відкликання рішення про акредитацію організації колективного управління набирає чинності з дня його оприлюднення на офіційному веб-сайті Установи.\nПротягом 90 календарних днів з дня оприлюднення на офіційному веб-сайті рішення Установи про відкликання рішення про реєстрацію організації колективного управління відповідна організація має розподілити та виплатити правовласникам раніше отриманий дохід від прав. Залишені суми невиплаченого доходу організація перераховує іншій організації колективного управління, яка провадить діяльність у тій самій сфері, надає такій організації відомості про укладені договори з користувачами (із зазначенням реквізитів договору, строку дії, найменування юридичної особи, її місцезнаходження (прізвище, ім’я, по батькові, місце проживання фізичної особи - підприємця), номерів контактних телефонів), а також інші відомості, необхідні для подальшого розподілу та виплати доходу від прав згідно із законодавством про авторське право і суміжні права. Зазначені відомості засвідчуються підписом посадової особи організації колективного управління.\nПротягом строку, передбаченого абзацом другим цієї частини, організація колективного управління повинна повідомити осіб, з якими укладені договори про використання об’єктів авторського права і (або) суміжних прав, про розірвання таких договорів та подати у письмовій формі до Установи звіт про дотримання вимог, передбачених цією частиною.\nУ разі припинення організації колективного управління як юридичної особи у встановленому законодавством порядку розподіл та виплата доходу від прав здійснюються відповідно до законодавства.\n5. У разі невиконання організацією колективного управління вимог, передбачених частиною четвертою цієї статті, Установа звертається із заявою до правоохоронних органів\";\n7) абзац другий частини першої статті 20 викласти в такій редакції:\n\"Збирання організаціями колективного управління винагороди з користувачів здійснюється згідно із сферою, в якій організація зареєстрована і (або) акредитована\";\n8) назву розділу V викласти в такій редакції:\n\" Розділ V\n\nДЕРЖАВНИЙ НАГЛЯД (КОНТРОЛЬ) ЗА ДІЯЛЬНІСТЮ ОРГАНІЗАЦІЙ КОЛЕКТИВНОГО УПРАВЛІННЯ \";\n9) у статті 25 :\nу назві слова \"державного нагляду\" замінити словами \"державного нагляду (контролю)\";\nу частині першій:\nабзац перший викласти в такій редакції:\n\"1. Установа здійснює державний нагляд (контроль) за діяльністю організацій колективного управління шляхом отримання інформації та проведення позапланових заходів із здійснення державного нагляду (контролю)\";\nв абзаці другому слова \"державного нагляду\" замінити словами \"державного нагляду (контролю)\";\nв абзаці першому та пункті 1 частини другої слова \"державного нагляду\" замінити словами \"державного нагляду (контролю)\";\nчастину третю викласти в такій редакції:\n\"3. Виявлення під час здійснення позапланових заходів державного нагляду (контролю) щодо організації колективного управління невідповідності відомостей та документів, поданих до Установи для прийняття рішення про реєстрацію організації колективного управління або прийняття рішення про акредитацію організації колективного управління, вимогам цього Закону є підставою для відкликання Установою відповідно рішення про реєстрацію організації колективного управління або рішення про акредитацію організації колективного управління\";\nу частинах четвертій і п’ятій слова \"державного нагляду\" замінити словами \"державного нагляду (контролю)\";\nабзац перший частини шостої викласти в такій редакції:\n\"6. У разі виявлення порушення організацією колективного управління вимог цього Закону і (або) законодавства про авторське право і суміжні права Установа приймає рішення про застосування до організації колективного управління санкцій у вигляді попередження, крім випадків, передбачених частиною третьою цієї статті\";\nчастину сьому викласти в такій редакції:\n\"7. У разі виявлення факту невиконання або неналежного виконання вимог, зазначених у попередженні Установи, яке стосується діяльності організації колективного управління у частині виконання нею функцій акредитованої організації колективного управління, Установа приймає рішення про відкликання рішення про акредитацію організації колективного управління у порядку, передбаченому статтею 19 цього Закону.\nУстанова має право ухвалити рішення про відкликання рішення про акредитацію організації колективного управління за результатами розгляду обґрунтованого звернення правовласників про факти вилучення з управління акредитованої організації колективного управління значного обсягу майнових прав, що призвело до невідповідності цієї організації критеріям репрезентативності, визначеним частиною шостою статті 16 цього Закону\";\nдоповнити частиною восьмою такого змісту:\n\"8. У разі виявлення факту невиконання або неналежного виконання вимог, зазначених у попередженні, крім випадків, визначених частиною сьомою цієї статті, Установа приймає рішення про відкликання рішення про реєстрацію організації колективного управління у порядку, передбаченому статтею 19 цього Закону\";\n10) у розділі VI \"Прикінцеві та перехідні положення\":\nу пункті 1 слова і цифри \"а в частині функціонування електронної системи реєстрації та обліку у сфері авторських і суміжних прав з 1 липня 2019 року\" виключити;\nабзац другий пункту 2 викласти в такій редакції:\n\"Після втрати чинності свідоцтвом про облік організацій колективного управління, про визначення організацій колективного управління уповноваженими, про уповноваження організацій юридичні особи, які не зареєстровані Установою як організації колективного управління відповідно до цього Закону, зобов’язані розподілити та виплатити правовласникам раніше отриманий дохід від прав у порядку, визначеному абзацами другим і третім частини четвертої статті 19 цього Закону\";\nу пункті 3 -2 слова \"внесені до Реєстру організацій колективного управління\" виключити;\nу пункті 3 -3 слова \"внесеним до Реєстру організацій колективного управління в Україні\" виключити.\n155. У Законі України \"Про основні принципи та вимоги до органічного виробництва, обігу та маркування органічної продукції\" (Відомості Верховної Ради України, 2018 р., № 36, ст. 275 із наступними змінами):\n1) у статті 3 :\nу частині першій слова \"законодавством про безпечність\" замінити словами \"законодавством про адміністративну процедуру, про безпечність\";\nдоповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері органічного виробництва, обігу та маркування органічної продукції регулюються Законом України \"Про адміністративну процедуру\" з урахуванням особливостей, визначених цим Законом.\nРішення про відмову в адміністративних справах, передбачених цим Законом, приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nРішення, дії, бездіяльність посадових осіб, які забезпечують здійснення повноважень у сфері органічного виробництва, обігу та маркування органічної продукції, можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\";\n2) у частині п’ятій статті 27 слово \"скасування\" замінити словом \"відкликання\", а слово \"скасувати\" - словом \"відкликати\";\n3) у статті 28 :\nв абзаці третьому частини четвертої слова \"зупинення чи скасування\" і \"зупинення та скасування\" замінити відповідно словами \"зупинення дії чи відкликання\" і \"зупинення дії та відкликання\";\nабзац четвертий частини п’ятої викласти в такій редакції:\n\"тимчасового зупинення дії або відкликання атестата про акредитацію\";\nу частині сьомій слова \"у порядку апеляції\" замінити словами \"в адміністративному порядку\", а слова \"Порядок розгляду апеляцій на\" - словами \"Порядок адміністративного оскарження\".\n156. У Законі України \"Про забезпечення прозорості у видобувних галузях\" (Відомості Верховної Ради України, 2018 р., № 44, ст. 354):\n1) в абзаці першому частини другої статті 14 слова \"положень цієї статті\" замінити словами \" Закону України \"Про адміністративну процедуру\" з урахуванням особливостей, визначених цим Законом\";\n2) у частині першій статті 16 слова \"до суду в порядку, передбаченому законом\" замінити словами \"в адміністративному та/або судовому порядку\".\n157. У Законі України \"Про соціальні послуги\" (Відомості Верховної Ради України, 2019 р., № 18, ст. 73 із наступними змінами):\n1) статтю 4 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері надання соціальних послуг регулюються Законом України \"Про адміністративну процедуру\" з урахуванням особливостей, визначених цим Законом\";\n2) частину четверту статті 21 викласти в такій редакції:\n\"4. Рішення про відмову у наданні соціальної послуги може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\".\n158. У Законі України \"Про забезпечення функціонування української мови як державної\" (Відомості Верховної Ради України, 2019 р., № 21, ст. 81 із наступними змінами):\n1) частину п’яту статті 43 доповнити словами \"та іншими законами України\";\n2) у статті 44 :\nпункт 12 частини першої доповнити словами \"та іншими законами України\";\nчастину другу доповнити абзацом такого змісту:\n\"Адміністративні акти Комісії можуть бути оскаржені відповідно до Закону України \"Про адміністративну процедуру\" та/або до адміністративного суду\";\n3) у статті 48 :\nдруге речення абзацу другого частини другої після слів \"відповідно до\" доповнити словами \"абзацу першого\";\nу частині дев’ятій:\nабзац перший доповнити словами \"відповідно до Закону України \"Про адміністративну процедуру\" та/або до адміністративного суду\";\nабзац другий доповнити словами \"з дотриманням вимог Закону України \"Про адміністративну процедуру\";\nв абзаці третьому слова \"до суду\" замінити словами \"відповідно до Закону України \"Про адміністративну процедуру\" та/або до адміністративного суду\";\nчастину дванадцяту викласти в такій редакції:\n\"12. Державний сертифікат може бути скасований в адміністративному порядку або судом. Підставою для скасування державного сертифіката є допущені під час складання іспиту порушення, за умови що такі порушення мали істотний характер і призвели до прийняття неправильного по суті рішення про видачу державного сертифіката\";\n4) у пункті 2 частини третьої статті 54 слова \"(пропозиції, зауваження, заяви, клопотання, скарги чи інші письмові звернення)\" виключити.\n159. У Законі України \"Про фахову передвищу освіту\" (Відомості Верховної Ради України, 2019 р., № 30, ст. 119):\n1) у частині шостій статті 18:\nабзац перший і пункт 1 викласти в такій редакції:\n\"6. Підставою для прийняття рішення про припинення дії (повністю або частково) ліцензії є:\n1) заява закладу освіти про припинення повністю або частково дії власної ліцензії\";\nв абзаці дев’ятому слово \"анулювання\" замінити словами \"припинення дії\";\n2) в абзаці першому , пунктах 1 і 4 частини восьмої статті 19 слово \"анулювання\" замінити словами \"припинення дії\".\n160. У Законі України \"Про регулювання господарської діяльності з озоноруйнівними речовинами та фторованими парниковими газами\" (Відомості Верховної Ради України, 2020 р., № 21, ст. 145):\n1) статтю 2 після частини першої доповнити новою частиною такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері господарської діяльності з озоноруйнівними речовинами та фторованими парниковими газами регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою;\n2) статтю 7 після частини п’ятої доповнити двома новими частинами такого змісту:\n\"6. У разі подання оператором контрольованих речовин документів з порушенням вимог пункту 1 частини п’ятої цієї статті центральний орган виконавчої влади, що реалізує державну політику у сфері охорони навколишнього природного середовища та екологічної безпеки, протягом трьох робочих днів надсилає повідомлення про залишення заяви про намір взяти участь у розподілі часток щорічної національної квоти на імпорт контрольованих речовин та документів до неї без руху. У разі усунення виявленого порушення виключно у строк, встановлений у повідомленні центрального органу виконавчої влади, що реалізує державну політику у сфері охорони навколишнього природного середовища та екологічної безпеки, заява про намір взяти участь у розподілі часток щорічної національної квоти на імпорт контрольованих речовин та документи до неї вважаються поданими в день їх первинного подання.\n7. Рішення про відмову у наданні частки в межах щорічної національної квоти на імпорт контрольованих речовин може бути оскаржено відповідно до Закону України \"Про адміністративну процедуру\" або до адміністративного суду\".\nУ зв’язку з цим частини шосту і сьому вважати відповідно частинами восьмою і дев’ятою;\n3) статтю 11 після частини шостої доповнити новою частиною такого змісту:\n\"7. Рішення центрального органу виконавчої влади, що реалізує державну політику у сфері охорони навколишнього природного середовища та екологічної безпеки, про дострокове припинення чи зупинення строку дії кваліфікаційного документа (сертифіката) на строк до одного року може бути оскаржено відповідно до Закону України \"Про адміністративну процедуру\" та/або до адміністративного суду\".\nУ зв’язку з цим частину сьому вважати частиною восьмою.\n161. У Законі України \"Про засади моніторингу, звітності та верифікації викидів парникових газів\" (Відомості Верховної Ради України, 2020 р., № 22, ст. 150; 2023 р., № 54, ст. 159):\n1) статтю 3 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері моніторингу, звітності та верифікації викидів парникових газів регулюються Законом України \"Про адміністративну процедуру\" з урахуванням особливостей, визначених цим Законом\";\n2) частину шосту статті 10 викласти в такій редакції:\n\"6. Звіт оператора, визнаний за результатами верифікації задовільним, подається до уповноваженого органу разом з верифікаційним звітом та заявою про прийняття звіту оператора не пізніше 31 березня року, наступного за звітним періодом.\nДокументи для прийняття звіту оператора можуть бути подані до уповноваженого органу особисто оператором або уповноваженою ним особою в електронній формі через Єдиний реєстр з дотриманням вимог законів України \"Про електронні документи та електронний документообіг\" та \"Про електронну ідентифікацію та електронні довірчі послуги\" .\nУповноважений орган протягом 20 робочих днів з дня подання документів для прийняття звіту оператора:\nперевіряє подані оператором документи на відповідність вимогам законодавства;\nзупиняє розгляд документів, поданих для отримання адміністративної послуги, за наявності підстав, передбачених цим Законом;\nприймає рішення про прийняття звіту оператора;\nповертає оператору подані документи разом із вмотивованим висновком - у разі відмови у прийнятті звіту оператора.\nУ разі подання неповного пакета документів для отримання адміністративної послуги про прийняття звіту оператора відповідно до вимог, встановлених цим Законом та іншими нормативно-правовими актами, уповноважений орган протягом трьох робочих днів з дня подання документів приймає рішення про залишення заяви про надання зазначеної адміністративної послуги без руху та невідкладно повідомляє про це оператору.\nУ рішенні про залишення заяви про надання адміністративної послуги без руху зазначається вичерпний перелік документів, відсутність яких стала підставою для залишення заяви без руху.\nУ разі якщо оператор протягом 20 робочих днів з дня отримання рішення про залишення заяви про надання адміністративної послуги без руху виконав вимоги уповноваженого органу, зазначені у відповідному рішенні, розгляд заяви відновлюється з дня усунення обставин, що стали підставою для прийняття такого рішення, з урахуванням часу, що минув до залишення заяви без руху.\nПрийняття звіту оператора здійснюється на безоплатній основі.\nУ прийнятті звіту оператора може бути відмовлено у разі:\nподання документів неналежною особою;\nподання неповного пакета документів для прийняття звіту оператора;\nвиявлення в документах, поданих для прийняття звіту оператора, недостовірних відомостей;\nподання звіту оператора, визнаного за результатами верифікації незадовільним;\nнеусунення обставин, що стали підставою для прийняття рішення про залишення заяви про надання адміністративної послуги про прийняття звіту оператора без руху, після закінчення строків, встановлених абзацом десятим цієї частини.\nЗа наявності підстави для відмови у прийнятті звіту оператора уповноважений орган приймає рішення про відмову у наданні адміністративної послуги із зазначенням вичерпного переліку обставин, що стали підставою для прийняття такого рішення.\nПротягом 10 робочих днів з дня отримання оператором рішення уповноваженого органу про відмову у прийнятті звіту оператора оператор має право усунути зазначені в рішенні уповноваженого органу обставини, що стали підставою для відмови у прийнятті звіту оператора, та повторно подати до уповноваженого органу документи для прийняття звіту оператора. При цьому датою повторного подання документів для прийняття звіту оператора вважається дата першого їх подання\";\n3) у статті 11 :\nчастину шосту викласти в такій редакції:\n\"6. Заява та документи, подані для отримання адміністративної послуги, залишаються без руху в разі подання неповного пакета документів для отримання адміністративної послуги відповідно до вимог, установлених цим Законом та іншими нормативно-правовими актами.\nУповноважений орган протягом трьох робочих днів з дня подання оператором заяви щодо надання адміністративної послуги приймає рішення про залишення заяви про надання адміністративної послуги без руху та невідкладно повідомляє про це оператору.\nУ рішенні про залишення заяви про надання адміністративної послуги без руху зазначається вичерпний перелік документів, відсутність яких стала підставою для залишення заяви без руху.\nУ разі якщо оператор протягом 20 робочих днів з дня отримання рішення про залишення заяви про надання адміністративної послуги без руху виконав вимоги уповноваженого органу, зазначені у відповідному рішенні, розгляд заяви відновлюється на підставі рішення уповноваженого органу про відновлення розгляду заяви.\nСтрок виконання оператором вимог уповноваженого органу, зазначених у рішенні про залишення заяви про надання адміністративної послуги без руху, поданої для проведення реєстраційної дії, становить 10 робочих днів з дня отримання оператором відповідного рішення.\nПеребіг строку надання адміністративної послуги продовжується з дня усунення обставин, що стали підставою для прийняття рішення про залишення заяви про надання адміністративної послуги без руху, з урахуванням часу, що минув до залишення заяви без руху\";\nу частині сьомій слова \"зупинення розгляду\" замінити словами \"залишення без руху\".\n162. У Законі України \"Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення\" (Відомості Верховної Ради України, 2020 р., № 25, ст. 171 із наступними змінами):\n1) статтю 4 доповнити частиною другою такого змісту:\n\"2. Відносини щодо прийняття, набрання чинності, виконання та припинення дії адміністративних актів у сфері запобігання та протидії легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення регулюються Законом України \"Про адміністративну процедуру\" з урахуванням особливостей, визначених цим Законом та іншими законами України, що регулюють діяльність на ринку фінансових послуг та на платіжному ринку\";\n2) частину другу статті 9 доповнити абзацами такого змісту:\n\"Національний банк України приймає рішення про погодження або про відмову в погодженні на посаду відповідального працівника банку, філії іноземного банку на підставі заяви та доданих до неї документів, визначених нормативно-правовим актом Національного банку України. Строк прийняття Національним банком України такого рішення становить 45 робочих днів з дня отримання відповідної заяви, а якщо в рамках такого погодження розглядається питання про можливість незастосування до особи ознаки та/або факту небездоганної ділової репутації - 90 робочих днів з дня отримання заяви. Національний банк України має право продовжити зазначені строки, але не більш як на 30 робочих днів, у разі потреби перевірки достовірності поданих документів/інформації та/або в отриманні додаткових документів/інформації, необхідних для прийняття відповідного рішення. Про таке продовження строку Національний банк України повідомляє заявника не менше ніж за три робочі дні до завершення граничного строку для прийняття рішення, передбаченого цим абзацом.\nНаціональний банк України залишає заяву про погодження на посаду відповідального працівника банку, філії іноземного банку без руху, якщо банк подав неповний пакет документів, необхідних для погодження на посаду відповідального працівника банку, філії іноземного банку, або така заява/документи подані з порушенням установлених законодавством вимог. У такому разі Національний банк України протягом 15 робочих днів з дня одержання такої заяви надсилає банку повідомлення в письмовій формі (паперовій або електронній) про залишення заяви без руху із зазначенням виявлених недоліків з посиланням на порушені вимоги законодавства, порядку і строку для усунення таких недоліків, а також порядку і строків для оскарження рішення про залишення заяви без руху. У разі усунення банком виявлених недоліків у строк, встановлений Національним банком України, заява вважається поданою в день її первинного подання, а строк її розгляду продовжується на строк залишення цієї заяви без руху.\nУ разі виявлення банком чи Національним банком України невідповідності відповідального працівника банку, філії іноземного банку вимогам щодо ділової репутації банк може звернутися до Національного банку України у встановленому його нормативно-правовими актами порядку з клопотанням про незастосування до нього виявленої ознаки/факту небездоганної ділової репутації та/або надати додаткові документи/пояснення про його відповідність вимогам.\nНаціональний банк України розглядає клопотання про незастосування до відповідального працівника банку, філії іноземного банку ознаки/факту небездоганної ділової репутації та приймає рішення протягом 30 робочих днів з дня отримання відповідного клопотання. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або в отриманні додаткових документів/інформації, необхідних для прийняття відповідного рішення. Про таке продовження строку Національний банк України повідомляє банк не менше ніж за три робочі дні до завершення граничного строку для прийняття рішення, передбаченого цим абзацом.\nНаціональний банк України у встановленому його нормативно-правовим актом порядку приймає рішення про погодження звільнення з посади відповідального працівника банку, філії іноземного банку на підставі заяви банку та доданих до неї документів, визначених нормативно-правовим актом Національного банку України. Строк прийняття Національним банком України відповідного рішення становить 15 робочих днів з дня надання банком відповідної заяви\";\n3) у частині другій статті 18:\nабзац третій доповнити реченням такого змісту: \"У межах здійснення Національним банком України нагляду у сфері запобігання та протидії початком адміністративного провадження за ініціативою Національного банку України у відповідних адміністративних справах є день складення ним документа, в якому зафіксовано виявлене порушення вимог законодавства України у сфері запобігання та протидії\";\nпісля абзацу третього доповнити шістьма новими абзацами такого змісту:\n\"Національний банк України здійснює нагляд у сфері запобігання та протидії шляхом проведення виїзних перевірок (планових та позапланових) та безвиїзного нагляду.\nНаціональний банк України здійснює безвиїзний нагляд у сфері запобігання та протидії на постійній основі без присутності за місцезнаходженням суб’єкта первинного фінансового моніторингу.\nНаціональний банк України у визначеному ним порядку має право проводити (ініціювати) перевірочні (тестові) операції, у тому числі без попередження суб’єкта первинного фінансового моніторингу про їх проведення (ініціювання).\nПодання суб’єктом первинного фінансового моніторингу та/або третіми особами будь-яких клопотань під час здійснення Національним банком України нагляду у сфері запобігання та протидії не є підставою для зупинення такого нагляду, у тому числі зупинення процедури застосування заходів впливу.\nНаціональний банк України доводить до відома суб’єкта первинного фінансового моніторингу (його уповноваженої особи) документ, в якому зафіксовано виявлене порушення вимог законодавства України у сфері запобігання та протидії, шляхом вручення під підпис/надсилання поштою (рекомендованим листом з повідомленням про вручення) або надсилання на адресу електронної пошти суб’єкта первинного фінансового моніторингу, або оприлюднення на сторінці офіційного інтернет-представництва Національного банку України з урахуванням вимог, встановлених нормативно-правовими актами Національного банку України.\nОсобливості, пов’язані з доведенням до відома суб’єкта первинного фінансового моніторингу (його уповноваженої особи) документа, в якому зафіксовано виявлене порушення вимог законодавства України у сфері запобігання та протидії, визначаються нормативно-правовими актами Національного банку України\".\nУ зв’язку з цим абзаци четвертий - тринадцятий вважати відповідно абзацами десятим - дев’ятнадцятим;\n4) у статті 32 :\nу пункті 2 частини третьої слово \"анулювання\" замінити словом \"відкликання\";\nабзац перший частини дев’ятої викласти в такій редакції:\n\"9. Положення абзаців першого - сьомого частини третьої, частин четвертої - восьмої та абзаців четвертого - сьомого, дев’ятого та десятого частини одинадцятої цієї статті не поширюються на банки, філії іноземних банків\";\nпісля частини дев’ятої доповнити новою частиною такого змісту:\n\"10. Суб’єкт державного фінансового моніторингу у разі розгляду питання про застосування заходу впливу запрошує уповноважену особу суб’єкта первинного фінансового моніторингу, щодо якого має бути прийнято таке рішення, для надання пояснень/заперечень.\nЗапрошення надсилається суб’єкту первинного фінансового моніторингу електронною поштою або поштовим відправленням або оприлюднюється на офіційному веб-сайті відповідного суб’єкта державного фінансового моніторингу не менше ніж за два робочі дні до дня розгляду питання про застосування заходу впливу.\nНаціональний банк України має право не запрошувати уповноважену особу суб’єкта первинного фінансового моніторингу (крім банків) відповідно до абзацу першого цієї частини у разі отримання від нього пояснень, у яких такий суб’єкт визнає порушення, виявлені Національним банком України під час здійснення нагляду у сфері запобігання та протидії.\nНеявка особи, запрошеної відповідно до абзацу другого цієї частини, не перешкоджає розгляду Національним банком України питання про застосування заходу впливу та прийняття рішення по суті\".\nУ зв’язку з цим частини десяту і одинадцяту вважати відповідно частинами одинадцятою і дванадцятою;\nу частині одинадцятій:\nпісля абзацу першого доповнити двома новими абзацами такого змісту:\n\"Суб’єкт державного фінансового моніторингу (його уповноважена посадова особа) доводить до відома суб’єкта первинного фінансового моніторингу рішення (постанову) про застосування до нього заходів впливу шляхом вручення такого рішення (постанови) під підпис або надсилання його (її) поштою (рекомендованим листом з повідомленням про вручення), або надсилання його (її) на адресу електронної пошти суб’єкта первинного фінансового моніторингу, або оприлюднення на сторінці офіційного інтернет-представництва Національного банку України з урахуванням вимог, визначених нормативно-правовими актами такого суб’єкта державного фінансового моніторингу.\nОсобливості, пов’язані з доведенням до відома суб’єкта первинного фінансового моніторингу рішення (постанови) відповідного суб’єкта державного фінансового моніторингу (його уповноваженої посадової особи), визначаються нормативно-правовим актом цього суб’єкта державного фінансового моніторингу\".\nУ зв’язку з цим абзаци другий - восьмий вважати відповідно абзацами четвертим - десятим;\nв абзацах восьмому - десятому слова \"суб’єкта державного фінансового моніторингу\" замінити словами \"суб’єкта державного фінансового моніторингу (його уповноваженої посадової особи)\".\n163. У Законі України \"Про ринки капіталу та організовані товарні ринки\" в редакції Закону України від 19 червня 2020 року № 738-IX із наступними змінами:\n1) у статті 71 :\nчастини дев’ятнадцяту і двадцять другу викласти в такій редакції:\n\"19. Заява про видачу ліцензії разом з документами та інформацією, що додаються до неї, подається до Національної комісії з цінних паперів та фондового ринку в електронному вигляді офіційним каналом зв’язку за формою і в порядку, встановленими Національною комісією з цінних паперів та фондового ринку. Реєстрація такої заяви підтверджується надісланим Національною комісією з цінних паперів та фондового ринку електронним повідомленням\";\n\"22. Національна комісія з цінних паперів та фондового ринку протягом трьох робочих днів з дня отримання заяви про видачу ліцензії разом з документами та інформацією повідомляє заявника офіційним каналом зв’язку про підтвердження отримання у повному обсязі документів та інформації, передбачених законодавством, із зазначенням контактної інформації (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду заяви та доданих до неї документів Національною комісією з цінних паперів та фондового ринку, або про залишення заяви про видачу ліцензії без руху у зв’язку з поданням документів та інформації не в повному обсязі або з порушенням вимог, встановлених нормативно-правовими актами Національної комісії з цінних паперів та фондового ринку, із зазначенням строку та способу усунення виявлених недоліків\";\nчастину двадцять третю доповнити абзацом такого змісту:\n\"Перед винесенням постанови про видачу ліцензії чи про відмову в її видачі Національна комісія з цінних паперів та фондового ринку у встановленому нею порядку надає можливість заявнику надати пояснення стосовно інформації, яка була подана у заяві про видачу ліцензії та доданих до неї документах\";\n2) частину першу статті 72 доповнити пунктом 3 такого змісту:\n\"3) юридична особа, яка має намір провадити професійну діяльність на ринках капіталу та організованих товарних ринках, не усунула недоліки, зазначені у повідомленні про залишення заяви про видачу ліцензії та доданих до неї документів без руху, у тому числі не усунула такі недоліки у визначений у такому повідомленні строк\";\n3) у частині першій статті 73:\nв абзаці першому слова \"має право анулювати видану ліцензію\" замінити словами \"має право припинити дію виданої ліцензії\";\nу пункті 1 слова \"анулювати видану йому ліцензію\" замінити словами \"припинити дію виданої йому ліцензії\";\nу пункті 6 слова \"анулювати ліцензію\" замінити словами \"припинити дію ліцензії\";\n4) у статті 74 :\nчастину другу після абзацу першого доповнити новим абзацом такого змісту:\n\"Заява про намір разом з документами подається до Національної комісії з цінних паперів та фондового ринку в електронному вигляді відповідно до встановлених нею вимог. Реєстрація такої заяви підтверджується надісланим Національною комісією з цінних паперів та фондового ринку електронним повідомленням\".\nУ зв’язку з цим абзаци другий - п’ятий вважати відповідно абзацами третім - шостим;\nчастину третю викласти в такій редакції:\n\"3. Національна комісія з цінних паперів та фондового ринку протягом трьох робочих днів з дня отримання заяви про намір разом з документами повідомляє особу, зазначену у частині першій цієї статті, офіційним каналом зв’язку про підтвердження отримання повного переліку документів, передбачених законодавством, із зазначенням контактної інформації (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду заяви про намір та доданих до неї документів Національною комісією з цінних паперів та фондового ринку, або про залишення заяви про намір та доданих до неї документів без руху у зв’язку з виявленням недоліків, а саме отриманням неповного переліку документів або поданням заяви та документів з порушенням вимог, встановлених нормативно-правовими актами Національної комісії з цінних паперів та фондового ринку, із зазначенням строку та способу усунення таких недоліків\";\nу підпункті \"в\" пункту 7 частини дев’ятої і підпункті \"в\" пункту 4 частини десятої слова \"анулювання чи припинення\" замінити словами \"зупинення дії чи припинення дії\";\nчастину п’ятнадцяту доповнити пунктом 9 такого змісту:\n\"9) не усунено особою, визначеною частиною першою цієї статті, недоліки, зазначені у повідомленні про залишення заяви про намір та доданих до неї документів без руху, у тому числі не усунено такі недоліки у визначений у такому повідомленні строк\";\n5) у статті 79 :\nчастину першу доповнити абзацом такого змісту:\n\"Заява про включення до Реєстру уповноважених осіб разом з документами та інформацією подається до Національної комісії з цінних паперів та фондового ринку в електронному вигляді відповідно до встановлених нею вимог. Реєстрація такої заяви підтверджується надісланим Національною комісією з цінних паперів та фондового ринку електронним повідомленням\";\nу частині третій:\nабзац перший доповнити словами \"із зазначенням контактної інформації (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду заяви про включення до Реєстру уповноважених осіб та доданих до неї документів Національною комісією з цінних паперів та фондового ринку\";\nв абзаці другому слова \"про строк, до якого необхідно подати до Національної комісії з цінних паперів та фондового ринку додаткову інформацію\" замінити словами \"про залишення заяви про включення до Реєстру уповноважених осіб без руху у зв’язку з виявленням недоліків, а саме отриманням неповного переліку документів або поданням заяви та документів з порушенням вимог, встановлених нормативно-правовими актами Національної комісії з цінних паперів та фондового ринку, із зазначенням строку та способу усунення таких недоліків\";\nабзац третій викласти в такій редакції:\n\"Перед винесенням постанови про включення або про відмову у включенні юридичної особи до Реєстру уповноважених осіб Національна комісія з цінних паперів та фондового ринку у встановленому нею порядку надає можливість юридичній особі, яка має намір провадити діяльність з надання інформаційних послуг на ринках капіталу та організованих товарних ринках, надати щонайменше у письмовій формі пояснення стосовно інформації, яка була подана у заяві про включення до Реєстру уповноважених осіб\";\nчастину шосту доповнити пунктом 5 такого змісту:\n\"5) неусунення юридичною особою, яка має намір провадити діяльність з надання інформаційних послуг на ринках капіталу та організованих товарних ринках, недоліків, зазначених у повідомленні про залишення заяви та доданих до неї документів без руху, у тому числі неусунення таких недоліків у визначений у такому повідомленні строк\";\n6) у статті 80 слова \"анулювати свідоцтво\" замінити словами \"припинити дію свідоцтва\";\n7) у статті 84 :\nчастину четверту доповнити абзацами такого змісту:\n\"Заява про включення до реєстру пов’язаних агентів разом з доданими до неї документами подається до Національної комісії з цінних паперів та фондового ринку відповідно до встановлених нею вимог. Реєстрація такої заяви підтверджується надісланим Національною комісією з цінних паперів та фондового ринку електронним повідомленням.\nНаціональна комісія з цінних паперів та фондового ринку протягом трьох робочих днів з дня отримання заяви про включення до реєстру пов’язаних агентів разом з доданими до неї документами повідомляє заявника офіційним каналом зв’язку про підтвердження отримання повного переліку документів, передбачених законодавством, із зазначенням контактної інформації (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду такої заяви та доданих до неї документів Національною комісією з цінних паперів та фондового ринку, або про залишення заяви про включення до реєстру пов’язаних агентів та доданих до неї документів без руху у зв’язку з виявленням недоліків, а саме отриманням неповного переліку документів або поданням заяви та документів з порушенням вимог, встановлених нормативно-правовими актами Національної комісії з цінних паперів та фондового ринку, із зазначенням строку та способу усунення таких недоліків.\nПеред винесенням постанови про включення або про відмову у включенні особи до реєстру пов’язаних агентів Національна комісія з цінних паперів та фондового ринку у встановленому нею порядку надає можливість такому заявнику надати пояснення стосовно інформації, яка була подана у заяві про включення до реєстру пов’язаних агентів\";\nчастину п’яту доповнити абзацом такого змісту:\n\"Неусунення заявником недоліків, зазначених у повідомленні про залишення заяви та доданих до неї документів без руху, у тому числі неусунення таких недоліків у визначений у такому повідомленні строк, є підставою для відмови у включенні особи до реєстру пов’язаних агентів\";\n8) у статті 88 :\nчастину першу доповнити абзацом такого змісту:\n\"Заява про включення до Реєстру торгових репозиторіїв разом з документами та інформацією подається до Національної комісії з цінних паперів та фондового ринку в електронному вигляді відповідно до встановлених нею вимог. Реєстрація такої заяви підтверджується надісланим Національною комісією з цінних паперів та фондового ринку електронним повідомленням\";\nчастину третю викласти в такій редакції:\n\"3. Національна комісія з цінних паперів та фондового ринку протягом трьох робочих днів з дня отримання заяви про включення до Реєстру торгових репозиторіїв разом з документами та інформацією повідомляє юридичну особу, яка має намір провадити діяльність торгового репозиторію на ринках капіталу та організованих товарних ринках, офіційним каналом зв’язку про підтвердження отримання повного переліку документів, передбачених законодавством, із зазначенням контактної інформації (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду заяви про включення до Реєстру торгових репозиторіїв та доданих до неї документів Національною комісією з цінних паперів та фондового ринку, або про залишення заяви про включення до Реєстру торгових репозиторіїв та доданих до неї документів без руху у зв’язку з виявленням недоліків, а саме отриманням неповного переліку документів або поданням заяви та документів з порушенням вимог, встановлених нормативно-правовими актами Національної комісії з цінних паперів та фондового ринку, із зазначенням строку та способу усунення таких недоліків.\nПеред винесенням постанови про включення або про відмову у включенні юридичної особи до Реєстру торгових репозиторіїв Національна комісія з цінних паперів та фондового ринку у встановленому нею порядку надає можливість юридичній особі, яка має намір провадити діяльність торгового репозиторію на ринках капіталу та організованих товарних ринках, надати пояснення стосовно інформації, яка була подана у заяві про включення до Реєстру торгових репозиторіїв\";\nчастину шосту доповнити пунктом 4 такого змісту:\n\"4) неусунення юридичною особою, яка має намір провадити діяльність торгового репозиторію на ринках капіталу та організованих товарних ринках, недоліків, зазначених у повідомленні про залишення заяви та доданих до неї документів без руху, у тому числі неусунення таких недоліків у визначений у такому повідомленні строк\";\n9) у статті 89 слова \"анулювати свідоцтво\" замінити словами \"припинити дію свідоцтва\";\n10) у статті 93 :\nчастину першу доповнити реченням такого змісту: \"Реєстрація такої заяви та доданих до неї документів підтверджується надісланим Національною комісією з цінних паперів та фондового ринку електронним повідомленням\";\nчастину другу викласти в такій редакції:\n\"2. Національна комісія з цінних паперів та фондового ринку протягом трьох робочих днів з дня отримання заяви, рішення про емісію цінних паперів і всіх необхідних документів для реєстрації випуску цінних паперів повідомляє емітента офіційним каналом зв’язку про підтвердження отримання повного переліку документів, передбачених законодавством, із зазначенням контактної інформації (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду такої заяви та доданих до неї документів Національною комісією з цінних паперів та фондового ринку, або про залишення заяви та доданих до неї документів для реєстрації випуску цінних паперів без руху у зв’язку з виявленням недоліків, а саме отриманням неповного переліку документів або поданням заяви та документів з порушенням вимог, встановлених нормативно-правовими актами Національної комісії з цінних паперів та фондового ринку, із зазначенням строку та способу усунення таких недоліків.\nНаціональна комісія з цінних паперів та фондового ринку протягом 25 робочих днів після отримання заяви та повного переліку документів здійснює реєстрацію випуску цінних паперів або відмовляє в реєстрації.\nПеред винесенням постанови про реєстрацію випуску цінних паперів чи про відмову в реєстрації випуску цінних паперів Національна комісія з цінних паперів та фондового ринку у встановленому нею порядку надає можливість емітенту надати пояснення стосовно інформації, яка була подана у заяві та доданих до неї документах для реєстрації випуску цінних паперів.\nВипуск цінних паперів вважається зареєстрованим виключно в разі винесення відповідної постанови Національною комісією з цінних паперів та фондового ринку (розпорядження уповноваженої особи Національної комісії з цінних паперів та фондового ринку)\";\nчастину п’яту доповнити пунктом 5 такого змісту:\n\"5) неусунення емітентом недоліків, зазначених у повідомленні про залишення заяви та доданих до неї документів без руху, у тому числі неусунення таких недоліків у визначений у такому повідомленні строк\";\n11) у статті 95 :\nу частині першій:\nв абзаці першому слова \"звіт про результати емісії акцій\" замінити словами \"звіт про результати емісії акцій, заяву про реєстрацію звіту\";\nв абзаці другому слова \"звіт про результати емісії цінних паперів (крім акцій)\" замінити словами \"звіт про результати емісії цінних паперів (крім акцій), заяву про реєстрацію звіту\";\nдоповнити абзацом такого змісту:\n\"Реєстрація заяви для реєстрації звіту про результати емісії та доданих до неї документів підтверджується надісланим Національною комісією з цінних паперів та фондового ринку електронним повідомленням\";\nчастину п’яту викласти в такій редакції:\n\"5. Національна комісія з цінних паперів та фондового ринку протягом трьох робочих днів з дня отримання заяви, звіту про результати емісії цінних паперів і всіх необхідних документів для реєстрації звіту про результати емісії цінних паперів повідомляє емітента офіційним каналом зв’язку про підтвердження отримання повного переліку документів, передбачених законодавством, із зазначенням контактної інформації (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду такої заяви та доданих до неї документів Національною комісією з цінних паперів та фондового ринку, або про залишення заяви та доданих до неї документів для реєстрації звіту про результати емісії цінних паперів без руху у зв’язку з виявленням недоліків, а саме отриманням неповного переліку документів або поданням заяви та документів з порушенням вимог, встановлених нормативно-правовими актами Національної комісії з цінних паперів та фондового ринку, із зазначенням строку та способу усунення таких недоліків\";\nчастину шосту доповнити абзацами п’ятим і шостим такого змісту:\n\"4) емітентом не усунуто недоліки, зазначені у повідомленні про залишення заяви для реєстрації звіту про результати емісії цінних паперів та доданих до неї документів без руху, у тому числі не усунуто такі недоліки у визначений у такому повідомленні строк.\nПеред винесенням постанови про реєстрацію звіту про результати емісії цінних паперів чи про відмову в реєстрації звіту про результати емісії цінних паперів Національна комісія з цінних паперів та фондового ринку у встановленому нею порядку надає можливість емітенту надати пояснення стосовно інформації, яка була подана у заяві та доданих до неї документах для реєстрації звіту про результати емісії цінних паперів\";\n12) у статті 99 :\nчастину першу викласти в такій редакції:\n\"1. Особа, яка оформлює проспект, подає до Національної комісії з цінних паперів та фондового ринку проспект, заяву про його затвердження та всі необхідні документи для його затвердження.\nРеєстрація заяви для затвердження проспекту та доданих до неї документів підтверджується надісланим Національною комісією з цінних паперів та фондового ринку електронним повідомленням.\nНаціональна комісія з цінних паперів та фондового ринку протягом трьох робочих днів з дня отримання заяви, проспекту і всіх необхідних документів для його затвердження повідомляє особу, яка оформлює проспект, офіційним каналом зв’язку про підтвердження отримання повного переліку документів, передбачених законодавством, із зазначенням контактної інформації (ім’я (у розумінні Цивільного кодексу України ), посада, номери засобів зв’язку) посадової особи, відповідальної за організацію розгляду такої заяви та доданих до неї документів Національною комісією з цінних паперів та фондового ринку, або про залишення заяви та доданих до неї документів для затвердження проспекту без руху у зв’язку з виявленням недоліків, а саме отриманням неповного переліку документів або поданням заяви та документів з порушенням вимог, встановлених нормативно-правовими актами Національної комісії з цінних паперів та фондового ринку, із зазначенням строку та способу усунення таких недоліків\";\nв абзаці першому частини другої слова \"надходження проспекту і всіх необхідних документів для його затвердження\" замінити словами \"отримання заяви та повного переліку документів\";\nчастину сьому доповнити абзацами четвертим і п’ятим такого змісту:\n\"3) неусунення недоліків, зазначених у повідомленні про залишення заяви без руху, у тому числі неусунення таких недоліків у визначений у такому повідомленні строк.\nПеред винесенням постанови про затвердження проспекту чи про відмову в затвердженні проспекту Національна комісія з цінних паперів та фондового ринку у встановленому нею порядку надає можливість особі, яка оформлює проспект, надати пояснення стосовно інформації, яка була подана у заяві та доданих до неї документах для затвердження проспекту\";\n13) у тексті Закону слово \"анулювання\" замінити словами \"припинення дії\".\n164. У Законі України \"Про державне регулювання діяльності щодо організації та проведення азартних ігор\" від 14 липня 2020 року № 768-IX:\n1) у статті 3 :\nчастину другу викласти в такій редакції:\n\"2. Ліцензування азартних ігор, видача власнику приміщення дозволу, що підтверджує відповідність приміщення для організації та проведення азартних ігор у гральному закладі вимогам, встановленим цим Законом, здійснюються відповідно до Закону України \"Про адміністративну процедуру\" з урахуванням особливостей, визначених цим Законом\";\nдоповнити частиною четвертою такого змісту:\n\"4. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів, у тому числі щодо здійснення контролю за дотриманням законодавства про рекламу, у сфері організації та проведення азартних ігор регулюються Законом України \"Про адміністративну процедуру\" з урахуванням особливостей, визначених цим Законом\";\n2) у частині двадцять другій статті 7 слово \"анулювання\" замінити словами \"припинення дії\";\n3) у статті 8 :\nу пункті 9 частини першої слово \"анулювання\" замінити словами \"припинення дії\";\nу частині другій:\nв абзаці сьомому слова \"календарних днів з дня подання\" замінити словами \"робочих днів з дня, наступного за днем прийняття\";\nабзац дев’ятий доповнити словами \"з урахуванням вимог Закону України \"Про адміністративну процедуру\";\n4) у частині сьомій статті 10 слова \"Законом України \"Про основні засади державного нагляду (контролю) у сфері господарської діяльності\" замінити словами \"законами України \"Про адміністративну процедуру\" , \"Про основні засади державного нагляду (контролю) у сфері господарської діяльності\" ;\n5) частину шістнадцяту статті 16 доповнити абзацом такого змісту:\n\"Перебіг строку обмеження особи у відвідуванні гральних закладів та участі в азартних іграх починається з наступного дня після внесення такої особи до Реєстру осіб, яким обмежено доступ до гральних закладів та/або участь в азартних іграх\";\n6) у статті 48 :\nчастину першу викласти в такій редакції:\n\"1. Уповноважений орган приймає рішення про видачу або відмову у видачі ліцензії з урахуванням вимог Закону України \"Про адміністративну процедуру\" протягом 15 робочих днів з дня, наступного за днем прийняття заяви про отримання ліцензії та документів, що додаються до неї.\nРішення про відмову у видачі ліцензії приймається, за умови забезпечення права особи на участь в адміністративному провадженні, передбаченого Законом України \"Про адміністративну процедуру\";\nу частині другій:\nв абзаці першому цифру і слово \"5 (п’яти)\" замінити словом \"п’яти\", а після слів \"залишення її\" доповнити словами \"без руху або\";\nв абзаці другому слово \"прийняття\" замінити словами \"доведення до відома заявника\";\nв абзаці третьому слова \"без розгляду\" замінити словами \"без руху\";\nабзаци восьмий і дев’ятий замінити трьома новими абзацами такого змісту:\n\"Підставами для залишення заяви про отримання ліцензії без розгляду є:\nвідсутність у Єдиному державному реєстрі юридичних осіб, фізичних осіб - підприємців та громадських формувань відомостей про здобувача ліцензії (суб’єкта господарювання) або наявність відомостей про державну реєстрацію його припинення;\nнаявність інформації про здійснення контролю за діяльністю суб’єкта господарювання у значенні, наведеному у статті 1 Закону України \"Про захист економічної конкуренції\", резидентами держав, що здійснюють збройну агресію проти України, у значенні, наведеному у статті 1 Закону України \"Про оборону України\";\n7) у частині восьмій статті 49 слово \"анулювання\" замінити словами \"припинення дії\";\n8) частину другу статті 50 викласти в такій редакції:\n\"2. Рішення Уповноваженого органу про відмову у видачі ліцензії може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\";\n9) у статті 51 :\nу назві і тексті статті слово \"анулювання\" замінити словами \"припинення дії\";\nчастину сьому викласти в такій редакції:\n\"7. Рішення Уповноваженого органу про припинення дії ліцензії може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\";\n10) у статті 58 :\nу частині сьомій слово \"анулювання\" замінити словами \"припинення дії\";\nчастини восьму і одинадцяту викласти в такій редакції:\n\"8. Розгляд питання щодо застосування фінансових санкцій, передбачених цією статтею, здійснюється Уповноваженим органом відповідно до Закону України \"Про адміністративну процедуру\".\nРішення Уповноваженого органу щодо застосування фінансових санкцій, передбачених цією статтею, набирає чинності з дня його доведення до відома організатора азартних ігор. Таке рішення повинно бути вмотивованим та містити конкретну обґрунтовану причину, що стала підставою для прийняття такого рішення\";\n\"11. Рішення Уповноваженого органу про застосування до організатора азартних ігор фінансових санкцій, передбачених цією статтею, може бути оскаржено в адміністративному порядку та у строки відповідно до Закону України \"Про адміністративну процедуру\" (у разі створення відповідної комісії) та/або у судовому порядку відповідно до законодавства протягом трьох місяців з дня набрання ним чинності\";\n11) частину другу статті 59 викласти в такій редакції:\n\"2. Фінансові санкції, передбачені частиною першою цієї статті, можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\n165. У Законі України \"Про повну загальну середню освіту\" (Відомості Верховної Ради України, 2020 р., № 31, ст. 226):\n1) частину четверту статті 11 викласти в такій редакції:\n\"4. Освітня програма, розроблена не на основі типової освітньої програми, підлягає затвердженню центральним органом виконавчої влади із забезпечення якості освіти за результатами експертизи, тривалість якої відповідає тривалості найдовшого з циклів освіти, що охоплюються такою освітньою програмою, але не може перевищувати три роки, та яка проводиться у порядку, затвердженому центральним органом виконавчої влади у сфері освіти і науки\";\n2) частину п’яту статті 45 викласти в такій редакції:\n\"5. Дію ліцензії може бути припинено повністю або частково з підстав і в порядку, визначених Законом України \"Про ліцензування видів господарської діяльності\".\n166. Статтю 2 Закону України \"Про сільськогосподарську кооперацію\" (Відомості Верховної Ради України, 2020 р., № 52, ст. 497) доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері сільськогосподарської кооперації регулюються Законом України \"Про адміністративну процедуру\" з урахуванням особливостей, визначених цим Законом\".\n167. У Законі України \"Про внутрішній водний транспорт\" від 3 грудня 2020 року № 1054-IX:\n1) статтю 3 після частини першої доповнити новою частиною такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері внутрішнього водного транспорту регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою;\n2) у статті 30 :\nу частині п’ятій:\nв абзаці першому слова \"та здійснюється на підставі заяви\" замінити словами \"та здійснюється з урахуванням вимог Закону України \"Про адміністративну процедуру\" на підставі заяви\";\nабзац тринадцятий пункту 1 і абзац сьомий пункту 2 виключити;\nу пункті 3:\nабзац шостий виключити;\nабзац сьомий доповнити реченням такого змісту: \"Реєстрація заяви здійснюється відповідно до Закону України \"Про адміністративну процедуру\" з урахуванням положень цього Закону\";\nдоповнити абзацами такого змісту:\n\"У разі подання заяви з порушенням встановлених законодавством вимог посадова особа центрального органу виконавчої влади, що реалізує державну політику у сфері внутрішнього водного транспорту, яка розглядає справу, приймає рішення про залишення заяви без руху в порядку, визначеному Законом України \"Про адміністративну процедуру\".\nУ повідомленні про залишення заяви без руху зазначаються виявлені недоліки з посиланням на порушені вимоги законодавства, спосіб та строк усунення недоліків, а також порядок та строки оскарження рішення про залишення заяви без руху\";\nчастину восьму доповнити абзацом такого змісту:\n\"Рішення про відмову у видачі, обміні, поновленні кваліфікаційного посвідчення члена палубної команди судна внутрішнього плавання, спеціального дозволу капітана (судноводія) судна внутрішнього плавання приймається, за умови забезпечення права особи на участь в адміністративному провадженні, передбаченого Законом України \"Про адміністративну процедуру\";\n3) у статті 36 :\nабзац перший частини другої доповнити словами \"з урахуванням вимог Закону України \"Про адміністративну процедуру\";\nчастини шосту, сьому і восьму викласти в такій редакції:\n\"6. Реєстрація заяви є обов’язком посадової особи, уповноваженої на це центральним органом виконавчої влади, що реалізує державну політику у сфері внутрішнього водного транспорту.\nПосадова особа центрального органу виконавчої влади, що реалізує державну політику у сфері внутрішнього водного транспорту, зобов’язана зареєструвати заяву в день її надходження. Доказом реєстрації заяви є наявність на копії заяви відмітки (штампа) посадової особи, яка її зареєструвала, із зазначенням дати та номера реєстрації або поштового повідомлення з відміткою про вручення (у разі надсилання заяви поштою), або відповідної відмітки в електронному кабінеті (у разі подання заяви в електронній формі).\nУ день надходження заяви на вимогу заявника або його представника центральний орган виконавчої влади, що реалізує державну політику у сфері внутрішнього водного транспорту, видає (надсилає) йому письмове підтвердження реєстрації його заяви із зазначенням дати та номера реєстрації, крім випадків, у яких справа вирішується в момент подання заяви.\n7. У разі подання заяви з порушенням вимог цієї статті посадова особа центрального органу виконавчої влади, що реалізує державну політику у сфері внутрішнього водного транспорту, приймає рішення про залишення заяви без руху в порядку, передбаченому Законом України \"Про адміністративну процедуру\".\nУ повідомленні про залишення заяви без руху зазначаються виявлені недоліки з посиланням на порушені вимоги законодавства, спосіб та строк усунення недоліків, а також порядок та строки оскарження рішення про залишення заяви без руху.\n8. У разі якщо заява не підлягає розгляду відповідно до вимог Закону України \"Про адміністративну процедуру\", посадова особа центрального органу виконавчої влади, що реалізує державну політику у сфері внутрішнього водного транспорту, яка розглядає справу, приймає рішення про відмову у прийнятті заяви до розгляду, про що невідкладно повідомляє заявника, крім випадку подання анонімної заяви (заяви, із змісту якої неможливо встановити особу заявника)\";\nчастину десяту доповнити абзацом такого змісту:\n\"Рішення про відмову у реєстрації або тимчасовій реєстрації судна у Судновій книзі України, припиненні або тимчасовому припиненні реєстрації судна у Судновій книзі України, внесенні змін до Суднової книги України, видачі нових документів замість втрачених приймається, за умови забезпечення права особи на участь в адміністративному провадженні, передбаченого Законом України \"Про адміністративну процедуру\";\n4) у статті 41 :\nабзац четвертий частини п’ятої викласти в такій редакції:\n\"Міжнародне посвідчення на право управління прогулянковим судном видається протягом п’яти або десяти робочих днів з дня прийняття кваліфікаційною комісією рішення про успішне складення іспиту. Порядок поновлення міжнародного посвідчення на право управління прогулянковим судном у разі його втрати або пошкодження, а також обміну посвідчення судноводія малого/маломірного судна, виданого до набрання чинності цим Законом, визначається центральним органом виконавчої влади, що забезпечує формування державної політики у сфері внутрішнього водного транспорту\";\nу частині шостій:\nпункти 2 і 5 виключити;\nдоповнити абзацами такого змісту:\n\"У разі подання заяви з порушенням вимог цієї статті посадова особа центрального органу виконавчої влади, що реалізує державну політику у сфері внутрішнього водного транспорту, приймає рішення про залишення заяви без руху в порядку, передбаченому Законом України \"Про адміністративну процедуру\".\nУ повідомленні про залишення заяви без руху зазначаються виявлені недоліки з посиланням на порушені вимоги законодавства, спосіб та строк усунення недоліків, а також порядок та строки оскарження рішення про залишення заяви без руху.\nУ разі якщо заява не підлягає розгляду відповідно до вимог Закону України \"Про адміністративну процедуру\", посадова особа центрального органу виконавчої влади, що реалізує державну політику у сфері внутрішнього водного транспорту, яка розглядає справу, приймає рішення про відмову у прийнятті заяви до розгляду, про що невідкладно повідомляє заявника, крім випадку подання анонімної заяви (заяви, із змісту якої неможливо встановити особу заявника)\";\nв абзацах третьому і четвертому частини сьомої слова \"після подання заяви\" замінити словами \"після реєстрації заяви\";\nчастину восьму доповнити абзацом такого змісту:\n\"Рішення про відмову у видачі міжнародного посвідчення на право управління прогулянковим судном приймається, за умови забезпечення права особи на участь в адміністративному провадженні, передбаченого Законом України \"Про адміністративну процедуру\";\n5) абзац сімнадцятий частини третьої статті 48 виключити.\n168. У Законі України \"Про електронні комунікації\" від 16 грудня 2020 року № 1089-IX із наступними змінами:\n1) статтю 3 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сферах електронних комунікацій та радіочастотного спектра регулюються Законом України \"Про адміністративну процедуру\" з урахуванням особливостей, визначених цим Законом\";\n2) в абзаці другому частини десятої статті 13 слова \"не пізніше п’яти робочих днів\" замінити словами \"невідкладно, але не пізніше трьох робочих днів\";\n3) у статті 48 :\nв абзаці першому частини четвертої слова \"без розгляду\" замінити словами \"без руху\";\nу частині п’ятій:\nв абзаці першому:\nу першому реченні слова \"без розгляду\" замінити словами \"без руху\";\nдруге речення викласти в такій редакції: \"Таке інформування здійснюється на підставі процедурного рішення посадової особи регуляторного органу\";\nабзац другий викласти в такій редакції:\n\"У разі усунення причин, що були підставою для прийняття рішення про залишення заяви без руху, у строк, визначений регуляторним органом, розгляд справи продовжується. У разі неусунення причин, що були підставою для прийняття рішення про залишення заяви без руху, у строк, визначений регуляторним органом, провадження у справі закривається\";\nчастину шосту доповнити абзацом такого змісту:\n\"У разі якщо заяву залишено без руху, такий строк обчислюється з дня, наступного за днем відновлення руху заяви після усунення причин, що були підставою для залишення заяви без руху\";\nчастину дев’яту доповнити абзацом такого змісту:\n\"Рішення про відмову у видачі ліцензії приймається, за умови забезпечення особі права на участь в адміністративному провадженні відповідно до Закону України \"Про адміністративну процедуру\" з урахуванням особливостей, визначених цим Законом\";\nу частині десятій слово \"скасовує\" замінити словом \"відкликає\";\n4) у статті 54 :\nчастину четверту викласти в такій редакції:\n\"4. Розгляд питань про припинення дії ліцензії, крім випадків, передбачених пунктами 1, 5, 6 частини другої цієї статті, здійснюється з обов’язковим гарантуванням права ліцензіата на участь в адміністративному провадженні відповідно до Закону України \"Про адміністративну процедуру\" з урахуванням особливостей, визначених цим Законом\";\nабзац перший частини шостої викласти в такій редакції:\n\"6. Рішення про припинення дії ліцензії набирає чинності з моменту доведення його до відома ліцензіата, а у випадках, передбачених пунктами 5 і 6 частини другої цієї статті, - з моменту прийняття відповідного рішення\";\nв абзаці першому частини восьмої слова \"прийняття рішення\" замінити словами \"набрання чинності рішенням\";\n5) у статті 65 :\nу частині третій:\nв абзаці першому слова \"без розгляду\" замінити словами \"без руху\";\nабзац п’ятий викласти в такій редакції:\n\"У такому разі регуляторний орган надсилає на адресу заявника повідомлення із зазначенням підстави для залишення заяви без руху. У разі усунення відповідних недоліків заяви у строк, визначений регуляторним органом, її розгляд продовжується. У разі неусунення відповідних недоліків заяви у строк, визначений регуляторним органом, провадження закривається\";\nчастину четверту доповнити абзацом такого змісту:\n\"У разі якщо заяву залишено без руху, такий строк обчислюється з дня, наступного за днем відновлення руху заяви після усунення причин, що були підставою для залишення заяви без руху\";\n6) в абзаці третьому частини одинадцятої статті 75 слово \"скасовує\" замінити словом \"відкликає\";\n7) у статті 76 :\nперше речення частини п’ятої викласти в такій редакції: \"5. У разі неправильного оформлення заяви на переоформлення дозволу на користування ресурсом нумерації уповноважена регуляторним органом посадова особа протягом п’яти робочих днів з дня надходження заяви залишає її без руху, інформує заявника про виявлені порушення та пропонує їх усунути\";\nу частині дванадцятій слово \"скасовує\" замінити словом \"відкликає\";\n8) у частині п’ятій статті 77 слово \"скасовує\" замінити словом \"відкликає\";\n9) у статті 78 :\nу пункті 7 частини першої слова \"про анулювання\" замінити словами \"про припинення дії\", слово \"анульованим\" - словом \"припиненим\", а слова \"про його анулювання\" - словами \"про припинення його дії\";\nв абзаці другому частини третьої слова і цифри \"через 10 робочих днів з дня його прийняття\" замінити словами і цифрами \"через 10 робочих днів з моменту доведення його до відома користувача ресурсу нумерації\";\n10) у статті 82 :\nв абзаці другому частини четвертої слово \"скасовує\" замінити словом \"припиняє\";\nу частині сьомій слово \"скасування\" замінити словом \"припинення\";\n11) в абзаці другому частини третьої статті 94 слово \"скасування\" замінити словом \"припинення\";\n12) у статті 101 :\nу частинах сьомій і восьмій слово \"скасуванню\" замінити словом \"припиненню\";\nв абзаці третьому частини дев’ятої слово \"скасування\" замінити словом \"припинення\";\n13) в абзаці першому частини третьої статті 118 слова \"номерами, вказаними в частинах першій і другій цієї статті\" замінити словами \"номерами екстрених служб або служб соціального спрямування\";\n14) у статті 122 :\nу назві і частині першій слова \"звернень (скарг)\" замінити словом \"заяв\";\nабзац перший частини другої викласти в такій редакції:\n\"2. Подання, розгляд заяв споживачів та усунення порушень їхніх прав здійснюються відповідно до цього Закону, законів України \"Про адміністративну процедуру\" та \"Про звернення громадян\" , правил надання та отримання електронних комунікаційних послуг та інших нормативно-правових актів, у тому числі із застосуванням електронної регуляторної платформи\";\nу частині третій слова \"звернення (скарги)\" замінити словом \"заяви\";\nу частині четвертій слова \"звернень (скарг)\" замінити словом \"заяв\", а слова \"зверненні (скарзі)\" - словом \"заяві\";\n15) частину шосту статті 127 доповнити словами \"у порядку, передбаченому Законом України \"Про адміністративну процедуру\", та/або до адміністративного суду\";\n16) у тексті Закону слово \"анулювання\" в усіх відмінках замінити словами \"припинення дії\" у відповідному відмінку.\n169. У Законі України \"Про надання будівельної продукції на ринку\" (Відомості Верховної Ради України, 2021 р., № 14, ст. 119):\n1) у статті 29 :\nу назві слово \"анулювання\" замінити словами \"припинення дії, внесення змін до\";\nу частині другій слова \"Видача свідоцтва\" замінити словами \"Видача або відмова у видачі, припинення дії, внесення змін до свідоцтва\";\nв абзаці першому частини четвертої слова \"подає до органу, що призначає, заяву\" замінити словами \"подає до органу, що призначає, письмову заяву\";\nв абзаці першому частини сьомої слова \"наказі та\" виключити;\nабзаци другий - четвертий частини дев’ятої викласти в такій редакції:\n\"подання претендентом на призначення неповного пакета документів, визначених частиною четвертою цієї статті, за умови що претенденту на призначення була надана можливість надати документи, але претендент на призначення не надав їх у встановлений строк;\nнедотримання претендентом на призначення вимог до поданих ним документів, визначених частиною четвертою цієї статті, зокрема неповнота відомостей, що містяться в них, за умови що претенденту на призначення була надана можливість усунути недоліки, але претендент на призначення не усунув їх у встановлений строк;\nвиявлення в документах, поданих претендентом на призначення, недостовірних відомостей (крім технічних помилок), за умови що претенденту на призначення була надана можливість усунути недоліки, але претендент на призначення не усунув їх у встановлений строк\";\nабзац третій частини десятої викласти в такій редакції:\n\"У разі відмови у видачі свідоцтва про призначення з підстави виявлення в документах, поданих претендентом на призначення, недостовірних відомостей (крім технічних помилок) або визнання свідоцтва про призначення недійсним з підстави, передбаченої абзацом третім частини чотирнадцятої цієї статті, або відкликання з підстав, передбачених абзацами четвертим і п’ятим частини чотирнадцятої цієї статті, раніше виданого свідоцтва про призначення органу з визначення технічної прийнятності заява на призначення органом з визначення технічної прийнятності може бути подана претендентом на призначення не менше ніж через один рік з дня набрання чинності відмовою у видачі свідоцтва про призначення або наказом про визнання недійсним чи відкликання раніше виданого свідоцтва про призначення. У разі подання заяви про призначення з порушенням зазначеного строку орган, що призначає, повертає її претенденту на призначення разом з письмовим повідомленням про підстави повернення не пізніше 10 робочих днів з дня одержання такої заяви про призначення та документів, що додаються до неї\";\nв абзаці другому частини одинадцятої слова \"органу, що призначає, заяву\" замінити словами \"органу, що призначає, письмову заяву\";\nчастину тринадцяту викласти в такій редакції:\n\"13. Орган, що призначає, відкликає свідоцтво про призначення у разі:\nзвернення органу з визначення технічної прийнятності з відповідною письмовою заявою за встановленою формою;\nприпинення органу з визначення технічної прийнятності шляхом злиття, приєднання, поділу, перетворення або ліквідації.\nОрган, що призначає, визнає недійсним свідоцтво про призначення у разі встановлення факту надання органом з визначення технічної прийнятності у заяві про призначення або про розширення сфери призначення та документах, що додаються до такої заяви, недостовірних відомостей (крім технічних помилок), про що посадова особа органу, що призначає, складає відповідний акт.\nОрган, що призначає, видає наказ про відкликання чи визнання недійсним свідоцтва про призначення протягом 20 робочих днів з дня одержання відповідної заяви, інформації з Єдиного державного реєстру юридичних осіб, фізичних осіб - підприємців та громадських формувань чи складення відповідного акта\";\nу частині чотирнадцятій:\nабзац перший викласти в такій редакції:\n\"14. Орган, що призначає, крім підстав, передбачених абзацами першим - третім частини тринадцятої цієї статті, також відкликає свідоцтво про призначення за наявності хоча б однієї з таких підстав\";\nабзац третій виключити;\nдруге і третє речення абзацу шостого виключити;\nу частині п’ятнадцятій:\nв абзаці першому слово \"анулювання\" замінити словами \"припинення дії\";\nабзац другий викласти в такій редакції:\n\"Національна організація органів з визначення технічної прийнятності вживає заходів для того, щоб комплекти документації, пов’язаної з виконанням завдань з визначення технічної прийнятності, щодо органу, стосовно якого видано наказ про відкликання чи визнання недійсним свідоцтва про призначення, або у разі скасування свідоцтва про призначення у порядку адміністративного оскарження чи судом у подальшому опрацьовувалися іншим органом з визначення технічної прийнятності або зберігалися для надання їх на запит органу державного ринкового нагляду\";\nу частині шістнадцятій слово \"анулювання\" замінити словами \"припинення дії, внесення змін до\", а слова \"цього Закону\" - словами \" Закону України \"Про адміністративну процедуру\" з урахуванням особливостей, визначених цим Законом\";\nчастину сімнадцяту доповнити абзацом такого змісту:\n\"Моніторинг органів з визначення технічної прийнятності, що проводиться на підставі абзаців третього - п’ятого цієї частини, здійснюється у приміщенні органу, що призначає\";\nдоповнити частиною дев’ятнадцятою такого змісту:\n\"19. У разі внесення змін редакційного характеру до цього Закону та/або переліку категорій будівельної продукції (зміна назви цього Закону та/або категорій будівельної продукції, позначення коду категорії будівельної продукції), щодо яких призначено орган з визначення технічної прийнятності, які є підставою для внесення відповідних редакційних змін до свідоцтва про призначення без зміни його по суті, орган, що призначає, не пізніше 20 робочих днів з дня набрання чинності відповідними змінами до цього Закону та/або переліку категорій будівельної продукції, щодо яких призначено орган з визначення технічної прийнятності, видає наказ про внесення змін до свідоцтва про призначення і видає органу з визначення технічної прийнятності свідоцтво про призначення із внесеними змінами\";\n2) у частині сьомій статті 31 слово \"анулювання\" замінити словами \"припинення дії\";\n3) у статті 35 :\nу назві і частині третій слова \"призупинення чи поновлення дії, анулювання\" замінити словами \"призупинення, припинення чи поновлення дії, внесення змін\";\nабзац перший частини четвертої після слів \"додається до\" доповнити словом \"письмової\";\nв абзаці першому частини п’ятої слова \"наказі та\" виключити;\nу частині шостій слова \"призупинення чи поновлення дії або анулювання\" замінити словами \"призупинення, припинення чи поновлення дії, внесення змін\", а слова \"цього Закону\" - словами \" Закону України \"Про адміністративну процедуру\" з урахуванням особливостей, визначених цим Законом\";\nу частині сьомій слово \"анулювання\" замінити словами \"припинення дії\";\n4) у статті 39 :\nу частині четвертій слово \"скасовує\" замінити словом \"припиняє\";\nу частині п’ятій слова \"скасувати їх\" замінити словами \"припинити їхню дію\";\n5) в абзаці другому частини першої статті 40 слова \"їх призупинення або скасування\" замінити словами \"призупинення або припинення їхньої дії\".\n170. У Законі України \"Про заходи, спрямовані на подолання кризових явищ та забезпечення фінансової стабільності на ринку природного газу\" (Відомості Верховної Ради України, 2021 р., № 48, ст. 387 із наступними змінами):\n1) статтю 2 доповнити частиною такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері здійснення заходів, спрямованих на подолання кризових явищ та забезпечення фінансової стабільності на ринку природного газу, регулюються Законом України \"Про адміністративну процедуру\" з урахуванням особливостей, визначених цим Законом та Законом України \"Про Національну комісію, що здійснює державне регулювання у сферах енергетики та комунальних послуг\";\n2) у статті 3 :\nчастину другу доповнити абзацом такого змісту:\n\"Рішення про відмову у включенні до Реєстру приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nабзац сьомий частини третьої доповнити реченням такого змісту: \"Таке рішення приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\".\n171. У Законі України \"Про надання публічних (електронних публічних) послуг щодо декларування та реєстрації місця проживання в Україні\" від 5 листопада 2021 року № 1871-IX:\n1) статтю 1 після частини другої доповнити новою частиною такого змісту:\n\"3. Відносини щодо розгляду і вирішення адміністративних справ у сфері надання публічних (електронних публічних) послуг щодо декларування та реєстрації місця проживання (перебування) фізичних осіб в Україні, а також їх оскарження в адміністративному порядку регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину третю вважати частиною четвертою;\n2) статтю 12 доповнити частиною другою такого змісту:\n\"2. При прийнятті рішення про відмову у декларуванні або реєстрації місця проживання (перебування) особи застосовуються вимоги, передбачені Законом України \"Про адміністративну процедуру\" щодо прийняття адміністративного акта, який негативно впливає на право, свободу чи законний інтерес особи\";\n3) у частині першій статті 16 слова \"За заявою особи орган реєстрації\" замінити словами \"За повідомленням центрального органу виконавчої влади, що забезпечує формування та реалізацію державної політики у сфері зовнішніх зносин, орган реєстрації\", а слова \"у зв’язку з виїздом на постійне місце проживання за кордон або залишенням на постійне місце\" - словами \"у зв’язку з оформленням документів на постійне\";\n4) у статті 17 :\nчастину першу викласти в такій редакції:\n\"1. У разі проведення реєстраційних дій з порушенням вимог, встановлених законом, відомості про задеклароване або зареєстроване місце проживання (перебування) особи визнаються недійсними та скасовуються органом реєстрації\";\nдруге речення частини другої викласти в такій редакції: \"У разі підтвердження порушення відомості про задеклароване або зареєстроване місце проживання (перебування) особи визнаються недійсними та скасовуються\";\nу частині третій слова \"про необхідність скасування відомостей\" замінити словами \"про необхідність визнання недійсними та скасування відомостей\";\nчастину четверту викласти в такій редакції:\n\"4. Одночасно з визнанням недійсними та скасуванням відомостей про задеклароване або зареєстроване місце проживання (перебування) осіб, які на день декларування або реєстрації місця проживання (перебування) були батьками або іншими законними представниками дітей, також визнаються недійсними та скасовуються відомості про задеклароване або зареєстроване місце проживання (перебування) таких дітей, у тому числі якщо на день визнання недійсними та скасування таких відомостей особа досягла повноліття, якщо декларування або реєстрація були здійснені на підставі паспортного документа особи, зазначеного у частині третій цієї статті\";\nу частині п’ятій:\nв абзаці першому слова \"Орган реєстрації, який скасував відомості\" замінити словами \"Орган реєстрації, який визнав недійсними та скасував відомості\";\nдоповнити абзацом такого змісту:\n\"При прийнятті рішення про скасування відомостей про задеклароване або зареєстроване місце проживання (перебування) особи застосовуються вимоги, передбачені Законом України \"Про адміністративну процедуру\" щодо прийняття адміністративного акта, який негативно впливає на право, свободу чи законний інтерес особи\";\n5) статтю 18 доповнити частиною чотирнадцятою такого змісту:\n\"14. При прийнятті рішення про відмову у знятті із задекларованого або зареєстрованого місця проживання (перебування) особи застосовуються вимоги, передбачені Законом України \"Про адміністративну процедуру\" щодо прийняття адміністративного акта, який негативно впливає на право, свободу чи законний інтерес особи\";\n6) у частині першій статті 30:\nпункт 1 викласти в такій редакції:\n\"1) розгляду звернень, поданих відповідно до законів України \"Про статус народного депутата України\" та \"Про адвокатуру та адвокатську діяльність\" ;\nдоповнити пунктом 1 -1 такого змісту:\n\"1 -1 ) розгляду скарг, поданих відповідно до Закону України \"Про адміністративну процедуру\".\n172. У підпункті \"а\" пункту 9 частини четвертої статті 4 Закону України \"Про Національну комісію, що здійснює державне регулювання у сферах електронних комунікацій, радіочастотного спектра та надання послуг поштового зв’язку\" від 16 грудня 2021 року № 1971-IX слово \"анулювання\" замінити словами \"припинення дії\".\n173. У Законі України \"Про енергетичну ефективність\" (Відомості Верховної Ради України, 2022 р., № 2, ст. 8 із наступними змінами):\n1) частину першу статті 2 доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері дії цього Закону регулюються Законом України \"Про адміністративну процедуру\" з урахуванням особливостей, визначених цим Законом\";\n2) в абзаці шостому частини першої статті 11 слово \"анулювання\" замінити словами \"припинення дії\".\n174. У Законі України \"Про Національний реєстр викидів та перенесення забруднювачів\" від 20 вересня 2022 року № 2614-IX:\n1) статтю 3 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері реєстрації викидів та перенесення забруднювачів регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 16 :\nабзац перший частини восьмої викласти в такій редакції:\n\"8. Підставами для відмови у проведенні реєстраційної дії, що застосовується із забезпеченням у необхідних випадках права особи на участь в адміністративному провадженні відповідно до Закону України \"Про адміністративну процедуру\", є\";\nчастину одинадцяту викласти в такій редакції:\n\"11. Оператор має право усунути зазначені в рішенні уповноваженого органу обставини, що стали підставою для залишення без руху заяви про проведення реєстраційної дії, і повторно подати до уповноваженого органу заяву та відомості, в яких усунено недоліки, для проведення реєстраційної дії протягом 10 робочих днів з дня отримання рішення уповноваженого органу про залишення без руху заяви про проведення реєстраційної дії. При цьому в разі усунення оператором всіх зазначених у рішенні уповноваженого органу обставин, що стали підставою для залишення без руху заяви про проведення реєстраційної дії, датою подання заяви та відомостей вважається дата первинного їх подання\";\n3) у статті 17 :\nабзац перший частини одинадцятої викласти в такій редакції:\n\"11. Підставами для відмови у прийнятті звіту оператора, що застосовується із забезпеченням у необхідних випадках права особи на участь в адміністративному провадженні відповідно до Закону України \"Про адміністративну процедуру\", є\";\nу частині тринадцятій:\nу першому реченні слова \"повторного подання заяви та звіту оператора\" замінити словами \"повторного подання заяви та звіту оператора, в яких усунено недоліки\", а слова \"відмову у прийнятті\" - словами \"залишення без руху\";\nу другому реченні слова \"відмови у прийнятті\" замінити словами \"залишення без руху\", а слова \"подання попередніх заяви та звіту оператора\" - словами \"первинного їх подання\";\n4) частину п’яту статті 20 після слів \"прийнятті звіту оператора\" доповнити словами \"що застосовується із забезпеченням у необхідних випадках права особи на участь в адміністративному провадженні відповідно до Закону України \"Про адміністративну процедуру\";\n5) у статті 26 :\nчастину тринадцяту доповнити пунктом 4 -1 такого змісту:\n\"4 -1 ) наявності судового рішення, що набрало законної сили, яким скасовано постанову про накладення штрафу щодо того самого факту правопорушення з підстави відсутності події або складу правопорушення\";\nу частині сімнадцятій:\nабзац перший викласти в такій редакції:\n\"17. Постанову про накладення штрафу може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду оператором, щодо якого її винесено, протягом 30 календарних днів з дня отримання оператором постанови контролюючого органу, який її виніс, з повідомленням про можливість такого оскарження\";\nпісля абзацу першого доповнити новим абзацом такого змісту:\n\"Постанова у справі, оскаржена в адміністративному порядку відповідно до Закону України \"Про адміністративну процедуру\" та/або до адміністративного суду, набирає законної сили з дня набрання чинності відповідним рішенням за скаргою. Рішення за скаргою набирає чинності після закінчення 30-денного строку для його оскарження до суду з дня отримання його оператором\".\nУ зв’язку з цим абзаци другий і третій вважати відповідно абзацами третім і четвертим;\nчастину вісімнадцяту викласти в такій редакції:\n\"18. Штраф підлягає сплаті у 30-денний строк з дня отримання постанови оператором, а в разі оскарження оператором постанови в адміністративному порядку відповідно до Закону України \"Про адміністративну процедуру\" та/або до адміністративного суду - з дня набрання чинності відповідним рішенням за скаргою або з дня набрання законної сили відповідним рішенням суду\";\n6) у тексті Закону слово \"скасування\" замінити словом \"відкликання\".\n175. У Законі України \"Про фінансові послуги та фінансові компанії\" (Відомості Верховної Ради України, 2023 р., № 3-4, ст. 10 із наступними змінами):\n1) статтю 3 доповнити частиною третьою такого змісту:\n\"3. Відносини щодо прийняття, набрання чинності, виконання та припинення дії адміністративних актів у сфері регулювання діяльності на ринку фінансових послуг регулюються Законом України \"Про адміністративну процедуру\" з урахуванням особливостей, визначених цим Законом та іншими законами України, що регулюють діяльність на ринку фінансових послуг та на платіжному ринку\";\n2) частину шосту статті 14 викласти в такій редакції:\n\"6. Для врахування до складу регулятивного капіталу, у пруденційних вимогах фінансової установи субординований борг має відповідати вимогам, встановленим нормативно-правовими актами Регулятора. Субординований борг враховується до складу регулятивного капіталу, у пруденційних вимогах фінансової установи після отримання на це дозволу Регулятора.\nРегулятор приймає рішення про надання або про відмову в наданні дозволу на включення залучених коштів на умовах субординованого боргу до регулятивного капіталу фінансової установи, на врахування субординованого боргу у пруденційних вимогах фінансової установи, рішення про надання відповідного дозволу на дострокове погашення субординованого боргу або про відмову в наданні такого дозволу, рішення про внесення змін до відповідного дозволу або про відмову у внесенні змін до відповідного дозволу, рішення про надання дозволу щодо нового інвестора або про відмову в наданні такого дозволу на підставі відповідної заяви фінансової установи та доданих до неї документів, визначених нормативно-правовим актом Регулятора. Строк прийняття Регулятором такого рішення становить 30 робочих днів з дня отримання відповідної заяви. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття відповідного рішення, передбаченого цим абзацом. Про таке продовження строку Регулятор повідомляє фінансову установу не менше ніж за три робочі дні до завершення граничного строку для прийняття рішення, передбаченого цим абзацом\";\n3) частину другу статті 15 після абзацу третього доповнити трьома новими абзацами такого змісту:\n\"Регулятор приймає рішення про доцільність участі в регуляторній платформі або про відмову в участі в регуляторній платформі протягом чотирьох місяців з дня реєстрації заяви.\nРегулятор залишає заяву про участь у регуляторній платформі без руху, якщо юридична особа або фізична особа - підприємець, яка має намір взяти участь у регуляторній платформі, не додала до заяви необхідні документи або така заява подана з порушенням встановлених законодавством вимог. У такому разі Регулятор протягом п’яти робочих днів з дня одержання такої заяви надсилає відповідній юридичній особі або фізичній особі - підприємцю повідомлення в письмовій формі (паперовій або електронній) про залишення заяви про участь у регуляторній платформі без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення юридичною особою або фізичною особою - підприємцем, яка має намір взяти участь у регуляторній платформі, виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\".\nУ зв’язку з цим абзац четвертий вважати абзацом сьомим;\n4) у пункті 4 частини третьої статті 22 слова \"інформацією щодо скарг споживачів\" замінити словами \"інформацією щодо результатів розгляду заяв та звернень споживачів\";\n5) статтю 23 доповнити частиною тринадцятою такого змісту:\n\"13. У межах здійснення нагляду за здійсненням діяльності з надання фінансових та супровідних послуг днем початку адміністративного провадження за ініціативою Регулятора є день складення ним документа, в якому зафіксовані обставини, що можуть бути підставою для прийняття Регулятором індивідуального акта щодо особи, яка охоплюється його наглядовою діяльністю. Документи, в яких фіксуватимуться такі обставини, визначаються нормативно-правовими актами Регулятора\";\n6) у статті 25 :\nчастину першу доповнити абзацом такого змісту:\n\"У межах здійснення нагляду за ринковою поведінкою днем початку адміністративного провадження за ініціативою Регулятора є день складення ним документа, в якому зафіксовані обставини, що можуть бути підставою для прийняття Регулятором індивідуального акта щодо особи, яка охоплюється його наглядовою діяльністю. Документи, в яких фіксуватимуться такі обставини, визначаються нормативно-правовими актами Регулятора\";\nу пункті 1 частини третьої слово \"скарги\" виключити;\n7) абзац другий частини третьої статті 28 викласти в такій редакції:\n\"Рішення Регулятора про застосування до надавачів фінансових або супровідних послуг заходу впливу у вигляді накладення штрафу набирає чинності з дня доведення його до відома надавача фінансових або супровідних послуг у порядку, визначеному Регулятором, та визнається виконавчим документом відповідно до частини сімнадцятої статті 48 цього Закону\";\n8) у статті 37 :\nчастини першу і другу викласти в такій редакції:\n\"1. Регулятор приймає рішення про видачу ліцензії на діяльність фінансової компанії, ліцензії на діяльність ломбарду або про відмову в її видачі на підставі відповідної заяви та доданих до неї документів, визначених частиною першою статті 36 цього Закону. Строк прийняття Регулятором відповідного рішення становить 60 робочих днів з дати отримання заяви про видачу ліцензії. Регулятор має право продовжити такий строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє заявника не менше ніж за три робочі дні до завершення граничного строку для прийняття рішення, передбаченого цією частиною.\n2. Регулятор залишає заяву про видачу ліцензії на діяльність фінансової компанії, ліцензії на діяльність ломбарду без руху, якщо заявник подав неповний пакет документів, необхідних для видачі ліцензії, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання такої заяви надсилає заявнику повідомлення в письмовій формі (паперовій або електронній) про залишення заяви про видачу ліцензії без руху із зазначенням виявлених недоліків з посиланням на порушені вимоги законодавства, порядку і строку усунення недоліків, а також порядку і строків оскарження рішення про залишення заяви без руху.\nУ разі усунення заявником виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху.\nНе допускається повторне залишення без руху заяви, в якій усунено виявлені недоліки, зазначені в повідомленні про залишення заяви без руху\";\nчастину четверту виключити;\nабзац другий частини шостої викласти в такій редакції:\n\"У рішенні про відмову у видачі ліцензії зазначаються підстави для такої відмови, а також відомості, передбачені частиною п’ятою статті 56 Закону України \"Про Національний банк України\";\nпункт 1 частини сьомої викласти в такій редакції:\n\"1) неусунення у встановлений Регулятором строк недоліків, що були підставою для залишення заяви про видачу ліцензії без руху, та/або наявність у документах, поданих для видачі ліцензії, неповної та/або недостовірної інформації та/або невідповідність їх вимогам законів України та/або нормативно-правових актів Регулятора\";\n9) у статті 38 :\nчастини п’яту - сьому викласти в такій редакції:\n\"5. Рішення про надання погодження або про відмову у погодженні зміни обсягу ліцензії приймається у визначеному нормативно-правовими актами Регулятора порядку на підставі заяви та доданих до неї документів, визначених нормативно-правовим актом Регулятора. Строк прийняття Регулятором рішення становить 30 робочих днів з дня подання відповідної заяви.\nРегулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє заявника не менше ніж за три робочі дні до завершення граничного строку для прийняття рішення, передбаченого цією частиною.\nРегулятор залишає заяву про зміну обсягу ліцензії без руху, якщо заявник подав неповний пакет документів, необхідних для погодження і зміни обсягу ліцензії, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання такої заяви надсилає заявнику повідомлення в письмовій формі (паперовій або електронній) про залишення заяви про зміну обсягу ліцензії без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення заявником виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху.\n6. Регулятор вносить запис до Реєстру про розширення обсягу ліцензії протягом трьох робочих днів з дня прийняття відповідного рішення.\n7. Регулятор відмовляє у погодженні розширення обсягу ліцензії у разі:\n1) невідповідності фінансової компанії, ломбарду вимогам до надання виду фінансових послуг, встановленим законом та/або нормативно-правовими актами Регулятора;\n2) неусунення у встановлений Регулятором строк недоліків, що були підставою для залишення заяви про розширення обсягу ліцензії без руху, та/або наявності у поданих документах неповної та/або недостовірної інформації та/або невідповідності їх вимогам закону та нормативно-правових актів Регулятора.\nУ разі прийняття Регулятором рішення про відмову у погодженні розширення обсягу ліцензії з підстав, передбачених пунктом 2 цієї частини (щодо неусунення у встановлений Регулятором строк недоліків, що були підставою для залишення заяви про розширення обсягу ліцензії без руху), заявник має право подати нову заяву про розширення обсягу ліцензії не менше ніж через три місяці з дня прийняття Регулятором рішення про відмову у погодженні розширення обсягу ліцензії, за умови усунення причин, що були підставою для прийняття такого рішення\";\nдруге речення частини восьмої доповнити словами і цифрами \"а також відомості, передбачені частиною п’ятою статті 56 Закону України \"Про Національний банк України\";\n10) абзац другий частини шостої статті 42 замінити двома новими абзацами такого змісту:\n\"Регулятор розглядає клопотання про незастосування до керівника (кандидата на посаду керівника) ознак небездоганної ділової репутації та приймає відповідне рішення протягом 30 робочих днів з дня отримання відповідного клопотання. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє фінансову компанію, ломбард не менше ніж за три робочі дні до завершення граничного строку для прийняття рішення, передбаченого цим абзацом.\nРегулятор має право запросити керівника (кандидата на посаду керівника) на розгляд питання щодо його відповідності кваліфікаційним вимогам для надання пояснень. Неявка керівника (кандидата на посаду керівника) не перешкоджає розгляду Регулятором такого питання та прийняття рішення по суті\".\nУ зв’язку з цим абзаци третій - сьомий вважати відповідно абзацами четвертим - восьмим;\n11) статтю 46 доповнити частиною четвертою такого змісту:\n\"4. У межах здійснення нагляду за діяльністю фінансових компаній та ломбардів днем початку адміністративного провадження за ініціативою Регулятора є день складення ним документа, в якому зафіксовано обставини, що можуть бути підставою для прийняття Регулятором індивідуального акта щодо фінансової компанії або ломбарду. Документи, в яких фіксуватимуться такі обставини, визначаються нормативно-правовими актами Регулятора\";\n12) у статті 47 :\nу пункті 4 частини четвертої слова \"звернень споживачів\" замінити словами \"розгляду заяв та звернень споживачів\";\nчастину сьому після абзацу першого доповнити новим абзацом такого змісту:\n\"Витребування від фінансової компанії, ломбарду інформації, документів та їх копій, письмових пояснень з питань діяльності фінансової компанії, ломбарду, запрошення керівників та/або працівників фінансової компанії, ломбарду для надання усних пояснень, ініціювання проведення зустрічей, вчинення інших дій, необхідних для проведення інспекційної перевірки, здійснюються на підставі запитів уповноважених Регулятором осіб, оформлених відповідно до вимог нормативно-правових актів Регулятора. У такому запиті зазначається строк для вчинення фінансовою компанією, ломбардом відповідних дій, що визначається з урахуванням строку проведення інспекційної перевірки, зазначеного у рішенні Регулятора про її проведення, а також інші вимоги щодо виконання запиту\".\nУ зв’язку з цим абзац другий вважати абзацом третім;\n13) у статті 48 :\nчастину восьму доповнити пунктом 4 такого змісту:\n\"4) відомості, передбачені частиною п’ятою статті 56 Закону України \"Про Національний банк України\";\nчастину дев’яту викласти в такій редакції:\n\"9. Регулятор у разі розгляду питань про застосування заходів впливу або коригувальних заходів до фінансової компанії, ломбарду запрошує для надання пояснень уповноважену особу (уповноважених осіб) цієї фінансової компанії, ломбарду або іншу особу, яка стала об’єктом перевірки Регулятора та щодо якої має бути прийнято таке рішення, крім випадку прийняття Регулятором рішення про застосування коригувальних заходів до необмеженого кола фінансових компаній, ломбардів.\nУ такому разі Регулятор не менше ніж за два робочі дні до дати розгляду питання про застосування заходів впливу або коригувальних заходів надсилає у визначені ним порядку та спосіб запрошення фінансовій компанії, ломбарду. Неявка уповноваженої особи фінансової компанії, ломбарду, власника істотної участі у фінансовій компанії, ломбарді не перешкоджає розгляду Регулятором такого питання та прийняттю рішення по суті\";\nчастину шістнадцяту доповнити абзацом такого змісту:\n\"Днем виявлення порушення є день складення Регулятором документа, в якому зафіксовані обставини, що можуть бути підставою для застосування Регулятором заходу впливу до фінансової компанії, ломбарду. День складення Регулятором такого документа є днем початку адміністративного провадження у відповідній адміністративній справі\";\nу частині сімнадцятій слова \"з робочого дня, наступного за днем прийняття такого рішення\" замінити словами \"з дня доведення його до відома фінансової компанії, ломбарду у порядку, визначеному Регулятором\";\n14) частину першу статті 50 доповнити абзацами такого змісту:\n\"Регулятор залишає заяву фінансової компанії, ломбарду про відкликання ліцензії без руху, якщо подано неповний пакет документів, необхідних для відкликання ліцензії на діяльність фінансової компанії, ліцензії на діяльність ломбарду, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання такої заяви надсилає фінансовій компанії, ломбарду повідомлення в письмовій формі (паперовій або електронній) про залишення заяви про відкликання ліцензії без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення фінансовою компанією, ломбардом виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху.\nРегулятор приймає рішення про відкликання ліцензії на діяльність фінансової компанії, ліцензії на діяльність ломбарду або рішення про виключення з ліцензії фінансової компанії, ломбарду окремої фінансової послуги на підставі заяви та доданих до неї документів, визначених нормативно-правовим актом Регулятора. Строк прийняття Регулятором такого рішення становить 30 робочих днів з дня отримання відповідної заяви фінансової компанії, ломбарду. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє фінансову компанію, ломбард не менше ніж за три робочі дні до завершення граничного строку для прийняття рішення, передбаченого цим абзацом\";\n15) в абзаці першому пункту 25 розділу VII \"Прикінцеві та перехідні положення\" слова \"відкликанням (анулюванням)\" замінити словом \"відкликанням\";\n16) у тексті Закону слова \"анулювання\", \"анулювати\", \"анулюванню\", \"анульовано\", \"анульованою\", \"анульованими\", \"анульовані\" у всіх відмінках замінити відповідно словами \"відкликання\", \"відкликати\", \"відкликанню\", \"відкликано\", \"відкликаною\", \"відкликаними\", \"відкликані\" у відповідному відмінку.\n176. Частину другу статті 2 Закону України \"Про стимулювання розвитку цифрової економіки в Україні\" (Відомості Верховної Ради України, 2023 р., №№ 6-7, ст. 18) доповнити абзацом такого змісту:\n\"Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері набуття та втрати статусу резидента Дія Сіті здійснюються відповідно до Закону України \"Про адміністративну процедуру\" з урахуванням особливостей, визначених цим Законом\".\n177. У Законі України \"Про ветеринарну медицину\" (Відомості Верховної Ради України, 2023 р., № 8-9, ст. 24 із наступними змінами):\n1) у частині другій статті 1 слова \"законах України \"Про державний контроль за дотриманням законодавства про харчові продукти, корми, побічні продукти тваринного походження, ветеринарну медицину та благополуччя тварин\" і \"Про побічні продукти тваринного походження, не призначені для споживання людиною\" замінити словами \"законах України \"Про державний контроль за дотриманням законодавства про харчові продукти, корми, побічні продукти тваринного походження, ветеринарну медицину та благополуччя тварин\" , \"Про побічні продукти тваринного походження, не призначені для споживання людиною\" і \"Про адміністративну процедуру\" ;\n2) статтю 2 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері ветеринарної медицини регулюються Законом України \"Про адміністративну процедуру\" з урахуванням особливостей, визначених цим Законом\";\n3) у статті 43 :\nв абзаці першому частини восьмої і частині дев’ятій слово \"отримання\" замінити словом \"реєстрації\";\nчастину шістнадцяту доповнити абзацом такого змісту:\n\"Рішення про відмову у затвердженні тваринницької потужності приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nчастину дев’ятнадцяту викласти в такій редакції:\n\"19. Рішення про відмову у затвердженні тваринницької потужності може бути оскаржено до компетентного органу в адміністративному порядку відповідно до Закону України \"Про адміністративну процедуру\" та/або до адміністративного суду\";\n4) у статті 44 :\nв абзаці першому частини восьмої слово \"надходження\" замінити словом \"реєстрації\";\nу частині дев’ятій:\nв абзаці першому слова \"у поданій заяві\" замінити словами \"у поданій заяві, за умови невиправлення її недоліків оператором потужностей (оператором ринку)\";\nдоповнити абзацом такого змісту:\n\"Рішення про відмову у державній реєстрації тваринницької потужності (оператора ринку) приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\";\nу частині дванадцятій слово \"скасування\" замінити словом \"відкликання\";\nв абзаці першому частини тринадцятої слова \"скасовує державну реєстрацію\" замінити словами \"припиняє дію державної реєстрації\";\nу частині чотирнадцятій слово \"скасування\" замінити словами \"припинення дії\";\n5) в абзаці другому частини десятої статті 54 слово \"скасування\" замінити словами \"припинення дії\";\n6) у статті 55 :\nу частині дев’ятій цифри \"15\" замінити словом \"трьох\", слова \"а у разі відсутності документів, визначених цим Законом, - запропонувати\" - словами \"а в разі відсутності документів, визначених цим Законом, залишити заяву без руху та запропонувати\", а слова \"вважається недійсною\" - словами \"розглядається по суті та приймається рішення про відмову в задоволенні заяви у зв’язку з відсутністю необхідних документів\";\nчастину двадцять першу доповнити абзацом такого змісту:\n\"Рішення про відмову у державній реєстрації ветеринарного лікарського засобу приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nу частині двадцять другій слова \"до суду\" замінити словами \"в адміністративному порядку відповідно до Закону України \"Про адміністративну процедуру\" та/або до адміністративного суду\";\n7) у статті 66 слово \"скасування\" замінити словом \"відкликання\", а слово \"скасовує\" - словом \"відкликає\";\n8) у частині шостій статті 67, частині дев’ятій статті 70 та частині десятій статті 74 слово \"анулювання\" замінити словами \"припинення дії\";\n9) у розділі XV \"Прикінцеві та перехідні положення\":\nв абзаці першому пункту 5 слово \"отримання\" замінити словом \"реєстрації\";\nу підпункті 10.18 пункту 10 :\nв абзаці двадцять третьому слово \"отримання\" замінити словом \"реєстрації\";\nпісля абзацу сорок першого доповнити новим абзацом такого змісту:\n\"Рішення про відмову у видачі експлуатаційного дозволу приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим абзаци сорок другий - дев’яносто п’ятий вважати відповідно абзацами сорок третім - дев’яносто шостим;\nв абзацах п’ятдесятому і сімдесятому слово \"надходження\" замінити словом \"реєстрації\";\nтретє речення абзацу сімдесят першого викласти в такій редакції: \"Копія рішення про відмову у державній реєстрації потужності (об’єкта) надається (надсилається) оператору ринку невідкладно, а за наявності обґрунтованих причин - не пізніше трьох робочих днів з дня його прийняття\";\nпісля абзацу сімдесят першого доповнити новим абзацом такого змісту:\n\"Рішення про відмову у державній реєстрації потужності (об’єкта) приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nУ зв’язку з цим абзаци сімдесят другий - дев’яносто шостий вважати відповідно абзацами сімдесят третім - дев’яносто сьомим;\nв абзаці сімдесят четвертому слова \"надходження до територіального органу\" замінити словами \"реєстрації в територіальному органі\";\nабзац дев’яносто п’ятий викласти в такій редакції:\n\"3. Про виключення експортної потужності з реєстру затверджених експортних потужностей компетентний орган невідкладно, а за наявності обґрунтованих причин не пізніше трьох робочих днів з дня прийняття відповідного рішення, повідомляє оператора ринку, який здійснює управління відповідною експортною потужністю, та компетентний орган країни призначення\".\n178. У Законі України \"Про платіжні послуги\" (Відомості Верховної Ради України, 2023 р., № 10-11, ст. 26 із наступними змінами):\n1) частину другу статті 2 доповнити абзацом такого змісту:\n\"Відносини щодо прийняття, набрання чинності, виконання та припинення дії адміністративних актів у сфері надання платіжних послуг та діяльності на платіжному ринку регулюються Законом України \"Про адміністративну процедуру\" з урахуванням особливостей, визначених цим Законом та іншими законами України, що регулюють діяльність на ринку фінансових послуг\";\n2) частину четверту статті 10 доповнити абзацом такого змісту:\n\"Національний банк України у встановленому ним порядку приймає рішення про включення до Реєстру або про відмову у включенні до Реєстру відомостей про банк як емітента електронних грошей на підставі заяви та доданих до неї документів, визначених нормативно-правовим актом Національного банку України. Строк прийняття Національним банком України такого рішення становить 60 робочих днів з дня одержання відповідної заяви. Національний банк України залишає заяву про включення до Реєстру без руху з підстав, у порядку і строки, визначені частиною п’ятою статті 11 цього Закону\";\n3) у статті 11 :\nчастину п’яту доповнити абзацами такого змісту:\n\"Національний банк України залишає заяву про видачу ліцензії на надання фінансових платіжних послуг без руху, якщо заявник подав неповний пакет документів, необхідних для видачі ліцензії, або якщо така заява/документи подані з порушенням встановлених законодавством вимог. У такому разі Національний банк України протягом 15 робочих днів з дня одержання такої заяви надсилає заявнику повідомлення в письмовій формі (паперовій або електронній) про залишення заяви про видачу ліцензії без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення заявником виявлених недоліків у строк, встановлений Національним банком України, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nчастину шосту викласти в такій редакції:\n\"6. Національний банк України приймає рішення про видачу ліцензії або про відмову в її видачі на підставі заяви та доданих до неї документів, визначених частиною п’ятою цієї статті. Строк прийняття Національним банком України такого рішення становить 60 робочих днів з дня одержання заяви про видачу ліцензії. Національний банк України має право продовжити цей строк, але не більш як на 30 робочих днів, у разі перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє заявника не менше ніж за три робочі дні до завершення граничного строку для прийняття рішення, передбаченого цією частиною.\nУ разі прийняття Національним банком України рішення про відмову у видачі ліцензії з підстав подання неповного пакета документів, необхідних для прийняття рішення про видачу ліцензії, або якщо подані документи не відповідали встановленим законодавством вимогам і такі недоліки не були усунені юридичною особою у встановлений Національним банком України строк, така юридична особа має право подати до Національного банку України нову заяву про видачу ліцензії не менше ніж через три місяці з дня прийняття Національним банком України рішення про відмову у видачі ліцензії, за умови усунення причин, що були підставою для прийняття такого рішення\";\n4) у частині другій статті 12:\nабзац другий викласти в такій редакції:\n\"Перелік та вимоги до документів, що додаються до заяви про включення до Реєстру, строки та процедура їх розгляду визначаються цим Законом та нормативно-правовими актами Національного банку України\";\nдоповнити абзацами такого змісту:\n\"Національний банк України приймає рішення про включення до Реєстру або про відмову у включенні до Реєстру відомостей про надавачів платіжних послуг (надавачів обмежених платіжних послуг) на підставі заяви та доданих до неї документів, визначених цим Законом та нормативно-правовими актами Національного банку України. Строк прийняття Національним банком України такого рішення становить 60 робочих днів з дня одержання заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття відповідного рішення. Про таке продовження строку Національний банк України повідомляє заявника не менше ніж за три робочі дні до завершення граничного строку для прийняття такого рішення.\nНаціональний банк України залишає заяву про включення до Реєстру відомостей про надавачів платіжних послуг без руху з підстав, у порядку та строки, визначені частиною п’ятою статті 11 цього Закону\";\n5) частину другу статті 15 доповнити абзацами такого змісту:\n\"Національний банк України приймає рішення про погодження або про відмову в погодженні на посаду керівників небанківських надавачів платіжних послуг на підставі заяви та доданих до неї документів, визначених нормативно-правовим актом Національного банку України. Строк прийняття Національним банком України такого рішення становить 60 робочих днів з дня отримання відповідної заяви, а якщо в рамках такого погодження розглядається питання про можливість незастосування до особи ознаки небездоганної ділової репутації - 90 робочих днів з дня отримання заяви. Національний банк України має право продовжити ці строки, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття відповідного рішення. Про таке продовження строку Національний банк України повідомляє заявника не менше ніж за три робочі дні до завершення граничного строку для прийняття такого рішення. Національний банк України залишає заяву про погодження на посаду керівників небанківських надавачів платіжних послуг без руху з підстав, у порядку та строки, визначені частиною п’ятою статті 11 цього Закону.\nУ разі виявлення небанківським надавачем платіжних послуг чи Національним банком України невідповідності керівника вимогам щодо ділової репутації такий надавач платіжних послуг може звернутися до Національного банку України у встановленому його нормативно-правовими актами порядку з клопотанням про незастосування до такого керівника виявленої ознаки небездоганної ділової репутації та/або надати додаткові документи/пояснення про його відповідність вимогам.\nНаціональний банк України розглядає клопотання про незастосування до керівника небанківського надавача платіжних послуг ознаки небездоганної ділової репутації та приймає рішення протягом 30 робочих днів з дня отримання відповідного клопотання. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття рішення. Про таке продовження строку Національний банк України повідомляє небанківського надавача платіжних послуг не менше ніж за три робочі дні до завершення граничного строку для прийняття такого рішення\";\n6) у статті 17 :\nу частині п’ятій:\nпункт 1 викласти в такій редакції:\n\"1) заявником не усунено у встановлений Національним банком України строк недоліки, що були підставою для залишення заяви про намір набути, збільшити істотну участь або про погодження набутої/збільшеної істотної участі у платіжній установі, установі електронних грошей або операторі поштового зв’язку без руху, та/або у поданих документах наявна неповна та/або недостовірна інформація та/або такі документи не відповідають вимогам законів України та/або нормативно-правових актів Національного банку України, особою не розкрито Національному банку України інформацію, що має істотне значення для вирішення питання про погодження набуття або збільшення істотної участі в платіжній установі, установі електронних грошей або операторі поштового зв’язку\";\nпісля абзацу десятого доповнити новим абзацом такого змісту:\n\"У разі прийняття Національним банком України рішення про заборону особі набувати або збільшувати істотну участь або про відмову в погодженні набутої/збільшеної істотної участі у платіжній установі, установі електронних грошей або операторі поштового зв’язку після її фактичного набуття або збільшення з підстав, передбачених пунктом 1 цієї частини, особа має право подати до Національного банку України нову заяву про набуття або збільшення істотної участі або про погодження набутої/збільшеної істотної участі у платіжній установі, установі електронних грошей або операторі поштового зв’язку після її фактичного набуття або збільшення не менше ніж через три місяці з дня прийняття Регулятором відповідного рішення про відмову, за умови усунення причин, що були підставою для прийняття такого рішення\".\nУ зв’язку з цим абзац одинадцятий вважати абзацом дванадцятим;\nчастину шосту викласти в такій редакції:\n\"6. Національний банк України приймає рішення про погодження набуття або збільшення істотної участі у платіжній установі, установі електронних грошей або операторі поштового зв’язку, що здійснює діяльність, передбачену цим Законом, на підставі заяви та доданих до неї документів, визначених нормативно-правовими актами Національного банку України. Строк прийняття Національним банком України такого рішення становить п’ять місяців з дня отримання відповідної заяви та доданих до неї документів. За результатами розгляду документів Національний банк України приймає рішення про погодження або про заборону набуття, збільшення істотної участі в такій платіжній установі, установі електронних грошей або операторі поштового зв’язку.\nНаціональний банк України залишає заяву про намір набуття, збільшення істотної участі у платіжній установі, установі електронних грошей або операторі поштового зв’язку, погодження набутої або збільшеної істотної участі у платіжній установі, установі електронних грошей або операторі поштового зв’язку без руху, якщо заявник подав неповний пакет документів, необхідних для погодження набуття або збільшення істотної участі у платіжній установі, установі електронних грошей або операторі поштового зв’язку, погодження набутої або збільшеної істотної участі у платіжній установі, установі електронних грошей або операторі поштового зв’язку, або така заява подана з порушенням встановлених законодавством вимог, а також порядку і строків оскарження рішення про залишення заяви без руху.\nУ такому разі Національний банк України протягом 15 робочих днів з дня одержання такої заяви надсилає особі, яка має намір набути або збільшити істотну участь у платіжній установі, установі електронних грошей або операторі поштового зв’язку, погодити набуту або збільшену істотну участь у платіжній установі, установі електронних грошей або операторі поштового зв’язку, повідомлення в письмовій формі (паперовій або електронній) про залишення заяви про намір набуття, збільшення істотної участі у платіжній установі, установі електронних грошей або операторі поштового зв’язку, погодження набутої або збільшеної істотної участі у платіжній установі, установі електронних грошей або операторі поштового зв’язку без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення такою особою виявлених недоліків у строк, встановлений Національним банком України, заява вважається поданою в день її первинного подання, а строк її розгляду продовжується на строк залишення цієї заяви без руху\";\n7) частину другу статті 24 доповнити абзацами такого змісту:\n\"Національний банк України приймає рішення про внесення або про відмову у внесенні до Реєстру відомостей про технологічного оператора, про узгодження або про відмову в узгодженні оновленої інформаційної довідки щодо умов та порядку надання послуг технологічним оператором платіжних послуг на підставі заяви та доданих до неї документів, визначених нормативно-правовими актами Національного банку України. Строк прийняття Національним банком України такого рішення становить 45 робочих днів з дня одержання відповідної заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Національний банк України повідомляє технологічного оператора не менше ніж за три робочі дні до звершення граничного строку для прийняття рішення, передбаченого цим абзацом.\nНаціональний банк України залишає заяву про включення до Реєстру відомостей про технологічного оператора, про узгодження оновленої інформаційної довідки щодо умов та порядку надання послуг технологічним оператором платіжних послуг без руху з підстав, у порядку і строки, визначені частиною п’ятою статті 11 цього Закону\";\n8) частину третю статті 25 доповнити абзацами такого змісту:\n\"Національний банк України вносить або відмовляє у внесенні до Реєстру відомостей, змін до відомостей про комерційного агента протягом 30 робочих днів з дня одержання відповідної заяви. Національний банк України має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для внесення до Реєстру. Про таке продовження строку Національний банк України повідомляє банк, платіжну установу, установу електронних грошей, які залучають комерційного агента, не менше ніж за три робочі дні до завершення граничного строку, передбаченого цим абзацом.\nНаціональний банк України залишає заяву про включення до Реєстру відомостей про комерційного агента без руху з підстав, у порядку і строки, визначені частиною п’ятою статті 11 цього Закону\";\n9) частину чотирнадцяту статті 71 доповнити абзацами такого змісту:\n\"Національний банк України приймає рішення про внесення або про відмову у внесенні до Реєстру відомостей про платіжну систему, про узгодження або про відмову в узгодженні змін до інформаційної довідки про умови та порядок діяльності платіжної системи, оператором якої є резидент, узгодження/відмову в узгодженні оновлених документів платіжної системи, оператором якої є нерезидент, на підставі заяви та доданих до неї документів, визначених нормативно-правовими актами Національного банку України. Строк прийняття Національним банком України такого рішення становить 60 робочих днів з дня одержання відповідної заяви.\nНаціональний банк України вносить, відмовляє у внесенні до Реєстру відомостей про учасника платіжної системи, узгоджує, відмовляє в узгодженні оновлених документів учасника платіжної системи протягом 30 робочих днів з дня одержання відповідної заяви. До заяви додаються документи, визначені нормативно-правовими актами Національного банку України.\nНаціональний банк України залишає заяву про включення до Реєстру відомостей, передбачених абзацами другим і третім цієї частини, без руху з підстав, у порядку і строки, визначені частиною п’ятою статті 11 цього Закону.\nНаціональний банк України має право продовжити строки, передбачені абзацами другим і третім цієї частини, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації. Про таке продовження строку Національний банк України повідомляє оператора платіжної системи/учасника платіжної системи не менше ніж за три робочі дні до завершення граничного строку, передбаченого абзацами другим і третім цієї частини\";\n10) у частині четвертій статті 79:\nслова \"відомостей з Реєстру\" замінити словами \"відомостей з Реєстру, вимоги до документів та процедура їх розгляду\";\nдоповнити абзацом такого змісту:\n\"Національний банк України повідомляє про внесення або про відмову у внесенні відомостей до Реєстру, або про виключення відомостей з Реєстру шляхом надсилання повідомлення заявнику в письмовій формі (паперовій або електронній) протягом трьох робочих днів з дня внесення до Реєстру або виключення з Реєстру, або прийняття рішення про відмову у включенні до Реєстру, виключенні з Реєстру\";\n11) у частині другій статті 80:\nпісля абзацу другого доповнити трьома новими абзацами такого змісту:\n\"Національний банк України приймає рішення про доцільність участі в регуляторній платформі або про відмову в участі в регуляторній платформі протягом чотирьох місяців з дня реєстрації заяви.\nНаціональний банк України залишає заяву про участь у регуляторній платформі без руху, якщо юридична особа або фізична особа - підприємець, яка має намір взяти участь у регуляторній платформі, не додала до заяви необхідні документи або якщо така заява подана з порушенням встановлених законодавством вимог. У такому разі Національний банк України протягом п’яти робочих днів з дня одержання такої заяви надсилає відповідній юридичній особі або фізичній особі - підприємцю повідомлення в письмовій формі (паперовій або електронній) про залишення заяви про участь у регуляторній платформі без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення юридичною особою або фізичною особою - підприємцем, яка має намір взяти участь у регуляторній платформі, виявлених недоліків у строк, встановлений Національним банком України, заява вважається поданою в день її первинного подання, а строк розгляду заяви продовжується на строк залишення такої заяви без руху\".\nУ зв’язку з цим абзаци третій - восьмий вважати відповідно абзацами шостим - одинадцятим;\nабзац шостий викласти в такій редакції:\n\"Національний банк України відмовляє особі в участі в регуляторній платформі та включенні до Реєстру у разі невідповідності критеріям, встановленим Національним банком України, а також якщо у встановлений Національним банком України строк не усунено недоліки, що були підставою для залишення заяви про участь у регуляторній платформі без руху\";\n12) частину сьому статті 81 доповнити абзацом такого змісту:\n\"У межах здійснення нагляду за діяльністю надавачів платіжних послуг та надавачів обмежених платіжних послуг днем початку адміністративного провадження за ініціативою Національного банку України є день складення ним документа, в якому зафіксовані обставини, що можуть бути підставою для прийняття Національним банком України індивідуального акта щодо об’єкта нагляду. Документи, в яких фіксуватимуться такі обставини, визначаються нормативно-правовими актами Національного банку України\";\n13) частину одинадцяту статті 82 доповнити абзацом такого змісту:\n\"У межах здійснення моніторингу за об’єктами оверсайта днем початку адміністративного провадження за ініціативою Національного банку України є день складення ним документа, в якому зафіксовано обставини, що можуть бути підставою для прийняття Національним банком України індивідуального акта щодо об’єкта оверсайта. Документи, в яких фіксуватимуться такі обставини, визначаються нормативно-правовими актами Національного банку України\";\n14) у статті 83 :\nчастину третю доповнити абзацом такого змісту:\n\"Національний банк України зобов’язаний повідомити надавача платіжних послуг, надавача обмежених платіжних послуг про проведення планової перевірки не менше ніж за 10 днів до її початку. Національний банк України повідомляє надавача платіжних послуг, надавача обмежених платіжних послуг про проведення позапланової перевірки не пізніше дня початку її проведення\";\nу частині четвертій:\nв абзаці першому слова \"письмові пояснення\" замінити словами \"письмові або усні пояснення\";\nдоповнити абзацом такого змісту:\n\"Витребування від надавачів платіжних послуг, надавачів обмежених платіжних послуг інформації, документів та їх копій, письмових пояснень з питань діяльності з надання платіжних послуг (обмежених платіжних послуг), запрошення керівників та/або працівників надавачів платіжних послуг, надавачів обмежених платіжних послуг для надання усних пояснень, ініціювання проведення зустрічей, вчинення інших дій, необхідних для проведення перевірки, здійснюються на підставі запитів уповноважених осіб Національного банку України, оформлених відповідно до вимог нормативно-правових актів Національного банку України. У такому запиті зазначаються строк для вчинення надавачем платіжних послуг, надавачем обмежених платіжних послуг відповідних дій, що визначається з урахуванням строку проведення перевірки, зазначеного у розпорядчому акті Національного банку України про її проведення, а також інші вимоги щодо виконання запиту\";\n15) у статті 84 :\nв абзаці першому частини першої слова \"на платіжному ринку\" замінити словами \"на платіжному ринку, вимог, рішень та/або розпоряджень Національного банку України\";\nчастину третю доповнити абзацом такого змісту:\n\"Днем виявлення порушення є день складення Національним банком України документа, в якому зафіксовані обставини, що можуть бути підставою для застосування Національним банком України заходу впливу до об’єкта нагляду/оверсайта. День складення Національним банком України такого документа є днем початку адміністративного провадження у відповідній адміністративній справі\";\nу першому реченні частини четвертої слова \"з дня його прийняття\" замінити словами \"з дня доведення його до відома об’єкта нагляду (крім банків) та/або оверсайта у порядку, визначеному Національним банком України\";\nдоповнити частиною сьомою такого змісту:\n\"7. Національний банк України у разі розгляду питань про застосування заходів впливу до об’єкта нагляду (крім банків) та/або оверсайта запрошує для надання пояснень уповноважену особу (уповноважених осіб), власників істотної участі такого об’єкта нагляду. Запрошення надсилається у порядку та спосіб, визначені Національним банком України, не менше ніж за два робочі дні до дати розгляду питання про застосування заходів впливу. Неявка уповноваженої особи, власника істотної участі не перешкоджає розгляду Національним банком України такого питання та прийняттю рішення по суті\";\n16) у статті 85 :\nу частині першій слова \"користувач має право звернутися до Національного банку України із скаргою на дії надавача платіжних послуг\" замінити словами \"користувач має право подати до Національного банку України звернення\";\nу частині другій слово \"скарг\" замінити словом \"звернень\";\nу частині третій слово \"скарги\" замінити словом \"звернення\", а слова \"розгляду звернення\" - словами \"розгляду такого звернення\".\n179. У Законі України \"Про страхування\" (Відомості Верховної Ради України, 2023 р., №№ 12-13, ст. 28 із наступними змінами):\n1) частину першу статті 2 доповнити абзацом такого змісту:\n\"Відносини щодо прийняття, набрання чинності, виконання та припинення дії адміністративних актів у сфері страхування регулюються Законом України \"Про адміністративну процедуру\" з урахуванням особливостей, визначених цим Законом та іншими законами України, що регулюють діяльність на ринку фінансових послуг\";\n2) у частині дванадцятій статті 11:\nпункт 1 викласти в такій редакції:\n\"1) за результатами розгляду пакета документів, поданих заявником для отримання ліцензії, Регулятор прийняв рішення про відмову у видачі ліцензії з причини неусунення заявником підстави для відмови у видачі ліцензії і заявник повторно не подав протягом шести місяців з дати прийняття такого рішення новий пакет документів для отримання ліцензії або такий новий пакет документів було подано протягом зазначеного строку, але за результатами його розгляду Регулятор повторно прийняв рішення про відмову у видачі ліцензії\";\nу пункті 2:\nв абзаці третьому слова \"або повторне залишення пакета документів без розгляду\" виключити;\nв абзаці четвертому слова \"ліцензії/рішення про залишення пакета документів без розгляду\" замінити словом \"ліцензії\";\n3) у статті 13 :\nчастини першу і другу викласти в такій редакції:\n\"1. Регулятор у порядку, встановленому цим Законом та його нормативно-правовими актами, розглядає заяву і пакет документів для отримання ліцензії, поданий заявником, і приймає рішення за результатами його розгляду протягом трьох місяців з дня отримання заяви про видачу ліцензії. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє заявника не менше ніж за три робочі дні до завершення граничного строку для прийняття рішення, передбаченого цією частиною.\n2. Регулятор залишає заяву про видачу ліцензії без руху, якщо заявник подав неповний пакет документів, необхідних для прийняття відповідного рішення, або така заява подана з порушенням встановлених законодавством вимог.\nУ такому разі Регулятор протягом 15 робочих днів з дня одержання заяви про видачу ліцензії надсилає заявнику повідомлення в письмовій формі (паперовій або електронній) про залишення заяви про видачу ліцензії без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення заявником виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nу частині п’ятій слова \"у разі якщо він не був залишений без розгляду\" виключити;\nабзац другий частини сьомої викласти в такій редакції:\n\"У рішенні про відмову у видачі ліцензії зазначаються підстави відмови, а також відомості, передбачені частиною п’ятою статті 56 Закону України \"Про Національний банк України\";\nпункти 1 і 13 частини восьмої викласти в такій редакції:\n\"1) у встановлений Регулятором строк не усунені недоліки, що були підставою для залишення заяви про видачу ліцензії без руху, та/або документи, подані для отримання ліцензії, містять неповну та/або недостовірну інформацію та/або не відповідають вимогам законодавства\";\n\"13) заявник звернувся із заявою про видачу ліцензії після спливу 12 місяців з дати його державної реєстрації як юридичної особи або після спливу шести місяців з дня прийняття рішення про відмову у видачі ліцензії, або у разі прийняття Регулятором повторного рішення про відмову у видачі ліцензії\";\n4) у статті 14 :\nу частині дев’ятій:\nдруге речення доповнити словами і цифрами \"а також відомості, передбачені частиною п’ятою статті 56 Закону України \"Про Національний банк України\";\nтретє речення виключити;\nдоповнити частиною десятою такого змісту:\n\"10. Регулятор залишає заяву страховика про надання погодження на розширення або звуження обсягу ліцензії без руху з підстав, у порядку і строки, визначені частиною другою статті 13 цього Закону\";\n5) у статті 19 :\nу частині першій:\nабзац перший і пункт 1 викласти в такій редакції:\n\"1. Особа, яка має намір набути істотну участь у страховику або збільшити її з перевищенням граничних значень, визначених частиною восьмою статті 18 цього Закону (далі в цій статті - заявник), подає до Регулятора:\n1) заяву про намір набути або збільшити істотну участь у страховику\";\nдоповнити абзацом такого змісту:\n\"Регулятор залишає заяву особи, яка має намір набути істотну участь у страховику або збільшити її з перевищенням граничних значень, визначених частиною восьмою статті 18 цього Закону, без руху з підстав, у порядку та строки, визначені частиною другою статті 13 цього Закону\";\nчастину шосту викласти в такій редакції:\n\"6. Регулятор у порядку, визначеному його нормативно-правовими актами, розглядає заяву та документи, подані для погодження набуття або збільшення істотної участі у страховику, та за результатами такого розгляду приймає рішення про погодження або про відмову у погодженні набуття або збільшення істотної участі у страховику протягом п’яти місяців з дня отримання відповідної заяви. Вимоги до оформлення документів, що подаються до Регулятора, визначаються нормативно-правовими актами Регулятора\";\nу частині восьмій:\nу пункті 1 слова \"подано неповний пакет документів\" замінити словами \"у встановлений Регулятором строк не усунено недоліки, що були підставою для залишення заяви про набуття або збільшення істотної участі у страховику без руху\";\nдоповнити абзацом такого змісту:\n\"У разі прийняття Регулятором рішення про заборону набуття або збільшення істотної участі у страховику або про відмову у погодженні набутої, збільшеної істотної участі у страховику після її фактичного набуття або збільшення з підстав, передбачених пунктом 1 цієї частини, особа має право подати до Регулятора нову відповідну заяву не менше ніж через три місяці з дня прийняття Регулятором рішення про заборону набуття або збільшення істотної участі у страховику або про відмову у погодженні набутої, збільшеної істотної участі у страховику після її фактичного набуття або збільшення, за умови усунення причин, що були підставою для прийняття такого рішення\";\nу частині дев’ятій:\nу першому реченні слова \"п’яти днів\" замінити словами \"п’яти робочих днів\";\nдруге речення доповнити словами і цифрами \"а також відомості, передбачені частиною п’ятою статті 56 Закону України \"Про Національний банк України\";\nу частині тринадцятій слово \"скасувати\" замінити словом \"відкликати\";\n6) частину восьму статті 22 після абзацу другого доповнити п’ятьма новими абзацами такого змісту:\n\"Регулятор приймає рішення про погодження або про відмову в погодженні особи на посаду головного ризик-менеджера, головного комплаєнс-менеджера, головного внутрішнього аудитора, відповідального актуарія (кандидата на посаду) на підставі відповідної заяви та доданих до неї документів, визначених нормативно-правовим актом Регулятора. Строк прийняття Регулятором такого рішення становить 60 календарних днів з дня отримання відповідної заяви, а якщо в межах цього процесу розглядається питання про можливість незастосування до особи ознаки небездоганної ділової репутації, визначеної в нормативно-правовому акті Регулятора, - 90 календарних днів з дня отримання відповідної заяви. Регулятор має право продовжити ці строки, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття відповідного рішення. Про таке продовження строку Регулятор повідомляє страховика не менше ніж за три робочі дні до завершення граничного строку для прийняття рішення, передбаченого цією частиною.\nУ разі виявлення страховиком чи Регулятором невідповідності головного ризик-менеджера, головного комплаєнс-менеджера, головного внутрішнього аудитора, відповідального актуарія вимогам щодо ділової репутації такий страховик може звернутися до Регулятора у встановленому його нормативно-правовими актами порядку з клопотанням про незастосування до такої особи виявленої ознаки небездоганної ділової репутації та/або надати додаткові документи/пояснення про його відповідність вимогам.\nРегулятор розглядає клопотання про незастосування до головного ризик-менеджера, головного комплаєнс-менеджера, головного внутрішнього аудитора, відповідального актуарія ознаки небездоганної ділової репутації та приймає відповідне рішення протягом 30 робочих днів з дня отримання відповідного клопотання. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє страховика не менше ніж за три робочі дні до завершення граничного строку для прийняття рішення, передбаченого цим абзацом.\nРегулятор залишає документи для погодження керівників страховика без руху, якщо страховик подав неповний пакет документів, необхідних для погодження керівників страховика, або такі документи подані з порушенням встановлених законодавством вимог. У такому разі Регулятор протягом 15 робочих днів з дня одержання таких документів надсилає страховику повідомлення в письмовій формі (паперовій або електронній) про залишення документів для погодження керівників страховика без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення страховиком виявлених недоліків у строк, встановлений Регулятором, документи, подані для погодження керівників страховика, вважаються поданими в день їх первинного подання, а строк їх розгляду продовжується на строк залишення цих документів без руху\".\nУ зв’язку з цим абзаци третій і четвертий вважати відповідно абзацами восьмим і дев’ятим;\n7) частину одинадцяту статті 27 доповнити абзацами такого змісту:\n\"Регулятор приймає рішення про погодження або про відмову в погодженні керівника (кандидата на посаду керівника) страховика на підставі відповідної заяви та доданих до неї документів, визначених нормативно-правовим актом Регулятора. Строк прийняття Регулятором такого рішення становить 60 календарних днів з дня отримання відповідної заяви, а якщо в рамках такого погодження розглядається питання про можливість незастосування до особи ознаки небездоганної ділової репутації, - 90 календарних днів з дня отримання відповідної заяви. Регулятор має право продовжити ці строки, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє страховика не менше ніж за три робочі дні до завершення граничного строку для прийняття рішення, передбаченого цим абзацом.\nУ разі виявлення страховиком чи Регулятором невідповідності керівника вимогам щодо ділової репутації страховик може звернутися до Регулятора у встановленому його нормативно-правовими актами порядку з клопотанням про незастосування до такого керівника виявленої ознаки небездоганної ділової репутації та/або надати додаткові документи/пояснення про його відповідність вимогам.\nРегулятор розглядає клопотання про незастосування до керівника ознаки небездоганної ділової репутації та приймає відповідне рішення протягом 30 робочих днів з дня отримання відповідного клопотання. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття рішення. Про таке продовження строку Регулятор повідомляє страховика не менше ніж за три робочі дні до завершення граничного строку для прийняття рішення, передбаченого цим абзацом\";\n8) частину третю статті 31 доповнити абзацами такого змісту:\n\"Регулятор приймає рішення про включення або про відмову у включенні заявника до реєстру осіб, які мають право здійснювати актуарну діяльність у сфері страхування (перестрахування), та осіб, які можуть виконувати обов’язки відповідального актуарія, або про зміну відомостей чи про відмову в зміні відомостей у такому реєстрі щодо набуття статусу актуарія на підставі заяви та доданих до неї документів, визначених нормативно-правовим актом Регулятора. Строк прийняття Регулятором такого рішення становить 30 робочих днів з дати отримання відповідної заяви.\nРегулятор приймає рішення про виключення актуарія з Реєстру або про зміну відомостей у реєстрі осіб, які мають право здійснювати актуарну діяльність у сфері страхування (перестрахування), та осіб, які можуть виконувати обов’язки відповідального актуарія, протягом 30 робочих днів у порядку та з підстав, визначених нормативно-правовими актами Регулятора.\nРегулятор залишає заяву про включення/виключення або про відмову у включенні/виключенні заявника до/з реєстру осіб, які мають право здійснювати актуарну діяльність у сфері страхування (перестрахування), та осіб, які можуть виконувати обов’язки відповідального актуарія, без руху з підстав, у порядку та строки, визначені частиною другою статті 13 цього Закону\";\n9) друге речення частини шостої статті 37 викласти в такій редакції: \"Порядок та умови отримання дозволу на врахування субординованого боргу у складі регулятивного капіталу визначаються Законом України \"Про фінансові послуги та фінансові компанії\" та нормативно-правовими актами Регулятора\";\n10) абзац восьмий частини першої статті 46 викласти в такій редакції:\n\"3) невідповідності поданих документів та/або інформації у них вимогам законодавства України\";\n11) у статті 51 :\nу частині другій:\nв абзаці першому слова \"подати до Регулятора\" замінити словами \"подати до Регулятора відповідну заяву та\";\nдоповнити абзацами такого змісту:\n\"Регулятор приймає рішення про надання попереднього висновку про погодження проекту плану реорганізації або про відмову в його наданні на підставі заяви та доданих до неї документів, визначених нормативно-правовим актом Регулятора. Строк прийняття Регулятором такого рішення становить 30 робочих днів з дня отримання відповідної заяви.\nРегулятор залишає заяву страховика про здійснення реорганізації без руху з підстав, у порядку та строки, визначені частиною другою статті 13 цього Закону\";\nчастину третю доповнити пунктом 4 такого змісту:\n\"4) у встановлений Регулятором строк не усунено недоліки, що були підставою для залишення заяви страховика про здійснення реорганізації без руху\";\n12) у статті 52 :\nу частині четвертій:\nабзац перший викласти в такій редакції:\n\"4. Регулятор надає попередній висновок про погодження проекту плану спрощеної реорганізації або відмовляє у наданні такого висновку на підставі заяви та доданих до неї документів, визначених нормативно-правовими актами Регулятора. Строк прийняття Регулятором відповідного рішення становить 10 робочих днів з дня подання заяви\";\nпісля абзацу першого доповнити новим абзацом такого змісту:\n\"Регулятор залишає заяву страховика про надання йому попереднього висновку про погодження проекту плану спрощеної реорганізації без руху з підстав, у порядку та строки, визначені частиною другою статті 13 цього Закону, з урахуванням граничного строку для прийняття рішення, передбаченого абзацом першим цієї частини\".\nУ зв’язку з цим абзаци другий - восьмий вважати відповідно абзацами третім - дев’ятим;\nабзац п’ятий викласти в такій редакції:\n\"2) у встановлений Регулятором строк не усунено недоліки, що були підставою для залишення заяви страховика про надання йому попереднього висновку про погодження проекту плану спрощеної реорганізації без руху\";\nу частині сьомій:\nабзац п’ятий пункту 3 викласти в такій редакції:\n\"в) у встановлений Регулятором строк не усунено недоліки, що були підставою для залишення заяви страховика про надання йому дозволу на реорганізацію без руху\";\nу пункті 5:\nв абзаці першому слова \"повного пакета\" виключити;\nабзац другий виключити;\nу частині дванадцятій слова \"та/або повернення заяви та документів без розгляду\" виключити;\n13) у статті 55 :\nчастину четверту виключити;\nу частині п’ятій:\nабзац перший викласти в такій редакції:\n\"5. Регулятор залишає заяву про отримання дозволу на передачу страхового портфеля без руху у разі\";\nдоповнити абзацами такого змісту:\n\"У такому разі Регулятор протягом 15 робочих днів з дня одержання заяви про отримання дозволу на передачу страхового портфеля надсилає страховику повідомлення в письмовій формі (паперовій або електронній) про залишення такої заяви без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення страховиком виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nчастини шосту, сьому і абзац перший частини восьмої виключити;\nчастину дев’яту доповнити пунктом 4 такого змісту:\n\"4) неусунення у встановлений Регулятором строк недоліків, що були підставою для залишення заяви страховика про отримання дозволу на передачу страхового портфеля без руху\";\n14) у частині першій статті 58:\nабзац четвертий доповнити реченням такого змісту: \"Відповідність особи таким кваліфікаційним вимогам підтверджується сертифікатом Регулятора на право здійснення тимчасової адміністрації небанківської фінансової установи (далі у цій статті - Сертифікат)\";\nдоповнити абзацами такого змісту:\n\"Регулятор приймає рішення про видачу або про відмову у видачі Сертифіката на підставі заяви та доданих до неї документів, визначених нормативно-правовим актом Регулятора. Строк прийняття Регулятором такого рішення становить 30 робочих днів з дня отримання заяви. Регулятор залишає заяву, подану для отримання Сертифіката, без руху з підстав, у порядку та строки, визначені частиною другою статті 13 цього Закону.\nРегулятор приймає рішення про відкликання Сертифіката протягом 30 робочих днів з дати виявлення/встановлення фактів, що визначені в нормативно-правовому акті Регулятора як підстава для прийняття рішення Регулятором про відкликання Сертифіката, або з дня отримання заяви особи, яка отримала Сертифікат, про відкликання Сертифіката.\nРегулятор має право продовжити строк прийняття рішень, передбачених абзацами п’ятим і шостим цієї частини, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє особу не менше ніж за три робочі дні до завершення граничного строку для прийняття рішення, передбаченого цією частиною\";\n15) у статті 62 :\nу частині п’ятій:\nабзац перший викласти в такій редакції:\n\"5. Регулятор надає попередній висновок про погодження проекту плану виходу з ринку або відмовляє в наданні такого висновку на підставі заяви та доданих до неї документів, визначених нормативно-правовими актами Регулятора. Строк прийняття Регулятором відповідного рішення становить 30 робочих днів з дня подання заяви\";\nпісля абзацу першого доповнити новим абзацом такого змісту:\n\"Регулятор залишає заяву страховика про надання йому попереднього висновку про погодження проекту плану виходу з ринку без руху з підстав, у порядку та строки, визначені частиною другою статті 13 цього Закону, з урахуванням граничного строку для прийняття рішення, передбаченого абзацом першим цієї частини\".\nУ зв’язку з цим абзаци другий - дванадцятий вважати відповідно абзацами третім - тринадцятим;\nабзац п’ятий викласти в такій редакції:\n\"2) у встановлений Регулятором строк не усунено недоліки, що були підставою для залишення заяви страховика про надання йому попереднього висновку про погодження проекту плану виходу з ринку без руху\";\nу частині сьомій:\nабзац п’ятий викласти в такій редакції:\n\"Регулятор приймає рішення про надання дозволу на вихід з ринку або про відмову в наданні такого дозволу на підставі заяви та доданих до неї документів, визначених нормативно-правовим актом Регулятора. Строк прийняття Регулятором такого рішення становить п’ять робочих днів з дня отримання заяви\";\nпісля абзацу п’ятого доповнити новим абзацом такого змісту:\n\"Регулятор залишає заяву страховика про надання йому попереднього висновку про погодження проекту плану виходу з ринку без руху з підстав, у порядку та строки, визначені частиною другою статті 13 цього Закону, з урахуванням граничного строку для прийняття рішення, передбаченого абзацом першим цієї частини\".\nУ зв’язку з цим абзаци шостий - одинадцятий вважати відповідно абзацами сьомим - дванадцятим;\nв абзаці дев’ятому слова \"подані документи\" замінити словами \"подані документи та/або інформація, що в них міститься\";\nабзац десятий викласти в такій редакції:\n\"в) у встановлений Регулятором строк не усунено недоліки, що були підставою для залишення заяви страховика про надання йому дозволу на добровільний вихід з ринку без руху\";\nу частині одинадцятій:\nпункт 2 викласти в такій редакції:\n\"2) про відмову у відкликанні ліцензії та виключення з Державного реєстру фінансових установ\";\nдоповнити абзацом такого змісту:\n\"Регулятор залишає заяву страховика про відкликання ліцензії без руху з підстав, у порядку та строки, визначені частиною другою статті 13 цього Закону\";\nчастину дванадцяту доповнити абзацами такого змісту:\n\"5) у встановлений Регулятором строк не усунено недоліки, що були підставою для залишення заяви страховика про відкликання ліцензії без руху.\nРегулятор залишає заяву про відкликання ліцензії страховика без руху, якщо страховик подав неповний пакет документів, необхідних для прийняття рішення про відкликання ліцензії, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання заяви надсилає страховику повідомлення в письмовій формі (паперовій або електронній) про залишення заяви про відкликання ліцензії страховика без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення страховиком виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nчастину тринадцяту викласти в такій редакції:\n\"13. У разі прийняття Регулятором рішення про відмову у відкликанні ліцензії та виключенні з Державного реєстру фінансових установ з підстав, визначених пунктами 1 та/або 2 частини дванадцятої цієї статті, страховик має право повторно звернутися до Регулятора із заявою про відкликання ліцензії та виключення з Державного реєстру фінансових установ та подати документи, що додаються до такої заяви, відповідно до вимог цього Закону, за умови усунення причин, що стали підставою для прийняття Регулятором відповідного рішення, протягом одного місяця з дня прийняття Регулятором рішення про відмову у відкликанні ліцензії та виключення з Державного реєстру фінансових установ\";\n16) у статті 63 :\nчастину п’яту доповнити абзацами такого змісту:\n\"Регулятор залишає заяву страховика про надання йому дозволу на вихід з ринку шляхом ліквідації без руху, якщо такий страховик подав неповний пакет документів, необхідних для надання цього дозволу, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання заяви надсилає страховику повідомлення в письмовій формі (паперовій або електронній) про залишення заяви про надання йому дозволу на вихід з ринку шляхом ліквідації без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення страховиком виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nу частині шостій:\nпункт 2 викласти в такій редакції:\n\"2) у встановлений Регулятором строк не усунено недоліки, що стали підставою для залишення заяви страховика про надання йому дозволу на вихід з ринку шляхом ліквідації без руху\";\nпункт 4 після слів \"для отримання дозволу\" доповнити словами \"та/або інформація, що в них міститься\";\nдоповнити абзацом такого змісту:\n\"У разі прийняття Регулятором рішення про відмову в отриманні дозволу на вихід з ринку шляхом ліквідації з підстави, передбаченої пунктом 2 цієї частини, страховик має право подати до Регулятора нову заяву на отримання дозволу на вихід з ринку шляхом ліквідації після усунення причин, що стали підставою для прийняття такого рішення\";\n17) у статті 65 :\nчастину шосту доповнити абзацами такого змісту:\n\"Регулятор залишає заяву страховика про надання йому дозволу на вихід з ринку шляхом виконання страхового портфеля без руху, якщо такий страховик подав неповний пакет документів, необхідних для надання цього дозволу, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання заяви надсилає страховику повідомлення в письмовій формі (паперовій або електронній) про залишення заяви про надання йому дозволу на вихід з ринку шляхом виконання страхового портфеля без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення страховиком виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nу частині восьмій:\nпункт 2 викласти в такій редакції:\n\"2) у встановлений Регулятором строк не усунено недоліки, що були підставою для залишення заяви страховика про надання йому дозволу на виконання страхового портфеля без руху\";\nдоповнити абзацом такого змісту:\n\"У разі прийняття Регулятором рішення про відмову в наданні дозволу на виконання страхового портфеля з підстави, передбаченої пунктом 2 цієї частини, страховик має право подати до Регулятора нову заяву на отримання дозволу на виконання страхового портфеля після усунення причин, що були підставою для прийняття такого рішення\";\n18) у статті 81 :\nчастину восьму викласти в такій редакції:\n\"8. Регулятор приймає рішення та повідомляє особу про її реєстрацію як страхового та/або перестрахового брокера або про відмову в реєстрації. У повідомленні про відмову в реєстрації зазначаються підстави прийняття такого рішення, а також відомості, передбачені частиною п’ятою статті 56 Закону України \"Про Національний банк України\";\nпункт 2 частини дев’ятої викласти в такій редакції:\n\"2) неусунення у встановлений Регулятором строк недоліків, що стали підставою для залишення заявки про реєстрацію особи як страхового та/або перестрахового брокера без руху, та/або подання неповної чи недостовірної інформації у документах, поданих особою до Регулятора для внесення до Реєстру посередників\";\nу частині десятій:\nв абзаці першому слова \"може бути залишена без розгляду\" замінити словами \"залишається Регулятором без руху\";\nу пункті 2 слово \"документи\" замінити словами \"заява та/або документи\";\nпункт 3 виключити;\nдоповнити абзацами такого змісту:\n\"У такому разі Регулятор протягом 15 робочих днів з дня одержання заявки про реєстрацію особи як страхового та/або перестрахового брокера надсилає такій особі повідомлення в письмовій формі (паперовій або електронній) про залишення такої заявки без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заявки без руху.\nУ разі усунення особою виявлених недоліків у строк, встановлений Регулятором, заявка вважається поданою в день її первинного подання, а строк розгляду заявки продовжується на строк залишення такої заявки без руху\";\nчастину одинадцяту викласти в такій редакції:\n\"11. У разі прийняття Регулятором рішення про відмову в реєстрації особи як страхового та/або перестрахового брокера з підстави, передбаченої пунктом 2 частини дев’ятої цієї статті (щодо неусунення у встановлений Регулятором строк недоліків, що були підставою для залишення заявки про реєстрацію особи як страхового та/або перестрахового брокера без руху), особа має право подати до Регулятора нову заявку про реєстрацію її як страхового та/або перестрахового брокера не менше ніж через три місяці з дня прийняття Регулятором рішення про відмову в реєстрації особи як страхового та/або перестрахового брокера, за умови усунення причин, що були підставою для прийняття такого рішення\";\n19) статтю 114 доповнити частиною дев’ятою такого змісту:\n\"9. У межах здійснення нагляду за діяльністю з надання страхових та супровідних послуг на ринку страхування днем початку адміністративного провадження за ініціативою Регулятора є день складення ним документа, в якому зафіксовано обставини, що можуть бути підставою для прийняття Регулятором індивідуального акта щодо страховика або іншого об’єкта нагляду. Документи, в яких фіксуватимуться такі обставини, визначаються нормативно-правовими актами Регулятора\";\n20) у статті 116 :\nу пункті 4 частини п’ятої слова \"результати аналізу звернень\" замінити словами \"результати аналізу розгляду заяв та звернень\";\nчастину шосту доповнити абзацом такого змісту:\n\"Витребування від страховика інформації, документів та їх копій, письмових пояснень з питань діяльності страховика, запрошення керівників та/або працівників страховика для надання усних пояснень, ініціювання проведення зустрічей, вчинення інших дій, необхідних для проведення інспекційної перевірки, здійснюються на підставі запитів уповноважених осіб, оформлених відповідно до вимог нормативно-правових актів Регулятора. У такому запиті зазначаються строк для вчинення страховиком відповідних дій, що визначається з урахуванням строку проведення інспекційної перевірки, зазначеного у розпорядчому акті Регулятора про її проведення, а також інші вимоги щодо виконання запиту\";\n21) частину п’яту статті 121 доповнити пунктом 4 такого змісту:\n\"4) відомості, передбачені частиною п’ятою статті 56 Закону України \"Про Національний банк України\";\n22) у статті 122 :\nчастину першу доповнити абзацами такого змісту:\n\"Регулятор у разі розгляду питань про застосування коригувальних заходів, заходів раннього втручання, заходів впливу до страховика та інших об’єктів нагляду на страховому ринку запрошує для надання пояснень уповноважену особу (уповноважених осіб) відповідного страховика, іншого об’єкта нагляду на страховому ринку, крім випадку надання Регулятором рекомендацій необмеженому колу страховиків та/або інших осіб, які можуть бути об’єктом нагляду Регулятора.\nЗапрошення надсилається у порядку та спосіб, визначені Регулятором, не менше ніж за два робочі дні до дня розгляду питання щодо застосування коригувальних заходів, заходів раннього втручання або заходів впливу. Неявка уповноваженої особи (уповноважених осіб) страховика, інших об’єктів нагляду на страховому ринку не перешкоджає розгляду Регулятором такого питання та прийняттю рішення по суті.\nДнем виявлення порушення є день складення Регулятором документа, в якому зафіксовано обставини, що можуть бути підставою для застосування заходу впливу або заходу раннього втручання до страховика або іншого об’єкта нагляду. День складення Регулятором такого документа є днем початку адміністративного провадження у відповідній адміністративній справі\";\nв абзаці першому частини четвертої слова \"з робочого дня, наступного за днем прийняття такого рішення\" замінити словами \"з дня доведення його до відома страховика у порядку, визначеному Регулятором\";\n23) у тексті Закону слова \"анулювання\", \"анулюються\", \"анулює\" замінити відповідно словами \"відкликання\", \"відкликаються\", \"відкликає\".\n180. У Законі України \"Про соціальний і правовий захист осіб, стосовно яких встановлено факт позбавлення особистої свободи внаслідок збройної агресії проти України, та членів їхніх сімей\" (Відомості Верховної Ради України, 2023 р., № 14, ст. 32 із наступними змінами):\n1) статтю 1 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері соціального і правового захисту осіб, стосовно яких встановлено факт позбавлення особистої свободи внаслідок збройної агресії проти України, регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 4 :\nчастину сьому доповнити абзацом такого змісту:\n\"Рішення про непідтвердження факту позбавлення особи особистої свободи внаслідок збройної агресії проти України, про відмову у визнанні особи членом сім’ї особи, стосовно якої встановлено факт позбавлення особистої свободи внаслідок збройної агресії проти України, приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nв абзаці першому частини восьмої слово \"скасовується\" замінити словами \"визнається недійсним\";\nу частині дев’ятій слово \"скасування\" замінити словами \"визнання недійсним\".\n181. У Законі України \"Про віртуальні активи\" (Відомості Верховної Ради України, 2023 р., № 15, ст. 51):\n1) у пункті 12 частини третьої статті 16 слово \"анулює\" замінити словами \"припиняє дію\";\n2) у частині третій статті 19 слово \"анулювання\" замінити словами \"припинення дії\" та доповнити словами \"відповідно до вимог Закону України \"Про адміністративну процедуру\";\n3) у тексті Закону слово \"анулювання\" замінити словами \"припинення дії\".\n182. У частині четвертій статті 5 Закону України \"Про організації водокористувачів та стимулювання гідротехнічної меліорації земель\" (Відомості Верховної Ради України, 2023 р., № 16, ст. 55):\nабзац другий викласти в такій редакції:\n\"Власник (користувач) земельної ділянки сільськогосподарського призначення, гідротехнічна меліорація земельної ділянки якого здійснюється, вправі отримати від центрального органу виконавчої влади, що реалізує державну політику у сфері гідротехнічної меліорації земель, підприємств, установ, організацій, що належать до сфери його управління, інших державних органів та органів місцевого самоврядування відомості про повне найменування та ідентифікаційний код згідно з Єдиним державним реєстром підприємств та організацій України інших юридичних осіб та прізвище, ім’я, по батькові, реєстраційний номер облікової картки платника податків або серію та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідний контролюючий орган і мають відмітку в паспорті) інших фізичних осіб, надання послуг яким забезпечується з використанням точки водовиділу, що забезпечує гідротехнічну меліорацію земельної ділянки такого власника та належить до сфери управління центрального органу виконавчої влади, що реалізує державну політику у сфері гідротехнічної меліорації земель, інших державних органів або органів місцевого самоврядування. Центральний орган виконавчої влади, що реалізує державну політику у сфері гідротехнічної меліорації земель, підприємства, установи, організації, що належать до сфери його управління, інші державні органи та органи місцевого самоврядування надають також за запитом, поданим відповідно до цього абзацу, відомості про кадастрові номери земельних ділянок, гідротехнічна меліорація яких забезпечується з використанням відповідної точки водовиділу, назву меліоративної мережі, яка забезпечує гідротехнічну меліорацію відповідних земельних ділянок, місце її розташування, джерело зрошення (за наявності відповідних відомостей)\";\nв абзаці третьому слова \"гідротехнічної меліорації земель\" замінити словами \"гідротехнічної меліорації земель, інших державних органів або органів місцевого самоврядування\";\nв абзаці четвертому слова \"що належать до сфери його управління\" замінити словами \"що належать до сфери його управління, інших державних органів або органів місцевого самоврядування\".\n183. У Законі України \"Про управління відходами\" (Відомості Верховної Ради України, 2023 р., № 17, ст. 75 із наступними змінами):\n1) статтю 2 після частини першої доповнити новою частиною такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері управління відходами регулюються Законом України \"Про адміністративну процедуру\" з урахуванням особливостей, визначених цим Законом\".\nУ зв’язку з цим частину другу вважати частиною третьою;\n2) пункти 1 і 2 частини десятої статті 42 викласти в такій редакції:\n\"1) подання заявником неповного пакета відомостей і документів, за умови що суб’єкту господарювання було надано можливість усунути недоліки заяви і додати необхідні документи та відомості;\n2) виявлення в заяві та відомостях і документах, що додаються до неї, недостовірної інформації, за умови що суб’єкту господарювання було надано можливість усунути недоліки заяви і додати необхідні документи та відомості\";\n3) у статті 43 :\nв абзаці четвертому підпункту \"д\" пункту 1 частини п’ятої слово \"днів\" замінити словами \"календарних днів\";\nпункти 1 і 2 частини шостої викласти в такій редакції:\n\"1) недостовірність інформації, зазначеної у документах, поданих для надання письмової згоди (повідомлення), за умови що суб’єкту господарювання було надано можливість усунути недоліки заяви і додати необхідні документи та відомості;\n2) подання документів, необхідних для надання письмової згоди (повідомлення), не в повному обсязі та/або їх невідповідність встановленим законодавством вимогам, за умови що суб’єкту господарювання було надано можливість усунути недоліки заяви і додати необхідні документи та відомості\";\nпункти 1 і 2 частини одинадцятої викласти в такій редакції:\n\"1) виявлення недостовірної інформації у документах, за умови що суб’єкту господарювання було надано можливість усунути недоліки заяви і додати необхідні документи та відомості;\n2) подання документів, необхідних для видачі висновку на транскордонне перевезення відходів, не в повному обсязі або їх невідповідність встановленим законодавством вимогам, за умови що суб’єкту господарювання надано можливість усунути недоліки заяви і додати необхідні документи та відомості\";\nпункти 1 і 2 частини дванадцятої викласти в такій редакції:\n\"1) встановлення факту надання в заяві про видачу висновку на транскордонне перевезення відходів та доданих до неї відомостях і документах недостовірної інформації, за умови що суб’єкту господарювання було надано можливість усунути недоліки заяви і додати необхідні документи та відомості;\n2) здійснення суб’єктом господарювання видів господарської діяльності, на які отримано висновок на транскордонне перевезення відходів, з порушенням вимог законодавства, щодо яких надавався припис про їх усунення, за умови що суб’єкту господарювання було надано можливість усунути порушення\";\n4) в абзаці другому частини четвертої статті 44 слова \"з дня отримання\" замінити словами \"з дати надходження\";\n5) у пункті 10 частини першої статті 57 слова \"громадян та їх об’єднань\" виключити;\n6) у частині першій статті 59 слова \"судом у встановленому законом порядку\" замінити словами \"відповідно до Закону України \"Про адміністративну процедуру\" та/або адміністративним судом\";\n7) у тексті Закону слово \"анулювання\" замінити словами \"припинення дії\".\n184. У Законі України \"Про лікарські засоби\" (Відомості Верховної Ради України, 2023 р., № 20-21, ст. 84):\n1) статтю 1 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері лікарських засобів регулюються Законом України \"Про адміністративну процедуру\" з урахуванням особливостей, визначених цим Законом\";\n2) статтю 13 доповнити частиною тринадцятою такого змісту:\n\"13. Рішення про відмову в державній реєстрації/перереєстрації лікарського засобу, в подовженні строку дії державної реєстрації лікарського засобу приймається, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\";\n3) частину другу статті 26 викласти в такій редакції:\n\"2. Перебіг строку для проведення експертизи матеріалів реєстраційного досьє, зазначеного у частині першій цієї статті, у разі якщо необхідно у відповідь на зауваження експертів виправити недоліки, виявлені під час експертизи реєстраційних матеріалів, чи надати додаткові документи або пояснення, зупиняється у разі потреби на час, необхідний для їх усунення чи надання, у порядку, встановленому Законом України \"Про адміністративну процедуру\", або у порядку, встановленому центральним органом виконавчої влади, що забезпечує формування та реалізує державну політику у сфері охорони здоров’я\";\n4) у статті 39 :\nназву і частину першу викласти в такій редакції:\n\" Стаття 39. Призупинення, припинення дії та відкликання державної реєстрації лікарського засобу\n1. Рішення про призупинення, припинення дії та відкликання державної реєстрації лікарського засобу приймається органом державного контролю у порядку, визначеному частиною третьою статті 13 цього Закону, за умови забезпечення у необхідних випадках права особи на участь в адміністративному провадженні відповідно до Закону України \"Про адміністративну процедуру\";\nв абзаці шостому частини другої слово \"скасовує\" замінити словом \"відкликає\";\nв абзаці першому частини третьої слова \"скасування дії\" замінити словом \"відкликання\";\n5) у статті 43 :\nчастину першу доповнити словами \"а також з урахуванням вимог Закону України \"Про адміністративну процедуру\";\nу частині п’ятій слово \"анулювати\" замінити словом \"відкликати\";\n6) частину першу статті 50 доповнити словами \"з урахуванням вимог Закону України \"Про адміністративну процедуру\";\n7) в абзаці першому частини другої статті 108 слова \"встановлюється Кабінетом Міністрів України та включає\" замінити словами \"встановлюється Кабінетом Міністрів України з урахуванням вимог Закону України \"Про адміністративну процедуру\" та включає\";\n8) частину третю статті 109 доповнити словами \"а також з урахуванням вимог Закону України \"Про адміністративну процедуру\";\n9) у частині другій статті 124 слова \"Кабінетом Міністрів України\" замінити словами \" Законом України \"Про адміністративну процедуру\".\n185. У Законі України \"Про гарантування речових прав на об’єкти нерухомого майна, які будуть споруджені в майбутньому\" (Відомості Верховної Ради України, 2023 р., №№ 23-24, ст. 90):\n1) в абзаці третьому частини другої статті 4 слово \"анулювання\" замінити словами \"припинення його дії\";\n2) частину сімнадцяту статті 8 викласти в такій редакції:\n\"17. Постанову у справі про правопорушення може бути оскаржено в адміністративному та/або судовому порядку\".\n186. У Законі України \"Про особливості правової охорони географічних зазначень для сільськогосподарської продукції та харчових продуктів, захист прав та застосування схем якості, включаючи традиційні гарантовані особливості для сільськогосподарської продукції та харчових продуктів\" (Відомості Верховної Ради України, 2023 р., № 25, ст. 91):\n1) статтю 3 після частини першої доповнити трьома новими частинами такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері правової охорони географічних зазначень для сільськогосподарської продукції та харчових продуктів, захисту прав та застосування схем якості, включаючи традиційні гарантовані особливості для сільськогосподарської продукції та харчових продуктів, регулюються Законом України \"Про адміністративну процедуру\" з урахуванням особливостей, визначених цим Законом.\n3. Рішення про відмову у видачі адміністративних актів у сфері правової охорони географічних зазначень для сільськогосподарської продукції та харчових продуктів, захисту прав та застосування схем якості, включаючи традиційні гарантовані особливості для сільськогосподарської продукції та харчових продуктів, приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\n4. Рішення, дії, бездіяльність посадових осіб, які забезпечують здійснення повноважень у сфері дії цього Закону, можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\".\nУ зв’язку з цим частини другу і третю вважати відповідно частинами п’ятою і шостою;\n2) у пункті 2 частини першої статті 5 слова \"письмовим вмотивованим клопотанням\" замінити словами \"письмовою вмотивованою заявою\";\n3) у статті 13 :\nдруге речення абзацу другого частини першої виключити;\nу тексті статті слово \"клопотання\" у всіх відмінках замінити словом \"заява\" у відповідному відмінку;\n4) у частині сьомій статті 27 слово \"зацікавленою\" замінити словом \"заінтересованою\";\n5) у статті 46 :\nу частині десятій слово \"скасування\" замінити словом \"відкликання\";\nу частині одинадцятій слова \"у порядку апеляції\" замінити словами \"в адміністративному порядку\", а слова \"Порядок розгляду апеляцій на\" - словами \"Порядок адміністративного оскарження\";\n6) у статті 47 :\nу пункті 5 частини четвертої слова \"рішення про зупинення чи скасування сертифікатів\" замінити словами \"рішення про зупинення дії чи відкликання сертифікатів\";\nу пункті 3 частини п’ятої слово \"скасування\" замінити словом \"відкликання\".\n187. У Законі України \"Про загальнообов’язкове державне соціальне страхування\" (Відомості Верховної Ради України, 2023 р., № 25, ст. 92):\n1) частину першу статті 10 викласти в такій редакції:\n\"1. Застраховані особи, страхувальники, інші особи, які перебувають у правовідносинах, передбачених цим Законом, мають право на оскарження рішень, дій (бездіяльності) територіальних органів уповноваженого органу та їх посадових осіб у порядку підлеглості до керівника відповідного територіального органу уповноваженого органу, посадовою особою якого винесено оскаржуване рішення, вчинено дію (бездіяльність), а у разі відмови в задоволенні скарги - до уповноваженого органу та/або в судовому порядку.\nПорядок оскарження таких рішень, дій (бездіяльності) територіальних органів уповноваженого органу та їх посадових осіб визначається правлінням Пенсійного фонду України за погодженням із центральним органом виконавчої влади, що забезпечує формування державної політики у сфері соціального захисту населення, відповідно до Закону України \"Про адміністративну процедуру\" з урахуванням особливостей, визначених цим Законом\";\n2) частини третю і четверту статті 23 після слів \"на підставі\" доповнити словами \"поданої в електронній або паперовій формі\";\n3) в абзаці третьому частини першої статті 26 слова \"в тому числі в електронній формі\" замінити словами \"поданої в електронній або паперовій формі\";\n4) у частині третій статті 32 слова \"за заявою\" замінити словами \"за поданою у письмовій формі заявою\";\n5) у статті 37 :\nабзац перший частини першої викласти в такій редакції:\n\"1. Для призначення страхових виплат потерпілий або особи, які мають право на такі виплати у разі смерті потерпілого, подають до уповноваженого органу управління заяву (у паперовій або електронній формі) про призначення виплати (особисто або через уповноваженого представника) за формою, затвердженою правлінням Пенсійного фонду України. Заява в електронній формі подається через Єдиний державний вебпортал електронних послуг або веб-портал електронних послуг Пенсійного фонду України\";\nабзац перший частини другої після слів \"на підставі\" доповнити словами \"поданої в електронній або паперовій формі\";\n6) частину першу статті 38 після слів \"на підставі\" доповнити словами \"поданої в електронній або паперовій формі\";\n7) четверте речення частини п’ятої статті 46 замінити двома новими реченнями такого змісту: \"Уповноважений орган управління може оскаржити рішення органу державного нагляду в суді. Рішення органу державного нагляду може бути оскаржено страхувальником в адміністративному порядку відповідно до Закону України \"Про адміністративну процедуру\" з урахуванням особливостей, визначених цим Законом, та/або до адміністративного суду\".\n188. У Законі України \"Про систему громадського здоров’я\" (Відомості Верховної Ради України, 2023 р., № 26, ст. 93):\n1) статтю 2 доповнити частиною четвертою такого змісту:\n\"4. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері громадського здоров’я та санітарно-епідемічного благополуччя населення регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 47 :\nчастину шосту доповнити абзацом такого змісту:\n\"Реєстрація та розгляд заяви здійснюються відповідно до Закону України \"Про адміністративну процедуру\" з урахуванням особливостей, визначених цією статтею\";\nу частині сьомій:\nабзац третій викласти в такій редакції:\n\"Інформація про подані заяви про державну реєстрацію, стан розгляду документів та прийняті за його результатами рішення безоплатно оприлюднюються на офіційному веб-сайті установи, що здійснює експертизу реєстраційних матеріалів\";\nдоповнити абзацами такого змісту:\n\"Рішення про державну реєстрацію небезпечного фактора набирає чинності з дня його оприлюднення на офіційному веб-сайті установи, що здійснює експертизу реєстраційних матеріалів.\nРішення про відмову в державній реєстрації небезпечного фактора набирає чинності з дня доведення його до відома заявника відповідно до Закону України \"Про адміністративну процедуру\";\nпункти 1 і 2 частини восьмої викласти в такій редакції:\n\"1) порушення вимог до оформлення і змісту документів та/або подання їх у неповному обсязі, за умови що суб’єкту господарювання надано можливість надати документи, але суб’єкт господарювання їх не надав у строк, встановлений центральним органом виконавчої влади, що забезпечує формування державної політики у сфері охорони здоров’я;\n2) виявлення в документах, поданих суб’єктом господарювання, недостовірних відомостей, за умови що суб’єкту господарювання надано можливість усунути недоліки, але суб’єкт господарювання їх не усунув у строк, встановлений центральним органом виконавчої влади, що забезпечує формування державної політики у сфері охорони здоров’я\";\nчастину дев’яту викласти в такій редакції:\n\"9. Підставою для відкликання державної реєстрації небезпечного фактора є виявлення нових властивостей небезпечного фактора, що становлять небезпеку для здоров’я людини чи навколишнього природного середовища.\nУ рішенні про відкликання державної реєстрації небезпечного фактора зазначається підстава для відкликання з відповідним обґрунтуванням\";\nдоповнити частинами дванадцятою і тринадцятою такого змісту:\n\"12. Рішення про відмову в державній реєстрації небезпечного фактора або про відкликання державної реєстрації небезпечного фактора може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду.\n13. Подання скарги про відкликання державної реєстрації небезпечного фактора не зупиняє дію оскаржуваного рішення, передбаченого частиною дев’ятою цієї статті\";\n3) у статті 48 :\nдруге речення частини першої викласти в такій редакції: \"Положення про державну реєстрацію дезінфекційних засобів затверджується Кабінетом Міністрів України з урахуванням вимог Закону України \"Про адміністративну процедуру\";\nчастину четверту викласти в такій редакції:\n\"4. Реєстрація та розгляд заяви про державну реєстрацію дезінфекційного засобу здійснюються відповідно до Закону України \"Про адміністративну процедуру\" з урахуванням особливостей, визначених цією статтею\";\nчастину одинадцяту доповнити абзацами такого змісту:\n\"Рішення про державну реєстрацію дезінфекційного засобу набирає чинності з дня внесення до Державного реєстру дезінфекційних засобів інформації про засіб, зазначений у такому рішенні.\nРішення про відмову в державній реєстрації дезінфекційного засобу набирає чинності з дня доведення його до відома заявника відповідно до Закону України \"Про адміністративну процедуру\";\nу частині дванадцятій:\nпункт 4 викласти в такій редакції:\n\"4) невідповідність документів, поданих заявником для державної реєстрації дезінфекційного засобу, вимогам цього Закону, за умови що суб’єкту господарювання надано можливість усунути недоліки, але суб’єкт господарювання їх не усунув у строк, встановлений експертною установою, створеною центральним органом виконавчої влади, що забезпечує формування та реалізує державну політику у сфері охорони здоров’я\";\nабзац одинадцятий викласти в такій редакції:\n\"Рішення про відмову в державній реєстрації дезінфекційного засобу може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\";\nчастину тринадцяту викласти в такій редакції:\n\"13. Підставою для відкликання державної реєстрації дезінфекційного засобу з Державного реєстру дезінфекційних засобів є виявлення нових властивостей дезінфекційного засобу, що становлять небезпеку для здоров’я людини чи навколишнього природного середовища.\nУ рішенні про відкликання державної реєстрації дезінфекційного засобу з Державного реєстру дезінфекційних засобів зазначається підстава для відкликання з відповідним обґрунтуванням.\nРішення про відкликання державної реєстрації дезінфекційного засобу з Державного реєстру дезінфекційних засобів може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду.\nПодання скарги на рішення про відкликання державної реєстрації дезінфекційного засобу з Державного реєстру дезінфекційних засобів не зупиняє дію оскаржуваного рішення, передбаченого цією частиною\";\n4) частину другу статті 49 викласти в такій редакції:\n\"2. Державний нагляд (контроль) здійснюється відповідно до вимог Закону України \"Про основні засади державного нагляду (контролю) у сфері господарської діяльності\" та Закону України \"Про адміністративну процедуру\" з урахуванням особливостей, визначених цим Законом\".\n189. У Законі України \"Про матеріали і предмети, призначені для контакту з харчовими продуктами\" (Відомості Верховної Ради України, 2023 р., № 28, ст. 102):\n1) статтю 2 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері дії законодавства про матеріали і предмети, призначені для контакту з харчовими продуктами, регулюються Законом України \"Про адміністративну процедуру\" з урахуванням особливостей, визначених цим Законом\";\n2) у статті 13 :\nабзац другий частини третьої викласти в такій редакції:\n\"У разі невідповідності документів, поданих для державної реєстрації об’єкта, вимогам частини першої цієї статті центральний орган виконавчої влади, що забезпечує формування та реалізує державну політику у сфері охорони здоров’я, протягом трьох робочих днів з дня отримання документів надсилає заявнику повідомлення про залишення заяви без руху, за умови забезпечення права особи на участь в адміністративному провадженні відповідно до Закону України \"Про адміністративну процедуру\";\nчастину сьому доповнити абзацами такого змісту:\n\"Рішення про відмову в державній реєстрації об’єкта приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nРішення про відмову в державній реєстрації об’єкта може бути оскаржено в адміністративному порядку відповідно до Закону України \"Про адміністративну процедуру\" та/або до адміністративного суду\";\nпункти 1 і 2 частини тринадцятої викласти в такій редакції:\n\"1) некомплектність або невідповідність документів, зазначених у частині першій цієї статті, вимогам цього Закону та/або порядку державної реєстрації об’єктів, за умови що заявнику надано можливість надати документи або усунути недоліки, але заявник їх не надав або не усунув у строк, встановлений центральним органом виконавчої влади, що забезпечує формування та реалізує державну політику у сфері охорони здоров’я;\n2) недостовірність інформації, що міститься в документах, зазначених у частині першій цієї статті, за умови що заявнику надано можливість усунути недоліки, але заявник їх не усунув у строк, встановлений центральним органом виконавчої влади, що забезпечує формування та реалізує державну політику у сфері охорони здоров’я\";\n3) у статті 16 :\nназву викласти в такій редакції:\n\" Стаття 16. Призупинення дії, припинення дії та внесення змін до рішення про державну реєстрацію об’єкта\";\nу частині четвертій:\nабзац п’ятий викласти в такій редакції:\n\"3) припинити дію рішення про державну реєстрацію об’єкта\";\nдоповнити абзацом такого змісту:\n\"Рішення про припинення державної реєстрації об’єкта приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\n190. У Законі України \"Про географічні зазначення спиртних напоїв\" (Відомості Верховної Ради України, 2023 р., № 53, ст. 158 із наступними змінами):\n1) статтю 2 доповнити частиною другою такого змісту:\n\"2. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері географічних зазначень спиртних напоїв регулюються Законом України \"Про адміністративну процедуру\" з урахуванням особливостей, визначених цим Законом.\nРішення про відмову в адміністративних справах, передбачених цим Законом, приймається, за умови забезпечення права особи на участь в адміністративному провадженні відповідно до Закону України \"Про адміністративну процедуру\".\nРішення, дії, бездіяльність посадових осіб, які забезпечують здійснення повноважень у сфері географічних зазначень спиртних напоїв, можуть бути оскаржені в адміністративному порядку відповідно до Закону України \"Про адміністративну процедуру\" та/або до адміністративного суду\";\n2) у статті 6 :\nу частині першій слово \"клопотання\" замінити словом \"заяву\";\nу частинах другій і четвертій слово \"клопотання\" замінити словом \"заяви\";\n3) у статті 8 :\nу частині четвертій слова \"з клопотанням\" замінити словами \"із заявою\";\nу частині п’ятій слова \"клопотання про погодження\" замінити словами \"заяви про погодження\", а слова \"клопотання залишається\" - словами \"така заява залишається\";\n4) у частині другій статті 20 слова \"анулює такі рішення\" замінити словами \"відкликає або визнає такі рішення недійсними\";\n5) у пункті 3 частини сьомої статті 21 слова \"скасування атестата\" замінити словами \"відкликання атестата\";\n6) у частині першій статті 22:\nу пункті 3 слова \"скасовують та зупиняють дію сертифіката\" замінити словами \"зупиняють дію, відкликають, визнають недійсним сертифікат\";\nу пункті 4 слова \"скасування та зупинення дії сертифікатів\" замінити словами \"зупинення дії, відкликання, визнання недійсними сертифікатів\";\n7) у статті 23 :\nу частині шостій слово \"скасувати\" замінити словом \"відкликати\";\nу частині дев’ятій слово \"скасування\" замінити словом \"відкликання\";\nчастину десяту доповнити словами \"з дотриманням вимог Закону України \"Про адміністративну процедуру\";\n8) у частині першій статті 26 слова \"Кодексу України про адміністративні правопорушення\" замінити словами \" Закону України \"Про державний контроль за дотриманням законодавства про харчові продукти, корми, побічні продукти тваринного походження, здоров’я та благополуччя тварин\".\n191. У Законі України \"Про авторське право і суміжні права\" (Відомості Верховної Ради України, 2023 р., № 57, ст. 166):\n1) статтю 2 доповнити частиною третьою такого змісту:\n\"3. Відносини щодо прийняття, набрання чинності, оскарження в адміністративному порядку, виконання, припинення дії адміністративних актів у сфері авторського права та/або суміжних прав регулюються Законом України \"Про адміністративну процедуру\" з урахуванням особливостей, визначених цим Законом\";\n2) частину третю статті 4 доповнити абзацом такого змісту:\n\"Владні повноваження, делеговані НОІВ, щодо розгляду та вирішення адміністративних справ здійснюються НОІВ з урахуванням вимог Закону України \"Про адміністративну процедуру\";\n3) у частині п’ятій статті 9:\nабзац другий викласти в такій редакції:\n\"Державна реєстрація авторського права і договорів, які стосуються майнових прав на твір, здійснюється НОІВ відповідно до затвердженого Установою порядку з дотриманням вимог Закону України \"Про адміністративну процедуру\". На підставі рішення про державну реєстрацію авторського права на твір або рішення про державну реєстрацію договору, що стосується майнових прав на твір, НОІВ видає відповідне свідоцтво\";\nабзац четвертий виключити;\n4) частину четверту статті 29 викласти в такій редакції:\n\"4. Порядок та умови дозволеного використання сирітських творів, що включають порядок та умови вжиття заходів щодо ідентифікації та належного розшуку відповідних суб’єктів авторського права, набуття та втрати статусу сирітського твору, ведення реєстру сирітських творів, визначаються Кабінетом Міністрів України та мають відповідати законам України \"Про адміністративну процедуру\" , \"Про публічні електронні реєстри\" ;\n5) частину третю статті 44 викласти в такій редакції:\n\"3. Порядок та умови дозволеного використання сирітських фонограм, відеограм та зафіксованих у них виконань, що включають порядок та умови вжиття заходів для ідентифікації і належного розшуку відповідних суб’єктів суміжних прав, набуття і втрати статусу сирітського виконання, фонограми, відеограми, а також ведення відповідного реєстру сирітських творів, визначаються Кабінетом Міністрів України та мають відповідати законам України \"Про адміністративну процедуру\" , \"Про публічні електронні реєстри\" .\n192. У Законі України \"Про одноразову грошову допомогу за шкоду життю та здоров’ю, завдану працівникам об’єктів критичної інфраструктури, державним службовцям, посадовим особам місцевого самоврядування внаслідок військової агресії Російської Федерації проти України\" (Відомості Верховної Ради України, 2023 р., № 63, ст. 211):\n1) частину шосту статті 3 доповнити абзацом такого змісту:\n\"Такий порядок у частині прийняття адміністративних актів має відповідати положенням Закону України \"Про адміністративну процедуру\";\n2) частину першу статті 5 викласти в такій редакції:\n\"1. Рішення органу, що призначає і виплачує одноразову грошову допомогу за шкоду життю та здоров’ю, може бути оскаржено в адміністративному порядку відповідно до Закону України \"Про адміністративну процедуру\" та/або в судовому порядку\".\n193. Пункт 2 розділу I Закону України \"Про внесення змін до деяких законів України щодо удосконалення та цифровізації процедури оцінки впливу на довкілля\" (Відомості Верховної Ради України, 2023 р., № 84, ст. 305) виключити.\n194. У Законі України \"Про кредитні спілки\" (Відомості Верховної Ради України, 2023 р., №№ 85-86, ст. 315 із наступними змінами):\n1) статтю 2 доповнити частиною четвертою такого змісту:\n\"4. Відносини щодо прийняття, набрання чинності, виконання та припинення дії адміністративних актів у сфері діяльності кредитних спілок регулюються Законом України \"Про адміністративну процедуру\" з урахуванням особливостей, визначених цим Законом та іншими законами України, що регулюють діяльність на ринку фінансових послуг та на платіжному ринку\";\n2) у статті 9 :\nпункт 1 частини сьомої викласти в такій редакції:\n\"1) за результатами розгляду пакета документів, що подаються кредитною спілкою для отримання ліцензії (крім подання пакета документів для розширення чи звуження обсягу ліцензії або зміни типу ліцензії) (далі - пакет документів), Регулятором прийнято рішення про відмову у видачі ліцензії, підстави для прийняття якого не були усунені кредитною спілкою протягом шести місяців з дня прийняття такого рішення, та не подано новий пакет документів або якщо новий пакет документів подано протягом зазначеного строку, однак за результатами його розгляду Регулятором повторно прийнято рішення про відмову у видачі ліцензії\";\nу пункті 2 частини восьмої слова \"або рішення про залишення пакета документів без розгляду\" виключити;\n3) у частині шостій статті 10 слова \"про залишення заяви про видачу ліцензії без розгляду\" виключити;\n4) у статті 11 :\nчастини першу і другу викласти в такій редакції:\n\"1. Регулятор у порядку, встановленому цим Законом і прийнятими відповідно до нього нормативно-правовими актами Регулятора, розглядає поданий заявником пакет документів та приймає рішення про видачу ліцензії або про відмову в її видачі протягом 60 календарних днів з дня отримання Регулятором заяви про видачу ліцензії. До заяви додаються документи, визначені частиною другою статті 10 цього Закону. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття відповідного рішення. Про таке продовження строку Регулятор повідомляє заявника не менше ніж за три дні до завершення граничного строку для прийняття рішення, передбаченого цією частиною.\n2. Регулятор залишає заяву про видачу ліцензії без руху, якщо заявник подав неповний пакет документів, необхідних для прийняття відповідного рішення, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання заяви про видачу ліцензії надсилає заявнику повідомлення в письмовій формі (паперовій або електронній) про залишення заяви про видачу ліцензії без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення заявником виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nчастину третю виключити;\nу частині п’ятій слова \"у разі якщо він не був залишений без розгляду\" виключити;\nперше речення пункту 1 частини сьомої викласти в такій редакції: \"1) у встановлений Регулятором строк не усунено недоліки, що були підставою для залишення заяви про видачу ліцензії без руху, та/або документи, подані для видачі ліцензії, містять неповну та/або недостовірну інформацію та/або не відповідають вимогам, встановленим законом та нормативно-правовими актами Регулятора\";\nабзац другий частини восьмої викласти в такій редакції:\n\"Рішення Регулятора про відмову у видачі ліцензії має бути обґрунтованим, містити повний і чіткий перелік підстав для його прийняття, а також відомості, передбачені частиною п’ятою статті 56 Закону України \"Про Національний банк України\";\nчастину дев’яту викласти в такій редакції:\n\"9. У разі прийняття Регулятором рішення про відмову у видачі ліцензії заявник має право повторно подати до Регулятора заяву про видачу ліцензії після усунення причин, що були підставою для відмови у видачі ліцензії, крім відмови у видачі ліцензії з підстави наявності недостовірної інформації у поданих документах або неусунення у встановлений Регулятором строк виявлених ним недоліків, що були підставою для залишення заяви про видачу ліцензії без руху.\nУ разі відмови у видачі ліцензії з підстави наявності недостовірної інформації у поданих документах або неусунення у встановлений Регулятором строк виявлених ним недоліків, що були підставою для залишення заяви про видачу ліцензії без руху, заявник має право подати до Регулятора нову заяву про видачу ліцензії не менше ніж через три місяці з дня прийняття Регулятором відповідного рішення про відмову у видачі ліцензії, за умови усунення причин, що були підставою для відмови у видачі ліцензії\";\n5) у статті 12 :\nчастини четверту і шосту викласти в такій редакції:\n\"4. Регулятор у порядку, визначеному цим Законом та нормативно-правовими актами Регулятора, приймає рішення про розширення або про звуження обсягу ліцензії чи про відмову в розширенні або звуженні обсягу ліцензії на підставі заяви кредитної спілки та доданих до неї документів, визначених нормативно-правовим актом Регулятора. Строк прийняття Регулятором такого рішення становить 30 робочих днів з дня подання відповідної заяви. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття відповідного рішення. Про таке продовження строку Регулятор повідомляє кредитну спілку не менше ніж за три дні до завершення граничного строку для прийняття рішення, передбаченого цією частиною.\nРегулятор залишає заяву про зміну обсягу ліцензії та/або про зміну типу ліцензії без руху, якщо кредитна спілка подала неповний пакет документів, необхідних для прийняття відповідного рішення, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання такої заяви надсилає кредитній спілці повідомлення в письмовій формі (паперовій або електронній) про залишення заяви про зміну обсягу ліцензії та/або зміну типу ліцензії без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення кредитною спілкою виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\n\"6. Регулятор відмовляє у розширенні обсягу ліцензії у разі:\n1) невідповідності кредитної спілки вимогам щодо надання нового виду фінансових послуг, встановлених законом та/або нормативно-правовими актами Регулятора;\n2) якщо подані кредитною спілкою документи містять неповну та/або недостовірну інформацію та/або не відповідають вимогам закону та нормативно-правових актів Регулятора;\n3) якщо у встановлений Регулятором строк не усунено недоліки, що були підставою для залишення заяви про розширення обсягу ліцензії без руху.\nУ разі прийняття Регулятором рішення про відмову в розширенні обсягу ліцензії з підстави, передбаченої пунктом 3 цієї частини, кредитна спілка має право подати до Регулятора нову заяву про розширення обсягу ліцензії не менше ніж через три місяці з дня прийняття Регулятором рішення про відмову в розширенні обсягу ліцензії, за умови усунення причин, що були підставою для прийняття такого рішення\";\nабзац другий частини сьомої та частину десяту доповнити словами і цифрами \"а також відомості, передбачені частиною п’ятою статті 56 Закону України \"Про Національний банк України\";\n6) частину шосту статті 24 доповнити абзацами такого змісту:\n\"Регулятор залишає документи, подані для погодження керівників об’єднаної кредитної спілки, значимої кредитної спілки (кандидатів на посади керівників об’єднаної кредитної спілки, значимої кредитної спілки), без руху, якщо подано неповний пакет документів, необхідних для прийняття відповідного рішення, або такі документи подані з порушенням встановлених законодавством вимог. У такому разі Регулятор протягом 15 робочих днів з дня одержання таких документів надсилає кредитній спілці повідомлення в письмовій формі (паперовій або електронній) про залишення документів, поданих для погодження керівників об’єднаної кредитної спілки, значимої кредитної спілки (кандидатів на посади керівників об’єднаної кредитної спілки, значимої кредитної спілки), без руху із зазначенням виявлених недоліків з посиланням на порушені вимоги законодавства, порядку і строків усунення таких недоліків, а також порядку і строків оскарження рішення про залишення заяви без руху.\nУ разі усунення виявлених недоліків у строк, встановлений Регулятором, документи вважаються поданими в день їх первинного подання, а строк розгляду документів продовжується на строк залишення їх без руху.\nРегулятор приймає рішення про погодження або про відмову в погодженні кандидатури на посаду керівника об’єднаної кредитної спілки, значимої кредитної спілки на підставі відповідної заяви кредитної спілки та доданих до неї документів, визначених нормативно-правовим актом Регулятора. Строк прийняття Регулятором такого рішення становить 60 календарних днів з дня подання кредитною спілкою відповідної заяви, а якщо в рамках такого погодження розглядається питання про можливість незастосування до особи ознаки небездоганної ділової репутації, - 90 календарних днів з дня подання відповідної заяви.\nУ разі виявлення кредитною спілкою чи Регулятором невідповідності керівника кредитної спілки вимогам щодо ділової репутації така кредитна спілка може звернутися до Регулятора у встановленому його нормативно-правовими актами порядку з клопотанням про незастосування до такої особи виявленої ознаки небездоганної ділової репутації та/або надати додаткові документи/пояснення про відповідність вимогам. Регулятор розглядає клопотання про незастосування до керівника кредитної спілки ознаки небездоганної ділової репутації та приймає рішення протягом 30 робочих днів з дня отримання відповідного клопотання. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття такого рішення. Про таке продовження строку Регулятор повідомляє кредитну спілку не менше ніж за три робочі дні до завершення граничного строку для прийняття рішення, передбаченого цим абзацом\";\n7) частину десяту статті 25 доповнити абзацами такого змісту:\n\"Регулятор приймає рішення про погодження або про відмову в погодженні особи на посаду головного ризик-менеджера, головного комплаєнс-менеджера, головного внутрішнього аудитора об’єднаної кредитної спілки, значимої кредитної спілки на підставі відповідної заяви кредитної спілки та доданих до неї документів, визначених нормативно-правовим актом Регулятора. Строк прийняття Регулятором такого рішення становить 60 календарних днів з дня подання кредитною спілкою відповідної заяви, а якщо в рамках такого погодження розглядається питання про можливість незастосування до особи ознаки небездоганної ділової репутації, - 90 календарних днів з дати подання відповідної заяви.\nУ разі виявлення кредитною спілкою чи Регулятором невідповідності головного ризик-менеджера, головного комплаєнс-менеджера, головного внутрішнього аудитора вимогам щодо ділової репутації кредитна спілка може звернутися до Регулятора у встановленому його нормативно-правовими актами порядку з клопотанням про незастосування до такої особи виявленої ознаки небездоганної ділової репутації та/або надати додаткові документи/пояснення про відповідність вимогам. Регулятор розглядає клопотання про незастосування до головного ризик-менеджера, головного комплаєнс-менеджера, головного внутрішнього аудитора ознаки небездоганної ділової репутації та приймає відповідне рішення протягом 30 робочих днів з дня отримання відповідного клопотання. Регулятор має право продовжити цей строк, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття відповідного рішення. Про таке продовження строку Регулятор повідомляє кредитну спілку не менше ніж за три робочі дні до завершення граничного строку для прийняття рішення, передбаченого цим абзацом\";\n8) абзац перший частини п’ятої статті 34 доповнити реченням такого змісту: \"Порядок та умови отримання дозволу на включення залучених коштів на умовах субординованого боргу до регулятивного капіталу кредитної спілки визначаються Законом України \"Про фінансові послуги та фінансові компанії\" та нормативно-правовими актами Регулятора\";\n9) частину третю статті 43 доповнити абзацом такого змісту:\n\"У межах здійснення нагляду за діяльністю кредитних спілок днем початку адміністративного провадження за ініціативою Регулятора є день складення ним документа, в якому зафіксовано обставини, що можуть бути підставою для прийняття Регулятором індивідуального акта щодо кредитної спілки. Документи, в яких фіксуватимуться такі обставини, визначаються нормативно-правовими актами Регулятора\";\n10) у статті 44 :\nу пункті 4 частини сьомої слова \"результати аналізу звернень\" замінити словами \"результати розгляду заяв та звернень\";\nчастину десяту доповнити абзацом такого змісту:\n\"Витребування від кредитної спілки інформації, документів та їх копій, письмових пояснень з питань діяльності кредитної спілки, запрошення керівників та/або працівників кредитної спілки для надання усних пояснень, ініціювання проведення зустрічей, вчинення інших дій, необхідних для проведення інспекційної перевірки, здійснюються на підставі запитів уповноважених осіб, оформлених відповідно до вимог нормативно-правових актів Регулятора. У такому запиті зазначаються строк для вчинення кредитною спілкою відповідних дій, що визначається з урахуванням строку проведення інспекційної перевірки, зазначеного у розпорядчому акті Регулятора про її проведення, а також інші вимоги щодо виконання запиту\";\n11) у статті 46 :\nчастину сьому доповнити пунктом 4 такого змісту:\n\"4) відомості, передбачені частиною п’ятою статті 56 Закону України \"Про Національний банк України\";\nчастину дев’яту викласти в такій редакції:\n\"9. Регулятор у разі розгляду питань про застосування заходів впливу або коригувальних заходів до кредитної спілки запрошує для надання пояснень голову правління (одноособовий виконавчий орган) та/або посадових осіб кредитної спілки або голову ради цієї кредитної спілки, крім випадку надання Регулятором рекомендацій необмеженому колу кредитних спілок.\nЗапрошення надсилається у порядку та спосіб, визначені Регулятором, не менше ніж за два робочі дні до дати розгляду питання щодо застосування заходів впливу або коригувальних заходів. Неявка голови правління (одноособового виконавчого органу) та/або посадових осіб кредитної спілки або голови ради кредитної спілки не перешкоджає розгляду Регулятором такого питання та прийняттю рішення по суті.\nПоложення цієї частини застосовуються також у разі розгляду Регулятором питання про застосування до кредитної спілки заходів раннього втручання\";\n12) у статті 48 :\nчастину першу доповнити абзацом такого змісту:\n\"Днем виявлення порушення є день складення Регулятором документа, в якому зафіксовано обставини, що можуть бути підставою для застосування заходу впливу або заходу раннього втручання до кредитної спілки. День складення Регулятором такого документа є днем початку адміністративного провадження у відповідній адміністративній справі\";\nперше речення абзацу першого частини другої викласти в такій редакції: \"2. Рішення Регулятора про застосування до кредитної спілки заходу впливу у вигляді накладення штрафу набирає чинності з дня доведення його до відома кредитної спілки у порядку, визначеному Регулятором\";\n13) частину другу статті 52 викласти в такій редакції:\n\"2. Кваліфікаційні вимоги до осіб, які можуть бути призначені для виконання функції тимчасового адміністратора, встановлюються нормативно-правовими актами Регулятора. Відповідність особи таким кваліфікаційним вимогам підтверджується сертифікатом Регулятора на право здійснення тимчасової адміністрації небанківської фінансової установи (далі у цій статті - Сертифікат).\nРегулятор приймає рішення про видачу або про відмову у видачі Сертифіката на підставі заяви особи та доданих до неї документів, визначених нормативно-правовим актом Регулятора. Строк прийняття Регулятором такого рішення становить 30 робочих днів з дня отримання відповідної заяви.\nРегулятор залишає заяву, подану для отримання Сертифіката, без руху, якщо подано неповний пакет документів, необхідних для прийняття відповідного рішення, або таку заяву подано з порушенням встановлених законодавством вимог. У такому разі Регулятор протягом 15 робочих днів з дня одержання такої заяви надсилає особі, яка звернулася за отриманням Сертифіката, повідомлення в письмовій формі (паперовій або електронній) про залишення заяви без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення особою виявлених недоліків у строк, встановлений Регулятором, заява вважається поданою в день її первинного подання, а строк її розгляду продовжується на строк залишення такої заяви без руху.\nУ разі прийняття Регулятором рішення про відмову у видачі Сертифіката з підстави подання неповного пакета документів та/або якщо такі документи не відповідають вимогам, встановленим нормативно-правовим актом Регулятора, особа має право подати до Регулятора нову заяву про видачу Сертифіката не менше ніж через три місяці з дня прийняття Регулятором рішення про відмову у видачі Сертифіката, за умови усунення причин, що були підставою для такого рішення.\nРегулятор приймає рішення про відкликання Сертифіката протягом 30 робочих днів з дати виявлення/встановлення фактів, що визначені в нормативно-правовому акті Регулятора як підстава для прийняття рішення Регулятором про відкликання Сертифіката, або з дня отримання заяви особи, яка отримала Сертифікат, про його відкликання. Регулятор має право продовжити строк прийняття рішень, передбачених абзацами другим і третім цієї частини, але не більш як на 30 робочих днів, у разі потреби перевірки достовірності поданих документів/інформації та/або отримання додаткових документів/інформації, необхідних для прийняття відповідного рішення. Про таке продовження строку Регулятор повідомляє особу не менше ніж за три робочі дні до завершення граничного строку для прийняття рішення, передбаченого цією частиною\";\n14) у статті 56 :\nчастину восьму доповнити абзацами такого змісту:\n\"Регулятор залишає заяву кредитної спілки про надання їй попереднього дозволу на реорганізацію без руху, якщо така кредитна спілка подала неповний пакет документів, необхідних для надання попереднього дозволу, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання заяви надсилає кредитній спілці повідомлення в письмовій формі (паперовій або електронній) про залишення заяви про надання їй попереднього дозволу на реорганізацію без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення кредитною спілкою виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nпункт 2 частини десятої викласти в такій редакції:\n\"2) у встановлений Регулятором строк не усунено недоліки, що були підставою для залишення заяви про надання попереднього дозволу на реорганізацію кредитної спілки без руху\";\nчастину п’ятнадцяту викласти в такій редакції:\n\"15. Регулятор приймає рішення про надання дозволу на реорганізацію кредитної спілки та затвердження плану реорганізації кредитної спілки або про відмову в наданні такого дозволу та затвердженні плану реорганізації кредитної спілки на підставі заяви та доданих до неї документів, визначених нормативно-правовими актами Регулятора. Строк прийняття Регулятором відповідного рішення становить 15 робочих днів з дня подання заяви.\nРегулятор залишає заяву кредитної спілки про надання їй дозволу на реорганізацію без руху з підстав, у порядку та строки, визначені частиною восьмою цієї статті, з урахуванням граничного строку для прийняття рішення, передбаченого абзацом першим цієї частини\";\nпункт 3 частини шістнадцятої викласти в такій редакції:\n\"3) якщо у встановлений Регулятором строк не усунено недоліки, що були підставою для залишення заяви кредитної спілки про надання їй дозволу на реорганізацію без руху\";\nчастину двадцять другу викласти в такій редакції:\n\"22. Регулятор протягом 30 робочих днів з дня отримання від кредитної спілки заяви про відкликання ліцензії та виключення з Реєстру, а також доданих до неї документів приймає рішення про відкликання ліцензії кредитної спілки та виключення з Реєстру або про відмову у відкликанні ліцензії та виключенні з Реєстру\";\nу частині двадцять третій:\nабзац перший і пункт 2 викласти в такій редакції:\n\"23. Підставою для прийняття Регулятором рішення, передбаченого частиною двадцять другою цієї статті, є\";\n\"2) неусунення у встановлений Регулятором строк недоліків, що були підставою для залишення заяви про відкликання ліцензії та виключення з Реєстру без руху, або оформлення кредитною спілкою документів, що підтверджують виконання нею плану реорганізації кредитної спілки, з порушенням вимог законодавства\";\nдоповнити абзацами такого змісту:\n\"Регулятор залишає заяву про відкликання ліцензії кредитної спілки без руху, якщо кредитна спілка подала неповний пакет документів, необхідних для прийняття рішення про відкликання ліцензії, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання такої заяви надсилає кредитній спілці повідомлення в письмовій формі (паперовій або електронній) про залишення заяви про відкликання ліцензії кредитної спілки без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення кредитною спілкою виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nчастину двадцять четверту виключити;\n15) у статті 57 :\nчастину п’яту доповнити абзацами такого змісту:\n\"Регулятор залишає заяву кредитної спілки про надання їй попереднього дозволу на ліквідацію без руху, якщо така кредитна спілка подала неповний пакет документів, необхідних для надання попереднього дозволу, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання такої заяви надсилає кредитній спілці повідомлення в письмовій формі (паперовій або електронній) про залишення заяви про надання їй попереднього дозволу на ліквідацію без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення кредитною спілкою виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nпункт 2 частини сьомої викласти в такій редакції:\n\"2) у встановлений Регулятором строк не усунено недоліки, що були підставою для залишення заяви кредитної спілки на надання їй попереднього дозволу на ліквідацію без руху\";\nчастину дванадцяту викласти в такій редакції:\n\"12. Регулятор приймає рішення про надання дозволу на ліквідацію кредитної спілки та затвердження плану її ліквідації або про відмову в наданні такого дозволу та затвердженні плану її ліквідації на підставі заяви та доданих до неї документів, визначених нормативно-правовими актами Регулятора. Строк прийняття Національним банком України відповідного рішення становить 15 робочих днів з дня подання заяви.\nРегулятор залишає заяву кредитної спілки про надання їй дозволу на ліквідацію без руху з підстав, у порядку та строки, визначені частиною вісімнадцятою цієї статті, з урахуванням граничного строку для прийняття рішення, передбаченого абзацом першим цієї частини\";\nпункт 3 частини тринадцятої викласти в такій редакції:\n\"3) якщо у встановлений Регулятором строк не усунено недоліки, що були підставою для залишення заяви кредитної спілки на надання їй дозволу на ліквідацію без руху\";\nчастину сімнадцяту викласти в такій редакції:\n\"17. Регулятор протягом 30 робочих днів з дня отримання від кредитної спілки заяви про відкликання ліцензії та виключення з Реєстру, а також доданих до неї документів приймає рішення про відкликання ліцензії кредитної спілки та виключення з Реєстру.\nРегулятор залишає заяву про відкликання ліцензії кредитної спілки без руху, якщо кредитна спілка подала неповний пакет документів, необхідних для прийняття рішення про відкликання ліцензії, або така заява подана з порушенням встановлених законодавством вимог. У такому разі Регулятор протягом 15 робочих днів з дня одержання такої заяви надсилає кредитній спілці повідомлення в письмовій формі (паперовій або електронній) про залишення заяви про відкликання ліцензії кредитної спілки без руху із зазначенням виявлених недоліків з посиланням на порушені вимоги законодавства, порядку і строку усунення таких недоліків, а також порядку і строків оскарження рішення про залишення заяви без руху.\nУ разі усунення кредитною спілкою виявлених недоліків у строк, встановлений Регулятором, заява вважається поданою в день її первинного подання, а строк розгляду заяви продовжується на строк залишення такої заяви без руху\";\nчастини вісімнадцяту і дев’ятнадцяту виключити;\n16) у тексті Закону слово \"анулювання\" замінити словом \"відкликання\".\n195. Пункт 12 розділу I Закону України \"Про внесення змін до деяких законодавчих актів України щодо вдосконалення законодавства про захист економічної конкуренції та діяльності Антимонопольного комітету України\" (Відомості Верховної Ради України, 2023 р., № 89, ст. 334) виключити.\n196. У статті 51 Закону України \"Про обов’язкове страхування цивільно-правової відповідальності власників наземних транспортних засобів\" від 21 травня 2024 року № 3720-IX:\nчастину першу доповнити абзацом такого змісту:\n\"У межах здійснення нагляду за діяльністю МТСБУ днем початку адміністративного провадження за ініціативою Національного банку України є день складення ним документа, в якому зафіксовано обставини, що можуть бути підставою для прийняття Національним банком України індивідуального акта щодо МТСБУ. Документи, в яких фіксуватимуться такі обставини, визначаються нормативно-правовими актами Національного банку України\";\nу частині другій:\nпункт 6 доповнити абзацом такого змісту:\n\"Національний банк України приймає рішення про погодження або про відмову у погодженні кандидатури голови та членів правління МТСБУ, ризик-менеджера, комплаєнс-менеджера, внутрішнього аудитора МТСБУ на підставі відповідної заяви та доданих до неї документів, передбачених нормативно-правовими актами Національного банку України, у порядку та строки, встановлені Законом України \"Про страхування\" для погодження керівників та ключових осіб страховика\";\nпункт 19 доповнити абзацом такого змісту:\n\"Національний банк України у разі розгляду питання щодо застосування заходів, передбачених пунктами 6-10 цієї частини, запрошує для надання пояснень уповноважену особу (уповноважених осіб) МТСБУ. Запрошення надсилається у порядку та спосіб, визначені Національним банком України, не менше ніж за два робочі дні до дня розгляду питання щодо застосування зазначених заходів. Неявка уповноваженої особи (уповноважених осіб) МТСБУ не перешкоджає розгляду такого питання та прийняттю рішення по суті\".\nII. ПРИКІНЦЕВІ ТА ПЕРЕХІДНІ ПОЛОЖЕННЯ\n1. Цей Закон набирає чинності з дня, наступного за днем його опублікування, крім:\nпунктів 39 , 56 , 112 , 139 , 142 , 153 , 162 , 175 , 178 , 179 , 194 , 196 (в частині реалізації повноважень Національного банку України) розділу I цього Закону, які набирають чинності з 1 січня 2025 року;\nпункту 177 розділу I цього Закону, який набирає чинності одночасно з введенням в дію Закону України \"Про ветеринарну медицину\" (Відомості Верховної Ради України, 2023 р., № 8-9, ст. 24);\nпункту 184 розділу I цього Закону, який набирає чинності одночасно з введенням в дію Закону України \"Про лікарські засоби\" (Відомості Верховної Ради України, 2023 р., № 20-21, ст. 84).\n2. Рішення про реєстрацію організацій колективного управління, прийняті центральним органом виконавчої влади, що забезпечує формування та реалізує державну політику у сфері інтелектуальної власності, відповідно до Закону України \"Про ефективне управління майновими правами правовласників у сфері авторського права і (або) суміжних прав\" до дня набрання чинності цим Законом, є чинними у частині визначення сфер колективного управління, в яких зареєстровано організацію, а в інших частинах - визнаються такими, що втратили чинність.\n3. Кабінету Міністрів України протягом шести місяців з дня набрання чинності цим Законом:\nзабезпечити прийняття нормативно-правових актів, необхідних для реалізації цього Закону;\nпривести свої нормативно-правові акти у відповідність із цим Законом;\nзабезпечити приведення міністерствами, іншими центральними та місцевими органами виконавчої влади їх нормативно-правових актів у відповідність із цим Законом.\nВ. ЗЕЛЕНСЬКИЙ"
    }
  ],
  "definitions": []
}