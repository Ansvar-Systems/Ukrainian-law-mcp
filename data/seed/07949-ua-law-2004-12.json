{
  "id": "ua-law-2004-12",
  "type": "statute",
  "title": "Закон України (2004-12)",
  "title_en": "",
  "short_name": "2004-12",
  "status": "in_force",
  "issued_date": "1991-12-20",
  "url": "https://zakon.rada.gov.ua/laws/show/2004-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро обернення майна Компартії України\nта КПРС на державну власність\n\n( Відомості Верховної Ради України (ВВР), 1992, N 13, ст.181 )\n( Вводиться в дію Постановою ВР\nN 2005-XII ( 2005-12 ) від 20.12.91, ВВР, 1992, N 13, ст.182 )\n\nСтаття 1. Передане або те, що має бути передане на баланс\nВерховної Ради України, Верховної Ради Кримської АРСР та місцевих\nРад народних депутатів відповідно до Указу Президії Верховної Ради\nУкраїни від 30 серпня 1991 року \"Про заборону діяльності Компартії\nУкраїни\" ( 1468-12 ) майно партійних комітетів Компартії України,\nКПРС, у тому числі підприємства та організації, що належать\nКомпартії України, її кошти, паї, акції, інші цінні папери та\nмайнові права, де б вони не знаходились, обертаються на\nзагальнодержавну (республіканську) власність і власність\nвідповідних адміністративно-територіальних одиниць (комунальну\nвласність). Усе майно КПРС і майно Компартії України, а також майно\nпартійних комітетів Компартії України у місті Києві належить до\nзагальнодержавної (республіканської) власності. Майно, передане на\nбаланс Верховної Ради Кримської АРСР, місцевих Рад народних\nдепутатів, крім міста Києва, є власністю\nадміністративно-територіальних одиниць (комунальною власністю).\nСтаття 2. Кабінет Міністрів України здійснює функції\nуправління майном загальнодержавної (республіканської) власності,\nза винятком майна, що перебуває на балансі Верховної Ради України.\nФункції володіння, користування і розпорядження майном, віднесеним\nдо власності адміністративно-територіальних одиниць (комунальної\nвласності), покладаються на Верховну Раду Кримської АРСР і\nвідповідні місцеві Ради народних депутатів, крім міста Києва. Кабінет Міністрів України використовує адміністративні\nспоруди і приміщення колишніх органів Компартії України,\nрозташовані у місті Києві, для розміщення офіційних представництв\nінших держав та новостворених центральних органів управління. Адміністративні приміщення колишніх органів Компартії\nУкраїни, крім розташованих у місті Києві, використовуються в першу\nчергу для потреб судових, медичних і культурно-освітніх закладів.\nСтаття 3. Угоди, укладені від імені Компартії України, її\nпартійних комітетів, підприємств та організацій, зберігають\nчинність, якщо їх укладено відповідно до закону і переоформлено\nФондом державного майна України до 1 березня 1992 року.\nСтаття 4. Комерційні, господарські та інші підприємства і\nорганізації, в які вкладено кошти або майно Компартії України і\nКПРС, їх партійних комітетів, підприємств та організацій,\nзобов'язані до 1 березня 1992 року подати про це відомості до\nФонду державного майна України. Посадові особи, винні в порушенні\nзазначеної вимоги, несуть відповідальність згідно з чинним\nзаконодавством.\n\nПрезидент України Л.КРАВЧУК\n\nм. Київ, 20 грудня 1991 року\nN 2004-XII\n\nПро обернення майна Компартії України та КПРС на державну власність\nЗакон України від 20.12.1991 № 2004-XII\n\nПрийняття від 20.12.1991\nПостійна адреса:\nhttps://zakon.rada.gov.ua/go/2004-12\nЗаконодавство України\nстаном на 22.02.2026\n\nчинний"
    }
  ],
  "definitions": []
}