{
  "id": "ua-law-475-97",
  "type": "statute",
  "title": "Закон України (475/97-ВР)",
  "title_en": "",
  "short_name": "475/97-ВР",
  "status": "in_force",
  "issued_date": "1997-07-17",
  "url": "https://zakon.rada.gov.ua/laws/show/475/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро ратифікацію Конвенції про захист прав людини і\nосновоположних свобод 1950 року,\nПершого протоколу та протоколів N 2, 4, 7\nта 11 до Конвенції\n( Відомості Верховної Ради України (ВВР), 1997, N 40, ст.263 )\n{ Із змінами, внесеними згідно із Законами\nN 551-XIV ( 551-14 ) від 24.03.99, ВВР, 1999, N 22-23, ст.197\nN 1420-IV ( 1420-15 ) від 03.02.2004, ВВР, 2005, N 3, ст.76\nN 3436-IV ( 3436-15 ) від 09.02.2006, ВВР, 2006, N 26, ст.216 }\n\n{ У назві та тексті Закону слова \"Конвенція про захист\nправ і основних свобод людини\" в усіх відмінках\nзамінено словами \"Конвенція про захист прав людини і\nосновоположних свобод\" у відповідному відмінку згідно\nіз Законом N 3436-IV ( 3436-15 ) від 09.02.2006 }\n\nВерховна Рада України п о с т а н о в л я є :\nКонвенцію про захист прав людини і основоположних свобод 1950\nроку ( 995_004 ), підписану від імені України 9 листопада 1995\nроку, Перший протокол ( 994_535 ), протоколи N 4 ( 994_059 ) і N 7\n( 994_804 ) до Конвенції, підписані від імені України 19 грудня\n1996 року, та протоколи N 2 ( 994_854 ) і N 11 ( 994_536 ) до\nКонвенції, підписані від імені України 9 листопада 1995 року у м.\nСтрасбурзі, ратифікувати з такими заявами та застереженнями:\n1. Україна повністю визнає на своїй території дію статті 25\nКонвенції про захист прав людини і основоположних свобод 1950 року\n( 995_004 ) щодо визнання компетенції Європейської комісії з прав\nлюдини приймати від будь-якої особи, неурядової організації або\nгрупи осіб заяви на ім'я Генерального Секретаря Ради Європи про\nпорушення Україною прав, викладених у Конвенції, та статті 46\nКонвенції про захист прав людини і основоположних свобод 1950 року\nщодо визнання обов'язковою і без укладення спеціальної угоди\nюрисдикцію Європейського суду з прав людини в усіх питаннях, що\nстосуються тлумачення і застосування Конвенції. Україна повністю визнає на своїй території дію статей 25 та\n46 Конвенції про захист прав людини і основоположних свобод 1950\nроку ( 995_004 ) щодо протоколів N 4 ( 994_059 ) і N 7\n( 994_804 ) до Конвенції.\n2. Положення пункту 1 статті 5 Конвенції про захист прав\nлюдини і основоположних свобод 1950 року ( 995_004 )\nзастосовуються в частині, що не суперечить пункту 13 розділу XV\n\"Перехідні положення\" Конституції України ( 254к/96-ВР ) та\nстаттям 106 і 157 Кримінально-процесуального кодексу України\n( 1002-05 ) щодо затримання особи та дачі прокурором санкцій на\nарешт. Ці застереження діють до внесення відповідних змін до\nКримінально-процесуального кодексу України або до прийняття нового\nКримінально-процесуального кодексу України, але не довше ніж до 28\nчервня 2001 року.\n\n( Статтю 3 виключено на підставі Закону N 1420-IV ( 1420-15 )\nвід 03.02.2004 )\n\n4. Україна повністю визнає на своїй території дію підпункту\n\"d\" пункту 3 статті 6 Конвенції про захист прав людини і\nосновоположних свобод 1950 року ( 995_004 ) щодо права підсудного\nна виклик і допит свідків (статті 263 і 303\nКримінально-процесуального кодексу України ) ( 1003-05 ), а щодо\nправа підозрюваного і обвинуваченого - лише в частині права\nзаявляти клопотання про виклик і допит свідків та проведення з\nними очної ставки відповідно до статей 43, 43-1 і 142 зазначеного\nКодексу.\n5. Положення статті 8 Конвенції про захист прав людини і\nосновоположних свобод 1950 року ( 995_004 ) застосовуються в\nчастині, що не суперечить пункту 13 розділу XV \"Перехідні\nположення\" Конституції України та статтям 177 і 190\nКримінально-процесуального кодексу України щодо дачі прокурором\nсанкції на обшук, а також щодо огляду житла. Ці застереження діють до внесення відповідних змін до\nКримінально-процесуального кодексу України або до прийняття нового\nКримінально-процесуального кодексу України, але не довше ніж до 28\nчервня 2001 року.\n\nГолова Верховної Ради України О.МОРОЗ\n\nм. Київ, 17 липня 1997 року\nN 475/97-ВР\n\nПро ратифікацію Конвенції про захист прав людини і основоположних свобод 1950 року, Першого протоколу та протоколів N 2, 4, 7 та 11 до Конвенції\nЗакон України від 17.07.1997 № 475/97-ВР\n\nРедакція від 13.03.2006 , підстава — 3436-IV\nПостійна адреса:\nhttps://zakon.rada.gov.ua/go/475/97-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}