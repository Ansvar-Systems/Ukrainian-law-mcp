{
  "id": "ua-law-992-19",
  "type": "statute",
  "title": "Закон України (992-19)",
  "title_en": "",
  "short_name": "992-19",
  "status": "in_force",
  "issued_date": "2016-02-04",
  "url": "https://zakon.rada.gov.ua/laws/show/992-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про біженців та осіб, які потребують додаткового або тимчасового захисту\"\n\n(Відомості Верховної Ради (ВВР), 2016, № 12, ст.134)\n\nВерховна Рада України постановляє :\n\n1. Внести до Закону України \"Про біженців та осіб, які потребують додаткового або тимчасового захисту\" (Відомості Верховної Ради України, 2012 р., № 16, ст. 146) такі зміни:\n\n1) у статті 10 :\n\nчастину п’яту доповнити абзацом другим такого змісту:\n\n\"У разі виявлення помилок або неточностей у відомостях про особу, внесених до рішення про визнання біженцем або особою, яка потребує додаткового захисту, центральний орган виконавчої влади, що реалізує державну політику у сфері біженців та осіб, які потребують додаткового або тимчасового захисту, протягом місяця з дня отримання особової справи біженця або особи, яка потребує додаткового захисту, з письмовим висновком, приймає рішення про їх виправлення та здійснює обмін документів, виданих на підставі такого рішення\";\n\nв абзаці першому частини восьмої:\n\nу першому реченні слова \"протягом семи робочих днів з дня отримання рішення про визнання біженцем або особою, яка потребує додаткового захисту, видає кожній особі\" замінити словами і цифрами \"протягом 15 робочих днів з дня прийняття рішення про визнання біженцем або особою, яка потребує додаткового захисту, оформлює та видає кожній особі\";\n\nдруге речення після слів \"як виняток\" доповнити словами \"оформлено та\";\n\n2) частину чотирнадцяту статті 11 доповнити абзацом другим такого змісту:\n\n\"У разі виявлення помилок або неточностей у відомостях про особу, внесених до рішень про втрату, позбавлення статусу біженця або додаткового захисту і про скасування рішення про визнання біженцем або особою, яка потребує додаткового захисту, центральний орган виконавчої влади, що реалізує державну політику у сфері біженців та осіб, які потребують додаткового або тимчасового захисту, протягом місяця з дня отримання особової справи біженця або особи, яка потребує додаткового захисту, з письмовим висновком, приймає рішення про їх виправлення\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n4 лютого 2016 року\n\n№ 992-VIII\n\nПро внесення змін до Закону України \"Про біженців та осіб, які потребують додаткового або тимчасового захисту\"\nЗакон України від 04.02.2016 № 992-VIII\n\nПрийняття від 04.02.2016\nПостійна адреса:\nhttps://zakon.rada.gov.ua/go/992-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}