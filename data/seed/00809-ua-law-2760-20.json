{
  "id": "ua-law-2760-20",
  "type": "statute",
  "title": "Закон України (2760-20)",
  "title_en": "",
  "short_name": "2760-20",
  "status": "in_force",
  "issued_date": "2022-11-16",
  "url": "https://zakon.rada.gov.ua/laws/show/2760-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Митного кодексу України щодо врегулювання питання притягнення до адміністративної відповідальності за дії, спрямовані на неправомірне звільнення від сплати митних платежів чи зменшення їх розміру, а також інші протиправні дії, спрямовані на ухилення від сплати митних платежів\n\n(Відомості Верховної Ради (ВВР), 2023, № 52, ст.148)\n\nВерховна Рада України постановляє:\n\nI. Внести до Митного кодексу України (Відомості Верховної Ради України, 2012 р., №№ 44-48, ст. 552) такі зміни:\n\n1. Статтю 485 викласти в такій редакції:\n\n\" Стаття 485. Дії, спрямовані на неправомірне звільнення від сплати митних платежів чи зменшення їх розміру, а також інші протиправні дії, спрямовані на ухилення від сплати митних платежів\n\n1. Заявлення в митній декларації з метою неправомірного звільнення від сплати митних платежів чи зменшення їх розміру неправдивих відомостей щодо істотних умов зовнішньоекономічного договору (контракту), ваги (з урахуванням допустимих втрат за належних умов зберігання і транспортування) або кількості, країни походження, відправника та/або одержувача товару, неправдивих відомостей, необхідних для визначення коду товару згідно з УКТ ЗЕД та його митної вартості, та/або надання з цією ж метою митному органу документів, що містять такі відомості, або несплата митних платежів у строк, встановлений законом, або інші протиправні дії, спрямовані на ухилення від сплати митних платежів, а так само використання товарів, стосовно яких надано пільги щодо сплати митних платежів, в інших цілях, ніж ті, у зв’язку з якими було надано такі пільги, -\n\nтягнуть за собою накладення штрафу в розмірі від 50 до 150 відсотків несплаченої суми митних платежів\".\n\n2. Пункт 1 частини другої статті 521 викласти в такій редакції:\n\n\"1) внести до державного бюджету кошти в розмірі, що дорівнює сумі штрафу, передбаченого санкцією відповідної статті цього Кодексу, а у разі якщо санкцією статті встановлено нижню та верхню межу розміру штрафу, особа, яка вчинила порушення митних правил, зобов’язана внести до державного бюджету кошти в розмірі, що дорівнює нижній межі розміру штрафу, передбаченого санкцією відповідної статті, та\".\n\n3. У статті 522 :\n\n1) у частині першій слова та цифри \"статті 481, статтею 485 цього Кодексу\" замінити словами та цифрами \"статті 481 цього Кодексу\";\n\n2) у частині другій цифри \"482-484\" замінити цифрами \"482-485\".\n\nII. Прикінцеві положення\n\n1. Цей Закон набирає чинності з 15 грудня 2022 року.\n\n2. Кабінету Міністрів України у тримісячний строк з дня набрання чинності цим Законом:\n\nприйняти нормативно-правові акти, необхідні для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n16 листопада 2022 року\n\n№ 2760-IX\n\nПро внесення змін до Митного кодексу України щодо врегулювання питання притягнення до адміністративної відповідальності за дії, спрямовані на неправомірне звільнення від сплати митних платежів чи зменшення їх розміру, а також інші протиправні дії, спрямовані на ухилення від сплати митних платежів\nЗакон України від 16.11.2022 № 2760-IX\n\nПрийняття від 16.11.2022\nПостійна адреса:\nhttps://zakon.rada.gov.ua/go/2760-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}