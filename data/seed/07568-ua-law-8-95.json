{
  "id": "ua-law-8-95",
  "type": "statute",
  "title": "Закон України (8/95-ВР)",
  "title_en": "",
  "short_name": "8/95-ВР",
  "status": "in_force",
  "issued_date": "1995-01-19",
  "url": "https://zakon.rada.gov.ua/laws/show/8/95-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Кодексу України\nпро адміністративні правопорушення і Кримінального\nкодексу України\n\n( Відомості Верховної Ради України (ВВР), 1995, N 3, ст. 20 )\n( Вводиться в дію Постановою ВР\nN 296/94-ВР від 15.12.94, ВВР, 1995, N 3, ст. 21 )\n( Із змінами, внесеними згідно з Кодексом\nN 2341-III ( 2341-14 ) від 05.04.2001, ВВР, 2001,\nN 25-26, ст.131 )\n\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни і доповнення:\n1. Доповнити Кодекс статтями 41-1, 41-2, 41-3, 188-4, 188-5,\n188-5 такого змісту: \" Стаття 41-1. Ухилення від участі в переговорах щодо\nукладення, зміни або доповнення колективного\nдоговору, угоди\nУхилення осіб, які представляють власників або уповноважені\nними органи чи профспілки або інші уповноважені трудовим\nколективом органи, представників трудових колективів від участі в\nпереговорах щодо укладення, зміни чи доповнення колективного\nдоговору, угоди, умисне порушення встановленого законодавством\nстроку початку таких переговорів або незабезпечення роботи комісій\nз представників сторін чи примирних комісій у визначений сторонами\nпереговорів строк - тягне за собою накладення штрафу в десять мінімальних\nрозмірів заробітної плати.\nСтаття 41-2. Порушення чи невиконання колективного\nдоговору, угоди\nПорушення чи невиконання зобов'язань щодо колективного\nдоговору, угоди особами, які представляють власників або\nуповноважені ними органи чи профспілки або інші уповноважені\nтрудовим колективом органи, чи представниками трудових колективів\n- тягне за собою накладення штрафу до ста мінімальних розмірів\nзаробітної плати.\nСтаття 41-3. Ненадання інформації для ведення колективних\nпереговорів і здійснення контролю за виконанням\nколективних договорів, угод\nНенадання особами, які представляють власників або\nуповноважені ними органи чи профспілки або інші уповноважені\nтрудовим колективом органи, представниками трудових колективів\nінформації, необхідної для ведення колективних переговорів і\nздійснення контролю за виконанням колективних договорів, угод, - тягне за собою накладення штрафу в п'ять мінімальних розмірів\nзаробітної плати\";\n\" Стаття 188-4. Невиконання законних вимог органів Державного\nкомітету України по нагляду за охороною праці\nНевиконання законних вимог службових осіб органів\nДержнаглядохоронпраці України щодо усунення порушень законодавства\nпро охорону праці або створення перешкод для діяльності цих\nорганів - тягне за собою накладення штрафу на працівників до п'яти\nмінімальних розмірів заробітної плати і на службових осіб - до\nп'ятнадцяти мінімальних розмірів заробітної плати.\nСтаття 188-5. Невиконання законних вимог органів Міністерства\nохорони навколишнього природного середовища та\nядерної безпеки України\nНевиконання законних вимог службових осіб органів\nМіністерства охорони навколишнього природного середовища та\nядерної безпеки України щодо усунення порушень законодавства про\nохорону праці або створення перешкод для діяльності цих органів - тягне за собою накладення штрафу на працівників до п'яти\nмінімальних розмірів заробітної плати і на службових осіб - до\nп'ятнадцяти мінімальних розмірів заробітної плати.\nСтаття 188-6. Невиконання законних вимог службових осіб\nдержавної інспекції праці Міністерства праці\nУкраїни\nНевиконання законних вимог службових осіб державної інспекції\nпраці Міністерства праці України щодо усунення порушень\nзаконодавства про працю - тягне за собою накладення штрафу на службових осіб до десяти\nмінімальних розмірів заробітної плати\".\n2. Статті 41, 93, 94, 95, 231, 242-1 викласти в такій\nредакції:\n\" Стаття 41. Порушення вимог законодавства про працю\nта про охорону праці\nПорушення вимог законодавства про працю - тягне за собою накладення штрафу на службових осіб\nпідприємств, установ, організацій незалежно від форм власності,\nяким надано право прийняття на роботу, громадян - власників\nпідприємств чи уповноважених ними осіб до десяти мінімальних\nрозмірів заробітної плати.\nПорушення вимог законодавчих та інших нормативних актів про\nохорону праці - тягне за собою накладення штрафу на працівників до п'яти\nмінімальних розмірів заробітної плати і на службових осіб\nпідприємств, установ, організацій незалежно від форм власності,\nгромадян - власників підприємств чи уповноважених ними осіб - до\nдесяти мінімальних розмірів заробітної плати\";\n\" Стаття 93. Порушення вимог законодавчих та інших\nнормативних актів з безпечного ведення\nробіт у галузях промисловості\nПорушення вимог законодавчих та інших нормативних актів з\nбезпечного ведення робіт у галузях промисловості та на об'єктах,\nпідконтрольних органам Держнаглядохоронпраці України, - тягне за собою накладення штрафу на працівників до п'яти\nмінімальних розмірів заробітної плати і на службових осіб\nпідприємств, установ, організацій незалежно від форм власності,\nгромадян - власників підприємств чи уповноважених ними осіб - до\nдесяти мінімальних розмірів заробітної плати.\nСтаття 94. Порушення вимог законодавчих та інших нормативних\nактів про зберігання, використання та облік\nвибухових матеріалів у галузях промисловості\nПорушення вимог законодавчих та інших нормативних актів про\nзберігання, використання та облік вибухових матеріалів у галузях\nпромисловості та на об'єктах, підконтрольних органам\nДержнаглядохоронпраці України, - тягне за собою накладення штрафу на працівників до п'яти\nмінімальних розмірів заробітної плати і на службових осіб\nпідприємств, установ, організацій незалежно від форм власності,\nгромадян - власників підприємств чи уповноважених ними осіб - до\nп'ятнадцяти мінімальних розмірів заробітної плати.\nСтаття 95. Порушення правил і норм з ядерної та радіаційної\nбезпеки при використанні джерел іонізуючого\nвипромінювання\nПорушення службовими особами підприємств, установ,\nорганізацій незалежно від форм власності, громадянами - власниками\nпідприємств чи уповноваженими ними особами правил і норм з ядерної\nта радіаційної безпеки при використанні джерел іонізуючого\nвипромінювання - тягне за собою накладення штрафу до п'ятнадцяти мінімальних\nрозмірів заробітної плати\";\n\" Стаття 231. Органи Державного комітету України\nпо нагляду за охороною праці\nОргани Держнаглядохоронпраці України розглядають справи: про\nпорушення законодавчих та інших нормативних актів про охорону\nпраці, щодо безпечного ведення робіт, зберігання, використання та\nобліку вибухових матеріалів у галузях промисловості та на\nоб'єктах, підконтрольних органам Держнаглядохоронпраці України,\nпро порушення законодавства про надра, а також невиконання\nзаконних вимог органів Держнаглядохоронпраці України (частина\nдруга статті 41, статті 47, 57, 58, 93, 94, 188-4). Від імені органів Держнаглядохоронпраці України розглядати\nсправи про адміністративні правопорушення і накладати\nадміністративні стягнення мають право: 1) за порушення законодавчих та інших нормативних актів про\nохорону праці, щодо безпечного ведення робіт у галузях\nпромисловості та на об'єктах, підконтрольних органам\nДержнаглядохоронпраці України, а також невиконання законних вимог\nорганів Держнаглядохоронпраці України: державні інспектори - штраф до чотирьох мінімальних розмірів\nзаробітної плати; головні державні інспектори, начальники інспекцій\nДержнаглядохоронпраці України та їх заступники - штраф до шести\nмінімальних розмірів заробітної плати; начальники управлінь і відділів Держнаглядохоронпраці України\nта їх заступники - штраф до восьми мінімальних розмірів заробітної\nплати; Голова Держнаглядохоронпраці України та його заступники -\nштраф до десяти мінімальних розмірів заробітної плати; 2) за порушення законодавства про надра, нормативних актів\nпро зберігання, використання та облік вибухових матеріалів у\nгалузях промисловості та на об'єктах, підконтрольних органам\nДержнаглядохоронпраці України, а також невиконання законних вимог\nорганів Держнаглядохоронпраці України: державні інспектори - штраф до шести мінімальних розмірів\nзаробітної плати; головні державні інспектори, начальники інспекцій\nДержнаглядохоронпраці України та їх заступники - штраф до дев'яти\nмінімальних розмірів заробітної плати; начальники управлінь і відділів Держнаглядохоронпраці України\nта їх заступники - штраф до дванадцяти мінімальних розмірів\nзаробітної плати; Голова Держнаглядохоронпраці України та його заступники -\nштраф до п'ятнадцяти мінімальних розмірів заробітної плати\";\n\" Стаття 242-1. Органи Міністерства охорони навколишнього\nприродного середовища та ядерної безпеки\nУкраїни\nОргани Міністерства охорони навколишнього природного\nсередовища та ядерної безпеки України розглядають справи про\nадміністративні правопорушення, передбачені статтями 47 - 50, 52,\n53, 54, 57 - 74, 76 - 83, статтею 84 (за винятком невиконання\nрозпоряджень органів, що здійснюють державний санітарний нагляд),\nстаттями 85 - 88, статтею 89 (щодо диких тварин), статтями 90, 91,\n95, 153, 163 і 188-5. Від імені органів Міністерства охорони навколишнього\nприродного середовища та ядерної безпеки України розглядати справи\nпро адміністративні правопорушення і накладати адміністративні\nстягнення мають право: 1) за адміністративні правопорушення, передбачені статтями\n47 - 50, 52, 53, 54, 57 - 74, 76 - 83, статтею 84 (за винятком\nневиконання розпоряджень органів, що здійснюють державний\nсанітарний нагляд), статтями 85 - 88, статтею 89 (щодо диких\nтварин), статтями 90, 91, 153, 163 цього Кодексу, - Головний\nдержавний інспектор України з охорони навколишнього природного\nсередовища та його заступники, головні державні інспектори з\nохорони навколишнього природного середовища Автономної Республіки\nКрим, областей, міст Києва і Севастополя та їх заступники,\nголовні державні інспектори з охорони навколишнього природного\nсередовища Чорного, Азовського морів та їх заступники, старші\nдержавні інспектори з охорони навколишнього природного\nсередовища, державні інспектори з охорони навколишнього\nприродного середовища; 2) за правопорушення, передбачені статтями 95, 188-5 цього\nКодексу, - начальник Головної державної інспекції по нагляду за\nядерною та радіаційною безпекою України та його заступники\".\n3. В абзаці другому статті 47 слова \"у розмірі до п'ятдесяти\nкарбованців\" і \"до ста карбованців\" замінити відповідно словами\n\"до семи мінімальних розмірів заробітної плати\" і \"до п'ятнадцяти\nмінімальних розмірів заробітної плати\".\n4. У статті 57: в абзаці другому частини першої слова \"у розмірі до\nп'ятдесяти карбованців\" і \"до ста карбованців\" замінити відповідно\nсловами \"до семи мінімальних розмірів заробітної плати\" і \"до\nп'ятнадцяти мінімальних розмірів заробітної плати\"; в абзацах других частин другої і третьої слова \"у розмірі до\nста карбованців\" замінити словами \"до п'ятнадцяти мінімальних\nрозмірів заробітної плати\".\n5. В абзаці другому статті 58 слова \"у розмірі до ста\nкарбованців\" замінити словами \"до п'ятнадцяти мінімальних розмірів\nзаробітної плати\".\n6. У статті 221 і частині першій статті 294: слова \"правопорушення, передбачені статтею\" замінити словами\nі цифрами \"правопорушення, передбачені частиною першою статті 41,\nстаттями 41-1, 41-2, 41-3\"; після цифр \"187\" доповнити цифрами \"188-1, 188-6\".\n7. Статті 230 і 232 виключити.\n8. У пункті 1 частини першої статті 255 слова і цифри\n\"органів Державного комітету Української РСР по праці і соціальних\nпитаннях (стаття 188-1)\" замінити словами і цифрами \"органів\nМіністерства праці України (частина перша статті 41, статті 41-1,\n41-2, 41-3, 188-1, 188-6)\".\n( Розділ II втратив чинність на підставі Кодексу N 2341-III\n( 2341-14 ) від 05.04.2001 - набуває чинності 01.09.2001 )\n\nПрезидент України Л. КУЧМА\n\nм. Київ, 19 січня 1995 року\nN 8/95-ВР\n\nПро внесення змін і доповнень до Кодексу України про адміністративні правопорушення і Кримінального кодексу України\nЗакон України від 19.01.1995 № 8/95-ВР\n\nРедакція від 01.09.2001 , підстава — 2341-III\nПостійна адреса:\nhttps://zakon.rada.gov.ua/go/8/95-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}