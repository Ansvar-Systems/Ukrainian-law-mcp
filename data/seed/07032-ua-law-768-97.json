{
  "id": "ua-law-768-97",
  "type": "statute",
  "title": "Закон України (768/97-ВР)",
  "title_en": "",
  "short_name": "768/97-ВР",
  "status": "in_force",
  "issued_date": "1997-12-23",
  "url": "https://zakon.rada.gov.ua/laws/show/768/97-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n\n{ Закон втратив чинність на підставі Закону\nN 157-IX ( 157-20 ) від 03.10.2019 }\nПро внесення змін до Закону України\n\"Про оренду державного майна\"\n( Відомості Верховної Ради України (ВВР), 1998, N 18, ст. 88 )\n\nВерховна Рада України п о с т а н о в л я є :\nI. Внести до Закону України \"Про оренду державного майна\"\n( 2269-12 ) (Відомості Верховної Ради України, 1995 р., N 15,\nст.99, N 31, ст. 244) такі зміни:\n1. Назву Закону викласти в такій редакції:\n\"Про оренду державного та комунального майна\".\n2. Преамбулу Закону викласти в такій редакції: \"Цей Закон покликаний забезпечити підвищення ефективності\nвикористання майна державних підприємств та організацій,\nпідприємств, заснованих на майні, що належить Автономній\nРеспубліці Крим або перебуває у комунальній власності, шляхом\nпередачі його в оренду фізичним та юридичним особам\".\n3. У статті 1: 1) абзаци другий та третій частини першої викласти в такій\nредакції: \"організаційні відносини, пов'язані з передачею в оренду\nмайна державних підприємств та організацій, підприємств,\nзаснованих на майні, що належить Автономній Республіці Крим або\nперебуває у комунальній власності (далі - підприємства), їх\nструктурних підрозділів; майнові відносини між орендодавцями та орендарями щодо\nгосподарського використання державного майна, майна, що належить\nАвтономній Республіці Крим або перебуває у комунальній власності\"; 2) частину другу статті 1 виключити. У зв'язку з цим частину третю вважати частиною другою.\n4. Статтю 2 викласти в такій редакції:\n\" Стаття 2. Оренда\nОрендою є засноване на договорі строкове платне користування\nмайном, необхідним орендареві для здійснення підприємницької та\nіншої діяльності\".\n5. Статтю 3 викласти в такій редакції:\n\" Стаття 3. Правові засади оренди державного майна, майна, що\nналежить Автономній Республіці Крим або перебуває\nу комунальній власності\nВідносини щодо оренди державного майна, майна, що належить\nАвтономній Республіці Крим або перебуває у комунальній власності,\nрегулюються договором оренди, цим Законом та іншими\nнормативно-правовими актами\".\n6. В абзаці другому частини першої статті 4 слова \"наданим\nйому державою державною земельною ділянкою\" замінити словами\n\"наданою йому земельною ділянкою\".\n7. У статті 5: в абзаці другому слово \"загальнодержавною\" замінити словом\n\"державною\"; абзаци третій та четвертий викласти в такій редакції: \"органи, уповноважені Верховною Радою Автономної Республіки\nКрим та органами місцевого самоврядування управляти майном, - щодо\nцілісних майнових комплексів підприємств, їх структурних\nпідрозділів та нерухомого майна, яке відповідно належить\nАвтономній Республіці Крим або перебуває у комунальній власності; підприємства - щодо окремого індивідуально визначеного майна,\nа з дозволу орендодавців, зазначених в абзацах другому та третьому\nцієї статті, - також щодо цілісних майнових комплексів,\nструктурних підрозділів підприємств (філій, цехів, дільниць) та\nнерухомого майна\".\n8. У статті 9: 1) у частині першій слово \"державних\" виключити; 2) абзац перший частини другої викласти в такій редакції: \"2. У разі надходження до орендодавця заяви про оренду\nцілісного майнового комплексу підприємства, його структурного\nпідрозділу та нерухомого майна, що перебувають у державній\nвласності, або підприємства, заснованого на майні, що належить\nАвтономній Республіці Крим або перебуває у комунальній власності,\nорендодавець у п'ятиденний термін після дати реєстрації заяви\nнадсилає копії проекту договору та інших матеріалів органу,\nуповноваженому управляти відповідним майном, а у разі якщо\"; 3) частину третю викласти в такій редакції: \"3. Орган, уповноважений управляти відповідним майном\nдержавної власності, майном, що належить Автономній Республіці\nКрим або перебуває у комунальній власності, орган Антимонопольного\nкомітету України розглядають надіслані їм копії документів і\nпротягом п'ятнадцяти днів після їх надходження надсилають\nорендодавцеві висновки (дозвіл або відмову) про можливість оренди\nта умови договору оренди. Якщо орендодавець не одержав у\nвстановлений термін висновків (дозволу або відмови) органу,\nуповноваженого управляти відповідним майном, і висновків органу\nАнтимонопольного комітету України, укладення договору оренди\nвважається з цими органами погодженим\"; 4) у частині четвертій: абзац перший викласти в такій редакції: \"4. Орендодавець протягом п'яти днів після закінчення терміну\nпогодження умов договору оренди з органом, уповноваженим управляти\nвідповідним майном, і органом Антимонопольного комітету України, а\nу випадках, коли заява про оренду майна не потребує узгодження\n(щодо оренди окремого індивідуально визначеного майна, крім\nнерухомого), протягом п'ятнадцяти днів після дати її реєстрації\nдає згоду або відмовляє в укладенні договору оренди майна і\nповідомляє про це заявника\"; доповнити частину після абзацу першого новими абзацами такого\nзмісту: \"Якщо на укладення договору оренди потрібен дозвіл Фонду\nдержавного майна України, його регіонального відділення чи\nпредставництва, державне підприємство у п'ятиденний термін після\nотримання висновків органу, уповноваженого управляти державним\nмайном, органу Антимонопольного комітету України надсилає\nорендодавцям, зазначеним в абзаці другому статті 5 цього Закону,\nкопії проекту договору та інших документів, висновки зазначених\nорганів, розрахунок орендної плати. Фонд державного майна України, його регіональне відділення чи\nпредставництво розглядає надіслані матеріали і протягом\nп'ятнадцяти днів після їх надходження повідомляє державне\nпідприємство про своє рішення (надання дозволу щодо укладення\nдоговору оренди майна підприємства або відмову). Державне підприємство протягом п'яти днів після отримання\nзазначеного рішення Фонду державного майна України, його\nрегіонального відділення чи представництва дає згоду або відмовляє\nв укладенні договору оренди державного майна і повідомляє про це\nзаявника\". У зв'язку з цим абзаци другий - сьомий вважати відповідно\nабзацами п'ятим - десятим; в абзаці десятому слова \"та постановами Верховної Ради\nУкраїни\" виключити; 5) у частинах п'ятій та шостій слово \"державного\" виключити; 6) доповнити статтю після частини шостої новою частиною\nсьомою такого змісту: \"7. За наявності заяв про оренду цілісного майнового\nкомплексу підприємства, його структурного підрозділу (за умови\nвідсутності заяви господарського товариства, створеного членами\nтрудового колективу підприємства, його структурного підрозділу)\nвід двох або більше фізичних чи юридичних осіб орендар\nвизначається на конкурсних засадах. Порядок проведення конкурсу визначається: Фондом державного\nмайна України - для об'єктів, що перебувають у державній\nвласності; органами, визначеними Верховною Радою Автономної\nРеспубліки Крим, - для об'єктів, що належать Автономній Республіці\nКрим; органами місцевого самоврядування - для об'єктів, що\nперебувають у комунальній власності. У разі проведення конкурсу орендодавець надсилає копії\nпроекту договору та інших матеріалів відповідним органам,\nзазначеним у частині другій цієї статті, у п'ятиденний термін\nпісля дати затвердження результатів конкурсу\". У зв'язку з цим частину сьому вважати частиною восьмою.\n9. Частину першу статті 12 доповнити абзацами такого змісту: \"У разі укладення договору оренди цілісного майнового\nкомплексу підприємства, його структурного підрозділу та нерухомого\nмайна з орендодавцем, зазначеним в абзацах другому та третьому\nстатті 5 цього Закону, орендодавець у п'ятиденний термін після\nпідписання сторонами договору повідомляє про це орган,\nуповноважений управляти відповідним майном (у разі укладення\nдоговору оренди державного майна), та у випадках, передбачених\nабзацами другим - четвертим частини другої статті 9, - орган\nАнтимонопольного комітету України. У разі укладення договору оренди з підприємством воно у\nп'ятиденний термін повідомляє про це орендодавців, зазначених в\nабзацах другому та третьому статті 5 цього Закону, та орган,\nуповноважений управляти відповідним майном (у разі укладення\nдоговору оренди державного майна), а в разі укладення договору\nоренди структурного підрозділу підприємства - орган\nАнтимонопольного комітету України\".\n10. Частину другу статті 17 викласти в такій редакції: \"2. У разі відсутності заяви однієї із сторін про припинення\nабо зміну умов договору оренди протягом одного місяця після\nзакінчення терміну дії договору він вважається продовженим на той\nсамий термін і на тих самих умовах, які були передбачені\nдоговором\".\n11. У статті 19: 1) частини першу та другу викласти в такій редакції: \"1. Орендна плата є платежем, який вносить орендар\nорендодавцеві незалежно від наслідків господарської діяльності.\nРічна орендна плата не може перевищувати п'яти відсотків вартості\nорендованого майна. Орендна плата зараховується на спеціальні рахунки і\nвикористовується для фінансування капітальних вкладень.\n2. Методика розрахунку, граничні розміри та порядок\nвикористання орендної плати визначаються: Кабінетом Міністрів\nУкраїни - для об'єктів, що перебувають у державній власності;\nорганами, уповноваженими Верховною Радою Автономної Республіки\nКрим, - для об'єктів, що належать Автономній Республіці Крим;\nорганами місцевого самоврядування - для об'єктів, що перебувають у\nкомунальній власності\"; 2) друге речення частини четвертої викласти в такій редакції:\n\"Порядок визначення таких підприємств (об'єктів), а також умови\nнадання цих пільг встановлюються: Кабінетом Міністрів України -\nдля підприємств (об'єктів), що перебувають у державній власності;\nорганами, уповноваженими Верховною Радою Автономної Республіки\nКрим, - для підприємств (об'єктів), що належать Автономній\nРеспубліці Крим; органами місцевого самоврядування - для\nпідприємств (об'єктів), що перебувають у комунальній власності\".\n12. У абзацах другому та п'ятому частини першої, частині\nтретій статті 4, абзаці першому частини першої та частині другій\nстатті 6, статтях 7, 8, 14, 15 і 16, першому реченні частини\nчетвертої статті 19, частині першій статті 23, частині третій\nстатті 27 слова \"державне\" і \"державні\" у відповідних відмінках\nвиключити.\nII. Прикінцеві положення\n1. Цей Закон набирає чинності з дня його опублікування.\n2. Нормативно-правові акти, прийняті до набрання чинності\nцим Законом, діють у частині, що не суперечить цьому Закону.\n3. Кабінету Міністрів України в місячний термін після\nопублікування Закону: привести свої рішення у відповідність із цим Законом; забезпечити приведення міністерствами та іншими органами\nвиконавчої влади своїх нормативних актів у відповідність з цим\nЗаконом; розробити нормативно-правові акти, передбачені цим Законом.\n\nПрезидент України Л.КУЧМА\n\nм. Київ, 23 грудня 1997 року\nN 768/97-ВР\n\nПро внесення змін до Закону України \"Про оренду державного майна\"\nЗакон України від 23.12.1997 № 768/97-ВР\n\nВтрата чинності від 01.02.2020 , підстава — 157-IX\nПостійна адреса:\nhttps://zakon.rada.gov.ua/go/768/97-%D0%B2%D1%80\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}